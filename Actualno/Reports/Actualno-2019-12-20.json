{"url": "https://www.actualno.com/society/novinite-naj-vajnoto-za-denja-20-dekemvri-news_1417742.html", "text": "      Редакционният екип на ви представя най-важните новини за изминалия ден, 20 декември.       Европейските държави одобриха пакета „Мобилност”, който предвижда камионите да се връщат в страната, от която са, на всеки два месеца. Малко не достигна на източноевропейските страни, за да отхвърлят предложеното от финландското председателство споразумение. То предвижда водачите да се прибират на всеки месец и да нямат право да спят в кабините си повече от 45 часа. Мярка, която, според представители на българския транспортен сектор и правителството, ощетява нашите превозвачи, а според западните държави - е в полза на водачите.   Камара на общините на Обединеното кралство гласува на второ четене в подкрепа на законопроекта на премиера Борис Джонсън за Споразумението за оттегляне на Европейския съюз, предава ВВС. 358 депутати подкрепиха Brexit законопроекта, а 234 се обявиха против. Според публикувания в четвъртък променен вариант на законопроекта за Brexit, британският парламент няма да има право да поиска евентуалното удължаване на т.нар. \"преходен период\" за преговори с Европейския съюз(ЕС) след настоящата крайната дата на 31-ви декември 2020-а година. Европейския парламент /ЕП/ започва разслдедване срещу българския евродепутат Ангел Джамбазки. Това са съобщили пред Клуб Z източници от ЕП. Причина са отправените към Джамбазки обвинения от евродепутатите Исмаил Ертуг от Германия и Карима Дели от Франция.На последната парламентарна сесия в Страсбург двамата се оплакаха, че българският им колега ги е обидил заради техния произход. Ертуг е син на турски емигранти, а Дели произхожда от Алжир.     Депутатите решиха да отложат с 6 месеца Закона за социалните услуги. За“ отлагането му гласуваха 149 народни представители, „против“ –4 и „въздържали се“ - 10. Законът за социалните услуги бе приет през март 2019 г. и трябваше да влезе в сила от 1 януари 2020 г. Заради протести срещу проекта управляващите постигнаха консенсус да го отложат с 6 месеца. Именно това предложиха от ПГ на „Обединени патриоти“ и това прие пленарната зала. Най-вероятно утре, 21 декември, ще бъде обявено бедствено положение в Перник. Въпросът стигна и до Брюксел, но само евродепутатът Радан Кънев действа темата да бъде чута в Европейския парламент и от Европейската комисия. \"Един такъв дебат в Европейския парламент за съжаление няма да напълни язовира, още повече, че заявката за такъв дебат ще има отрицателно въздействие върху България\". Това заяви евродепутатът от ГЕРБ Емил Радев пред БНТ, според който отрицателното въздействие ще е факт, тъй като Кънев набляга на отделяните евросредства за България и за водните проекти като тема на дебата.    Кметът на Благоевград Румен Томов остава на поста си. Това реши на извънредно заседание Общинската избирателна комисия в града. След 9-годишна сага БДЖ изплати дълговете си. Това стана възможно, след като правителството пое и последните 134 млн. лв. задължения на държавните железници. ", "date": "2019.12.20", "title": "Новините: Най-важното за деня, 20 декември"}
{"url": "https://www.actualno.com/health/kak-da-zapazim-zybite-si-beli-news_1417739.html", "text": "      Няма човек, който да не се радва на бялата си и блестяща усмивка. Но потъмняването на зъбите е естествен процес, който не може да се избегне. Хубаво е, че можем да намалим въздействието на някои храни и напитки, които утежняват положението.       И двете са вкусни и любими на по-голямата част от човечеството. Но също така водят до загуба на естествения бял цвят на зъбите. Струва ли си обаче да ги ограничаваме? Това е въпрос на лична преценка. Ако не сте привърженик на идеята, то има други методи, с които да запазите красивата си усмивка.   За да предпазите зъбите си от тяхното негативно влияние, добре е след консумацията им да си изплакнете обилно устата. Това е един от големите врагове на цялото тяло, и в частност на зъбите. Едва ли тази причина ще ви подбуди да спрете цигарите, особено, ако сте заклет пушач, но честото почистване при професионалисти може да ви спаси от последиците.     Едва ли има нужда да отделяме подробно внимание на едно от нездравословните изкушения. Сладкото влияе негативно на много органи и процеси в организма. То е основната причина за наднорменото тегло, както и редица други нарушения в нормалните жизнени процеси. Резултатите са диабет, нервни нарушения, сърдечно – съдови болести и други. Тук нещата стават доста сериозни от просто нарушение на белия цвят на зъбите.  Обтриването на зъбите с ягоди или портокалова кора възвръща естествения свеж цвят. Морковите, ябълките и крушите отстраняват лепкавия повърхностен слой, който замърсява зъбите. Те действат като естествени абразиви. Содата за хляб също е успешно средство за отстраняване на натрупаните плаки. Има антибактериални свойства и премахва лесно петната.   Те са ефективни, но не в голяма степен. Редовното им използване ще подобри състоянието, но ако искате наистина впечатляващи резултати заложете на . Това е лесният, професионален и сполучлив начин за постигане на  мечтания цвят. Колко пъти сте се възхищавали на перфектните усмивки на известните актьори?! Това сега е постижимо за всеки. Благодарение на естетичната стоматология, бихте  могли да внесете драстични промени в начина, по който изглеждат зъбите ви. Почти няма ограничения. Само трябва да имате желание. Коренната промяна ще повлияе на цялостното ви излъчване.\r\nСпазвайте високо ниво на хигиена. Мийте зъбите си поне два пъти дневно. Използвайте периодично конец за почистване. Проявявайте упорство и търпение. ", "date": "2019.12.20", "title": "Как да запазим зъбите си бели"}
{"url": "https://www.actualno.com/plovdiv/proverjavat-za-licenzi-prodajbata-na-pirotehnika-news_1417744.html", "text": "      Полицията в Пловдив започва проверки в лицензираните търговски обекти за спазване изискванията на Закона за оръжията, боеприпасите, взривните вещества и пиротехнически изделия за недопускане на нерегламентирана продажба без разрешение. Това съобщи за „Фокус“ – Пловдив говорителят на ОДМВР. За констатирани такива случаи ще се търси най-строга наказателна и административна отговорност.      Всяка година в Центровете за спешна медицинска помощ и полицията постъпват сигнали за наранявания и имуществени вреди, настъпили вследствие употреба на пиратки и саморъчно направени бомбички. От Дирекцията на МВР в Пловдив припомнят, че увеселителните пиротехнически изделия не са невинна играчка, а общоопасни средства съгласно Закона за оръжията, боеприпасите, взривните вещества и пиротехнически изделия и са поставени под разрешителен режим контролиран от органите на МВР.\r\nФирмите и търговците, съхраняващи и търгуващи с увеселителни пиротехнически изделия, могат да извършват такава дейност съгласно надлежно издадено разрешение от МВР, като разполагат със специално проектирани, изградени и узаконени за този вид изделия складове и магазини. Абсолютно недопустимо е търговията с тези изделия да се извършва на открито – по базари, сергии и павилиони. В складовете и магазините, имащи разрешение за търговия на увеселителни пиротехнически изделия, те се излагат на закрити лавици или под стъклен похлупак. Изделията трябва да се съхраняват и продават само в оригиналната заводска опаковка и да бъдат придружени с инструкция за употреба и безопасност на български език. ", "date": "2019.12.20", "title": "Проверяват за лицензи продажбата на пиротехника"}
{"url": "https://www.actualno.com/society/polovin-miliard-kub-m-voda-sme-zagubili-prez-2018-a-news_1417562.html", "text": "      През 2018 г. в страната ни 499 млн. куб. м , съобщиха от Националния статистически институт(НСИ). Усвоени са 5 425 млн. м3 пресни води, което е с 4.1% по-малко спрямо 2017 година. Най-значимо е намалението на иззетите повърхностни води (4.3%), които съставляват около 90% от иззетите пресни води, показва статистиката.      Регистрираният спад се формира основно от намаляващото черпене на вода за охлаждащи процеси в енергетиката и за сектор „Селско, горско и рибно стопанство“. Спад се отчита и при добитата вода от подземни източници - с 2.6% спрямо 2017 г. основно за целите на общественото водоснабдяване (ВиК).   Въпреки намалението на абсолютния обем структурата на водовземането в страната е относително устойчива. През 2018 г. най-значим е делът на водите за сектор „Индустрия“ -70.7% от пресните води, следват (15.5%) и сектор „Селско, горско и рибно стопанство“ (13.3%). Добитите води за сектор „Услуги“ съставляват около 0.4% от общото количество на иззетите пресни води.\r\nПрез 2018 г. за производството на хидроенергия допълнително са преработени общо 26 млрд. м3 сурови води, което е с 45.2% повече спрямо 2017 година.  Една част от иззетите води са за крайно потребление, а останалата част са загуби на вода (течове, изпарения, неточности при измерването и други физически загуби).\r\nВодата се осигурява чрез обществено снабдяване (ВиК), напоителни системи, собствено или друго снабдяване. През 2018 г. общото количество на използваната прясна и непрясна вода в страната е 4 647 млн. м3, като спрямо 2017 г. намалява с 1.8%. С най-голям дял във водоползването са водите за охлаждащи процеси в енергетиката (78.0% от използваната вода), като спрямо 2017 г. намаляват с 2.1%. Тези води се осигуряват предимно от собствено снабдяване и след употреба обикновено се връщат обратно във водоизточника. Използваната вода за напояване на земеделски култури през 2018 г. (291 млн. м3) е около равнището на предходната година. Използваните количества в сектор „Селско, горско и рибно стопанство“ са около 312 млн. м3 предимно за напояване (259 млн. куб. м). Спрямо 2017 г. се отчита нарастване на водата, използвана в сектора на услугите - до 87 млн. м3, докато потреблението на питейна вода от домакинствата през 2018 г. (253 млн. м3) остава близо до равнището на предходната година.\r\nОбщественото водоснабдяване (ВиК) осигурява около 8.3% от необходимата вода. Подадената вода от ВиК през 2018 г. е 885 млн. м3, което е с 3.6% по-малко спрямо 2017 година. Доставената вода на крайните потребители (фактурирана) през 2018 г. съставлява 39.8% от подадената вода, а тази за технологични, противопожарни и други цели вода (нефактурирана) е 3.9%. Общите загуби на вода през 2018 г. се оценяват на 499.0 млн. м3, или 56.4% от подадената вода (56.8% за 2017 г.). Преобладаващата част са загубите при транспорта на водата (реални загуби), като през 2018 г. те се оценяват на 425.6 млн. куб. метра.       С обществено водоснабдяване е свързано 99.5% от населението в страната. Среднодневното потребление на питейна вода от домакинствата през 2018 г. се оценява на 99 л на човек, което е на равнището на 2017 година. Над средното за страната е потреблението на вода от домакинствата в Югозападния район (118 л/чов./ден.), а най-ниско - в Североизточния район (85 л/чов./ден.). Разпределението по области показва, че през 2018 г. водещо място по потребление заемат София (столица) (126 л/чов./ден.) и Благоевград (117 л/чов./ден.), а на последно място са Търговище (69 л/чов./ден.) и Сливен (70 л/чов./ден.).\r\nПрез 2018 г. 1.1% от населението в страната е било на поради недостиг на вода, предимно сезонен. Най-засегнати от режим на водоснабдяване са областите Габрово (28.2%), Търговище (13.1%) и Сливен (7.8%).\r\nОбщата дължина на водопроводната мрежа (експлоатирана от ВиК) през 2018 г. е  74 731 км, от която новоизградена 115 км, и реконструирана/подменена 411 километра.\r\nПрез 2018 г. от икономиката и домакинствата са образувани около 427 млн. м3 отпадъчни води и 3 618 млн. м3 отработени води от охлаждащи процеси - общо те съставляват 87.1% от използваните води.\r\nС най-голям дял са отпадъчните води, образувани от битовия сектор - 63.9% от общото количество (без преработените води от охлаждане). Преобладаващата част от тях се отвеждат в обществената канализация и селищните пречиствателни станции за отпадъчни води (СПСОВ). От сектор индустрия през 2018 г. са образувани около 110 млн. м3 отпадъчни води, като 82.8% от тях са отведени във водни обекти. Делът на пречистените съставлява 64.9% от отведените във водни обекти индустриални отпадъчни води.      Общият обем на отведените през 2018 г. отпадъчни води във водни обекти от икономическите дейности, домакинствата и обществената канализация (вкл. дъждовни и др.) се оценява на 767 млн. м3 (без охлаждащите), от които 76.5% са третирани в селищни и производствени пречиствателни станции (75.8% за 2017 г.).\r\nПрез 2018 г. в страната са регистрирани 170 действащи селищни пречиствателни станции за отпадъчни води, от които 108 бр. с капацитет над 2 000 еквивалент жители. Преобладаващата част от станциите са с вторични методи на третиране и допречистване с азот и фосфор.\r\nОтносителният дял на населението с услуги по отвеждане на отпадъчните води в обществената канализация през 2018 г. се оценява на 76.2%. Със селищни пречиствателни станции е свързано 63.9% от населението на страната. Най-висок e дeлът на свързаното население в Югозападния (78.0%) и Североизточния район (72.6%), а най нисък - в Северозападния район (44.2%). На национално равнище се регистрира известно нарастване на дела на населението, свързано със СПСОВ с вторични методи и методи за допречистване - от 63.2% (2017 г.) на 63.7% (2018 г.). ", "date": "2019.12.20", "title": "Половин милиард куб. м вода сме загубили през 2018-а"}
{"url": "https://www.actualno.com/lovech/kornelija-marinova-populizmyt-vze-vryh-pri-njakoi-obshtinski-syvetnici-no-nie-shte-se-spravim-news_1417738.html", "text": "              Предложението не беше подкрепено от мнозинството, но групата общински съветници на ГЕРБ, един от съветниците на ВМРО, както и съветниците на ДПС одобриха внесеното предложение. Смятам, че тяхната позиция е отговорната, защото става дума за дейности, от които зависи естетизацията на нашия град. От приходите зависи как ще изглежда градската среда, как ще изпълняваме ангажиментите си в екологично отношение, как ще изпълняваме услугите, разписани в действащите нормативни документи. Другата позиция няма как да я подкрепя, защото смятам, че увеличението е твърде малко, за да бъде почувствано от гражданите. А за сметка на това щяха да се гарантират приходи, които щяха да са изключително необходими в хазната. По начина, по който гласуваха болшинството съветници излиза, че общинските приходи са нещо, което изглежда задължение единствено и само на администрацията. Те проявяват афинитет само към разходната част на бюджета. Смятам, че трябва афинитетът да е както към разходната, така и към приходната част. Това е отговорното отношение към общността. Наистина не разбирам - твърде популистка и абсолютно необоснована е тази позиция. Ако смятат, че това ще доведе до някакви политически дивиденти за тях, не мисля, че този е пътят. Пътят е ефективна и качествена работа в полза на хората.   Не, това е традиционно отношение, имаше го и в предишния състав. Някои хора така се опитват да \"купуват\" хорската любов. А любовта е нещо много относително. Хората искат да живеят в добра среда, да имат добро качество, а всичко това минава през нашата загриженост към удовлетворяване на техните потребности. Всичко това обаче изисква финансов ресурс. За да постигаме цели, ние трябва да разполагаме с приходи, а тези приходи трябва да бъдат солидарно поети. Аз смятам, че е обяснено и че няма напрежение. Факт е, че неприетото решение не предизвиква някакъв радостен отклик у общността. А това е доказателство, че тук става дума за евтин популизъм, а не за принципно отговорно отношение към разрешаване на ежедневните задачи и тяхното отношение към качеството на живот на хората.     Аз винаги търся вина и в себе си. Но смятам, че става дума за рецидиви, при положение, че има промяна в закона за местните данъци и такси, ОбС отказва да приеме промените, и в предния мандат на ОбС,  разбира се. Така, че може да си представите за какво става дума. Наистина популизмът взема връх. Не това е решението, но всеки прави така, както ги разбира нещата или се опитва на гърба на хората да прокарва свои виждания, свои политически решения. Смятам, че те няма да дадат резултат. Твърде скоро ще разберат и ще се усети от гражданите, че недофинансирането на дейностите няма как да не се отрази върху качеството на живот. Разбира се, ние ще положим всички усилия това да се почувства в минимална степен. Ще се организираме, ще намерим компенсаторни механизми за увеличаване на приходите в общинския бюджет и смятам, че ще постигнем целите, които сме си поставили, защото имаме много амбициозна програма, която ще реализираме и съм твърдо решена да го отстояваме. Аз мисля, няма да говорим за продажба, а за управление на общинската собственост и за резерви в тази посока. Вече работим в тази посока.    Не драматизирам. Ще се справим. Уверена съм в това. ", "date": "2019.12.20", "title": "Корнелия Маринова: Популизмът взе връх при някои общински съветници, но ние ще се справим"}
{"url": "https://www.actualno.com/analysis/evropa-ponjakoga-trjabva-i-da-se-vouva-news_1417554.html", "text": "      Сирия, Либия, Украйна - където и да избухнат въоръжени конфликти, от Европа се чува едно и също клиширано изречение: няма военно решение на проблемите. Колкото и добре да звучи, тази позиция е погрешна. Защото – разбира се, има военни решения на конфликтите.      Това е очевидно – достатъчно е да погледнем какво се случва в Сирия. Дори войната в Либия може да бъде прекратена с военно решение - Халифа Хафтар изглежда е на път да вземе Триполи, столицата на страната. Европа обаче дълго време отказва да се намесва във въоръжени конфликти. Това може би трябва да се промени и да се приеме, че понякога просто трябва да се воюва, пише Улрих Ладурнер в коментар за германския ежедневник Die Zeit, цитиран от Агенция \"Фокус\".   Нито едно от решенията, изброени по-горе, не са в полза на Европа. Те вероятно също така няма да се окажат трайни. В Сирия европейците практически нямат влияние, в Либия то изчезва до такава степен, че Хафтар се доближава до целта си. Въпреки че и двете страни са в непосредствена близост до Стария континент, той се поставя в ситуацията на наблюдател, докато други страни като Русия, Турция и Иран влияят на събитията. А междувременно Европейският съюз, който претендира да е глобално значима организация, изглежда доста безпомощен спрямо своите конкуренти.\r\nЕС не иска да бъде като другите големи сили. За това има основателни причини. Разбирането й за собствената й, разкъсана от война история я накара да бъде това, което е: всестранна приятелска сила, която може да заплашва другите със закони, задължения и разпоредби, но никога с войници, танкове и самолети. За щастие е така. Но може в бъдеще това да се промени?  По думите на канцлера на ФРГ Ангела Меркел Европа трябва да „вземе съдбата си в свои ръце\". Френският президент Еманюел Макрон изпълни това изречение със съдържание през последните месеци. ЕС трябва да разполага с военни средства, за да отстоява своите интереси. Това е въпрос на суверенитет и в крайна сметка въпрос на свобода.\r\nВсъщност на европейско ниво в миналото са се случвали много неща. Сътрудничеството между европейските армии беше подобрено и Европейската комисия създаде фонд за насърчаване развитието на европейска отбранителна индустрия. Като цяло има консенсус, че Европа трябва да стане по-добре защитена.\r\nНо как това се вписва с често повтарящото се изречение \"няма военно решение\"? Е, изобщо не се вписва. Ние се въоръжаваме, но не мислим, че армиите ни могат да разрешат конфликт. Това е очевидно противоречие. Това е бягство от реалността.       Европейците и особено германците си представят свят без война. Те не искат да изоставят тази пацифистка мечта, дори ако войната разкъсва земите в тяхно съседство, както се случва в момента. Европейците са слепи, защото продължават да живеят в мир, както успяха да направят през последните десетилетия.\r\nТази слепота може да бъде пагубна. Струва си да си спомним войните за разпадането на Югославия от 90-те години на миналия век. Европа наблюдава безучастно почти четири години, докато Сараево бе обсаден, бомбардиран, а жителите му – разстрелвани. Европа години наред наблюдаваше как под носа й, на европейска почва, се провежда етническо прочистване.\r\nОще тогава столиците на Европа казаха: Няма военно решение - докато на Балканите продължиха да горят, убиват и изнасилват. Оказа се, че има друго решение: НАТО най-накрая се намеси и сложи край на войната. Това беше възможно, само защото тогавашният американски президент Бил Клинтън и държавният секретар Мадлин Олбрайт поеха водещата роля и отказаха ролята на пасивни наблюдатели.\r\nТова не е правно основание за това Европа да воюва, нито е фундаментално правно основание да се меси в други страни. Става въпрос за усещане за реалността. Това е предупреждение европейците да проявяват повишено внимание. През последните десетилетия Европа не е участвала във войни.\r\nНо всяка война е различна и дава различни резултати. Интервенцията на Балканите беше правилна и доведе до приемлив резултат. Войните в Афганистан, Ирак и Либия, от друга страна, имаха катастрофални последици за съответните страни, но също така и за Европа.      Този опит обаче не трябва да кара европейците да се придържат към своята мантра: няма военни решения. Трябва да излезете от този затвор, не за да разпалвате войни, а за да сдържате насилието в свой собствен интерес. ", "date": "2019.12.20", "title": "Европа, понякога трябва и да се воюва"}
{"url": "https://www.actualno.com/europe/sreshtata-na-mini-shengen-posreshtnata-s-protesti-news_1417751.html", "text": "      Движение „Самоопределение” в Тирана протестира срещу участието на президента Александър Вучич в тристранната среща, добила популярност като „мини Шенген”, съобщава телевизия „Ора”, цитирана от \"Фокус\".      Протестиращите заявиха, че човек, който не признава военните престъпления, не трябва да идва в Албания и да говори за свободно движение.\r\nПериодично се скандира „УЧК” (албанското съкращение на Армията за освобождение на Косово – бел.ред.).\r\nВ албанската столица пристигнаха сръбският президент Вучич и министър-председателят на Северна Македония Зоран Заев.  Програмата за днес включва тристранна среща между тримата политици, които по-късно ще присъстват на благотворителен концерт под надслов „Никога няма да сте сами”.\r\nУтре към регионалната група се очаква да се присъедини президентът на Черна гора Мило Джукатонич и ръководителите на делегациите ще посетят Дуръс, където ще се проведе среща на лидерите на Западните Балкани.\r\nПредвидени са с представители на международни организации и институции, след което ще бъде дадена съвместна пресконференция.    На срещата, чийто домакин е Еди Рама, беше поканен и президентът на Косово Хашим Тачи. Той отклони поканата, като обясни отказа си с факта, че Сърбия отказва да признае съществуването на Косово като самостоятелна държава, отрича своите престъпления срещу гражданите на страната. При такава ситуация призивите и инициативите за регионално сътрудничество нямат смисъл, смята той.\r\nЕди Рама заяви, че проектът на балкански „мини Шенген” няма да бъде спрян и за него има подкрепа от страна на САЩ.\r\nСпоред албанския премиер, въпросите между Косово и Сърбия няма да се решат с „показване на зъби” и с въвеждането на мита, които са средство, а не цел.\r\nРама е категоричен, че няма да бъде спрян с твърдения, че е „предател”. ", "date": "2019.12.20", "title": "Срещата на „мини Шенген” посрещната с протести "}
{"url": "https://www.actualno.com/society/4-jazoviri-sa-zapylneni-s-voda-pod-50-news_1417749.html", "text": "      Четири язовира са запълнени с вода под 50%, показва актуалната информация на Министерството на околната среда и водите относно водните количества в следените от тях язовири.      Със запълване под 50 % са язовирите „Студена, „Асеновец, „Ястребино“ и „Дяково“. Сумата от наличните в тях завирени обеми към 20.12.2019 г. е 3 653,0 млн. м³ и представлява 56,3 % от сумата от общите им обеми.\r\nСпоред основното им предназначение наличните в тях завирени обеми са както следва:\r\n• питейно-битово водоснабдяване – 65,7 % от общия им обем;  • напояване – 38,7 % от общия им обем;\r\n• енергетика – 67,9 % от общия им обем.\r\nЯзовирите с питейно-битово предназначение (от Приложение 1 на ЗВ) са 12 броя. Сумарният завирен обем в тях е 985,3 млн. м³, което представлява 65,7 % от общия им обем.    Със запълване под 50 % са язовирите „Студена, „Асеновец, „Ястребино“ и „Дяково“:\r\n• яз. „Студена“ – завирен обем 4,004 млн. м³ - 15,89 %. Предвид критично ниското водно ниво на язовира, продължаващото засушаване в района и минималния приток, отпуснатите води за питейно-битово водоснабдяване са в размер на 0,950 млн. м³, отговарящи на условията за много суха година с обезпеченост 95 %. Водовземане за други цели, освен питейно-битови не е разрешено.\r\n• яз. „Асеновец“ – завирен обем 8,96 млн. м³ – 31,77 %. Предвид намаления приток, който през 2019 г. е за средно суха година с обезпеченост 75 %, и ниското ниво в яз. „Асеновец“, заявката на ВиК Сливен е удовлетворена с количествата, одобрени в годишния график за средно суха по влажност година с обезпеченост 75 %, при което разрешените обеми за питейно-битово водоснабдяване са редуцирани на 1,8 млн. м³;\r\n• яз. „Ястребино“ – завирен обем 19,412 млн. м³ - 31,16 %. Язовирът е с основно предназначение напояване и водоснабдяване на гр. Антоново и 18 села в района. Обемът в язовира гарантира осигуряване на 100 % на питейно-битовото водоснабдяване и не е необходимо редуциране на заявката на ВиК дружеството.   • яз. „Дяково“ – завирен обем 12,704 млн. м³ - 35,89 %. С цел обезпечаване на питейно-битовото водоснабдяване с месечния график не е разрешено водовземане за други цели.   Язовирите „Калин“ и „Карагьол“ са с основно предназначение производство на електроенергия, представляват технологично свързана водностопанска система – посредством тунел се прехвърлят води между двата язовира.\r\nЯзовир „Калин“ е със завирен обем 1,024 млн. м³ - 28,2 % и яз. „Карагьол“ – завирен обем 2,252 млн. м³ - 39,1 %.\r\nПредвид, че през летните месеци от яз. „Карагьол“ в периода от юни до октомври се изпускат водни маси в размер на 1 млн. м³ за допълнително оводняване на р. Бистрица с цел задоволяване на питейно-битовото водоснабдяване в района на общ. Дупница, с месечния график ще се разреши производство на електроенергия в размер на 0,200 млн. м³/месец, които са за ВиК Кюстендил за питейно-битово водоснабдяване на градовете Рила и Кочериново.\r\nЯз. „Тича“ е със завирен обем 173,143 млн. м³ - 55,53 %. Язовирът се ползва за напояване и за питейно-битово водоснабдяване. Санитарният минимум в язовира е между 88 млн. м³ и 112 млн. м³ вода, под който водата в язовира става негодна за питейно-битови нужди. Предвид минималния приток към язовира, отговарящ на условията за много суха година с обезпеченост 95 %, ще се вземат превантивни мерки и с месечния график ще бъдат ограничени водите количества за осигуряване на минимално допустим отток в реката с 50 %.   В останалите язовири, предназначени за питейно-битово водоснабдяване, има достатъчно акумулиран обем за гарантиране нуждите на населението.\r\nСумарният завирен обем на язовирите с основно предназначение напояване е 1 001,3 млн. м³, което представлява 38,7 % от общия им обем.\r\nСъс запълване под 50 % са язовирите: „Ахелой“ - 20,84 %; „Порой“ - 22,92 %; „Бели Лом“ - 44,60 %; „Съединение“ - 47,49 %; „Ястребино“ - 31,16 %; “Горни Дъбник“ - 39,23 %; „Сопот“ - 34,69 %; „Домлян“ - 21,46 %; „Пясъчник“ - 21,10 %; „Дяково“ - 36,11 %; „Жребчево“ - 34,49 %; „Кула“ - 41,61 %; „Рабиша“ - 33,54 %; „Огоста“ - 32,25 %; „Тополница“ - 23,51 %; „Тракиец“ - 49,61 %; „Георги Трайков“ - 44,39 %. Язовирите са едногодишни изравнители, които след края на напоителния сезон се празнят и отново се пълнят през пролетното пълноводие. Очакваните максимални притоци постъпват в периода от март до май. Ще се разреши единствено вода за осигуряване на минимално допустим отток в реките след язовирите с количества, отговарящи на притока към тези язовири със съответна обезпеченост.\r\nЕнергийните язовири са със сумарен завирен обем 2 291,3 млн. м³, което е 67,9 % от обема им.\r\nСъс запълване под 50 % са язовирите: „Широка поляна“ – 24 %; „Чаира“ - 38,5 %; „Тошков Чарк“ - 43,3 %; „Копринка“ - 28,7 %; „Калин“ - 28,2 %; „Карагьол“ - 39,1 %. ", "date": "2019.12.20", "title": "4 язовири са запълнени с вода под 50% "}
{"url": "https://www.actualno.com/society/ot-strah-ili-syobrajenija-za-sigurnost-merki-sreshtu-mishkite-news_1417737.html", "text": "      Голяма част от човечеството обича пухкавите животинки. Често кучето и котето са представители на домашните любимци. Има изключения, към които спадат хамстерите или морските свинчета. Но обикновената , категорично не участва в класацията.      Пословичен е страхът от подобна напаст на някои представители на човешкия род. Но дори и да не сте сред тях, изтребването на подобен вид животинки е наложително, от  гледна точка на безопасността и здравето ви. От подобен вид вредители страдат предимно къщите с мазета и тавани. Това е много характерно и за селските райони. Там унищожаването им е много трудно поради наличието на достъпна храна. Познати са редица методи. Технологичният напредък непрекъснато ни снабдява и с нови.  Но на кой вариант може да разчитаме безпрекословно? Еднозначен отговор няма.\r\nИстината е, че това са изключително издръжливи и упорити гадинки. Бързото им размножаване прави трудно постижимо изтребването им до крак.\r\nВ България можем да се сблъскаме с четири от всичките 600 вида мишки. Това са домашните мишки, полските, горски и оризищни. За жалост особено  разпространени са домашните мишки. Можете да се натъкнете на неприятни срещи, както в дома, така и в открити полета, земеделски терени или търговски обекти. Последните се следят много стриктно от страна на органите за ограничаване на зарази. Често пъти могат да атакуват кабелите на електрическите инсталации, при което стават причина за пожари. Освен с разнасяне на патогени и паразити, неприятните гадинки могат да навредят и по други начини.    Забележителната им репродуктивна способност, издържането на глад и ограничената нужда от вода, ги правят упорит противник в борбата за унищожаването им.\r\nОсвен икономическите щети, те са способни да навредят изключително мащабно на земеделската дейност. Дори и да не успеят да изядат всичко, заразените и замърсени храни са в огромни количества. Болестите лесно могат да бъдат предадени, както на хората, така и на добитъка. Добре е да се обърнете към професионална фирма за дератизация. Но ако решите сами да се борите с проблема, трябва да сте системни, упорити и да действате незабавно. Целта ви трябва да е намаляване на популацията им. Ограничете местата за подслон и достъпа до храна. Използвайте капани и препарати против мишки.\r\nПрепоръчителните методи за борба обаче си остават превантивните. Не чакайте да се случи белята, а действайте предварително. Не позволявайте наличието от удобни за подслон места, като кутии, непотребни вещи, боклуци. Почиствайте внимателно хранителните остатъци. Проверете и запушете качествено всякакви пукнати и дупки. Вредителите са способни да преминат и през малките отвори. И остава да се надявате, че ще бъдете пощадени от нежеланата напаст.    ", "date": "2019.12.20", "title": "От страх или съображения за сигурност – мерки срещу мишките"}
{"url": "https://www.actualno.com/society/rumen-tomov-ostava-kmet-na-blagoevgrad-reshi-oik-news_1417765.html", "text": "      Кметът на Благоевград Румен Томов остава на поста си. Това реши на извънредно заседание Общинската избирателна комисия в града.      С 9 гласа „против“ и с едва 4 „за“ ОИК отхвърли сигнала, подаден от бившия кмет Атанас Камбитов, загубил балотажа срещу Румен Томов. Според него новоизбраният градоначалник продължава да бъде представител на частния сектор като управител на фирма. В сигнала се казва още, че настоящият градоначалник не е спазил сроковете, в които е трябвало да се заличи като управител.    ", "date": "2019.12.20", "title": "Румен Томов остава кмет на Благоевград, реши ОИК"}
{"url": "https://www.actualno.com/europe/vtora-jertva-na-ruskata-slujba-za-sigurnost-sled-vcherashnoto-napadenie-v-moskva-news_1417769.html", "text": "      Втори служител на руската Федерална служба за сигурност почина днес в болница от раните си, получени при вчерашната стрелба пред сградата на службата в центъра на Москва. Това съобщи говорителката на руския Следствен комитет Светлана Петренко. Тя потвърди самоличността на стрелеца, чието име медиите вече разкриха - това е 39-годишният Евгений Манюров, жител на град Подолск край Москва.      Следствието проучва данни за личността на убиеца и причините, подтикнали го да извърши това престъпление, добави говорителката. Към момента все още няма информация за състоянието на останалите четирима ранени от Манюров вчера.   Нападението бе извършено вчера пред централата на ФСС в Москва. Манюров беше убит в престрелка с други служители на службата, която преди беше известна като КГБ. ", "date": "2019.12.20", "title": "Втора жертва на руската служба за сигурност след вчерашното нападение в Москва"}
{"url": "https://www.actualno.com/business/sled-9-godini-bdj-izleze-na-chisto-news_1417771.html", "text": "      След 9-годишна сага БДЖ изплати дълговете си. Това стана възможно, след като правителството пое и последните 134 млн. лв. задължения на държавните железници. Договор за ремонт на 46 нови мотриси и търг за 10 нови локомотива за общо над 194 млн. лв. обяви холдингът, цитиран от БНТ.      Четири правителства, 9 години и няколко ръководства време отне на БДЖ, за да изчисти дълговете си към международните кредитори и държавата. Правителството изчисти дълговете на БДЖ, увеличавайки със 134 млн. лв. непарична вноска капитала на дружеството. Така Холдингът вече ще може да кандидатства за евросредства пред ЕК и най-после да започне мащабните си програми за модернизация.   За да вдигне на крак железниците, кабинетът всъщност превежда парите за БДЖ от бъдещата концесия на Летище \"София\". \"БДЖ вече е на нула, за да има възможността да направи своите структурни промени, за да оптимизира дейността си. Това знаете, че беше ангажимент, свързан с първоначалната вноска по концесионното плащане. Държавата изтегля това плащане в момента\", заяви Росен Желязков, министър на транспорта, информационните технологии и съобщенията. ", "date": "2019.12.20", "title": "След 9 години: БДЖ излезе на чисто"}
{"url": "https://www.actualno.com/business/dijan-vylkov-menidjyr-pazar-nedvijimi-imoti-v-ekspresbank-obicham-jivota-na-byrzi-oboroti-news_1417650.html", "text": "              В професионален план съм познат като мениджър пазар „Недвижими имоти“ в Експресбанк. Откакто съм в Банката винаги съм бил на тази позиция – вече близо 14 години.\r\nВ спортните среди съм известен като футболен съдия. Това е моето хоби и страст от 1998 г. От 2003 г. до сега имам над 200 мача в „А“ група, а от 2011 г. съм международен съдия.  В личен план имам прекрасно семейство с две деца, на 14 и 9 години. Голяма част от времето ми след работа е ангажирано с футболно съдийство. Хоби, което се превърна почти в професия. И макар да не се водя професионален футболен съдия, нивото на мачовете, на които ходя, изисква да имам професионално отношение. Това означава да тренирам три пъти в седмицата, да правя възстановяване, да гледам и анализирам видеоклипове от мачове, в които съм участвал или такива на други рефери, да проучвам отборите, на чийто мачове ще съм съдия, да посещавам съдийски конференции, да се интересувам от футболните новини и футболния живот. Не на последно място хобито ми е свързано и с много пътуване в България и чужбина. Тази година имах мачове в Белгия, Хърватска, Италия, Испания, Естония, Бразилия и Англия. Всеки един мач в България ми коства един или два дни далеч от семейството и то най-вече през почивните дни. Затова останалото свободно време се стремя максимално да прекарам със съпругата и децата ми.      Харесвам математиката и числата, а тях ги свързвах с финансите. Завърших Финанси в ИУ – град Варна. Нямах предпочитание в коя сфера на финансите ще се насоча – публични финанси, счетоводство, банково дело, застраховане и т.н. Задължителният стаж преди дипломирането изкарах в Булбанк – град Бургас. През 2003 г. започнах работа в клона на Банката в град Приморско, като кредитен инспектор по заместване на колежка от университета, която излезе в майчинство. За година и половина излязох от банковата сфера, като започнах да развивам структурата на „Адрес недвижими имоти“ за кредитни консултации, по известна сега като „Кредит център“. От 2006 г. моят кариерен път изцяло е свързан с Експресбанк. Аз бях и първият назначен мениджър пазар „Недвижими имоти“ в Банката. Работата ми е изпълнена с много разговори и срещи. Всеки ден се различава от предния, най-малкото по това, че се срещам с различни хора и решавам различни ситуации. Позицията на мениджър пазар „Недвижими имоти“ е важна за това Експресбанк да е разпознаваем и предпочитан партньор сред агенциите за недвижими имоти, строителни компании, кредитни консултанти и други. Всекидневно контактувам с тях. Често се налага да съм извън офисите на Банката, за да се срещам „на терен“ с  партньори, както и да представлявам Банката пред нотариуси при ипотеки. По-рядко ми се налага да правя срещи с клиенти – основно при по-сложни казуси и  по-големи и важни сделки. Жилищните кредити са един от основните и важни продукти на Банката, който служителите, които работят с клиенти трябва да познават отлично. В тази връзка, паралелно със задълженията, които имам с партньорите, обучавам, съветвам и помагам на колегите в офисите на група Варна с цел придобиване на знания, увереност и опит. Не на последно място работният ми ден е свързан със съгласуване на оферти за клиенти, отчитане и съгласуване на плащанията на партньори, справки и др. Случвало се е в края на работния ден да се прибера вкъщи и да нямам желание за повече разговори, от което понякога страда семейството ми.    Обичам живота на бързи обороти- да гоня цели и резултати, да общувам и работя с хора. Характерът ми е такъв - за да се чувствам добре, имам нужда от подобно ежедневие. Със сигурност това го намирам в работата ми в Експресбанк. Да, доста е предизвикателно, но аз съм подготвен – физически и психически. Важно е и как възприемаш работата си. Моето разбиране е, че за да харесва работата си, човек трябва да отива  в офиса с настроение, да се ядосва по-малко и да се забавлява. Когато мисля по този начин и съм с такава нагласа, не усещам работния ден.\r\nДруго, което ми носи работата в Банката, е самочувствие. То е вследствие на имиджа и мнението като цяло на хората за Експресбанк – за нейните служители, политика към клиентите и бизнес модел. Успехът според мен се постига с много работа, упоритост и постоянство. Той трябва да е плод на лични усилия, а не подарък. Така единствено, може да се осъзнае и оцени. Не по малко важно според мен е и хората около теб да забелязват и признават постиженията ти и да ценят това, което правиш. Това за мен е комбинацията за истинския успех. ", "date": "2019.12.20", "title": "Диян Вълков, мениджър пазар „Недвижими имоти“ в Експресбанк: Обичам живота на бързи обороти"}
{"url": "https://www.actualno.com/curious/dneven-horoskop-za-21-dekemvri-news_1417364.html", "text": "       Овен       Тази събота ще сте в пълен синхрон с емоциите си. Използвайте момента като се проявите по-романтичен, отколкото половинката ви е свикнала да ви вижда. Телец Тази събота            Тази събота  Тази събота         Тази събота ще усетите, че трудния период е зад гърба ви. Въпреки, че процесът ще настъпи постепенно, може да започнете да кроите планове за свободното си време. Стрелец  През този ден залагайте на изненадващи действия от ваша страна. Съдбата ще ви отвърне със същото като ви предложи неочакван подарък. Козирог       Ако точно днес сте решили да променяте външния си вид по-добре отложете това за друг ден. Това се отнася за всички разкрасителни процедури. Риби Тази събота може да ви се стори безкрайна. Направете си един кино маратон, за да мине по-бързо времето.  Не забравяйте и за любовта. ", "date": "2019.12.20", "title": "Дневен хороскоп за 21 декември "}
{"url": "https://www.actualno.com/europe/protesti-v-minsk-sreshtu-integracijata-s-rusija-news_1417757.html", "text": "      В центъра на Минск се провежда несанкционирана акция срещу задълбочаването на интеграцията между Беларус и Русия, съобщи РИА Новости, цитирани от БГНЕС. Протестът е организиран от представители на опозицията.      Подобни акции в Минск се проведоха на 7 и 8 декември, за които същи не е било получено одобрение от компетентните власти. Техен организатор беше съпредседателят на партия Беларуска християн-демокрация Павел Северинец, който по-късно е бил задържат от органите на реда.   От милицията съобщиха, че с него е проведена „профилактична беседа за недопустимостта на противоправни действия, свързани с незаконна агитация и провеждането на несанкционирани масови мероприятия.\r\nПо-късно Северинец разпространи призив в социалните мрежи да се излезе на площада на 20 декември в знак на протест срещу интеграцията между Москва и Минск. Акцията е свързана с провеждащата се в Санкт Петербург среща между президентите на Русия и Беларус Владимир Путин и Александър Лукашенко.  Протестиращите скандираха опозиционния лозунг „Да живее Белаус)” и издигнаха плакати срещу интеграцията.\r\nПредставителите на силите на реда не са арестували никого, но предупреждават гражданите, че ще носят административна отговорност. ", "date": "2019.12.20", "title": "Протести в Минск срещу интеграцията с Русия "}
{"url": "https://www.actualno.com/crime/mlad-vratar-e-zaginalijat-pri-katastrofata-kraj-teteven-news_1417763.html", "text": "      Млад български футболист е загиналият в катастрофа в нощта срещу петък. Аудито на вратаря на “Партизан” (Червен бряг) Свилен Младенов се е ударило в дърво, съобщиха от МВР. Трагичният инцидент станал около 4,40 часа.      За катастрофата е постъпил сигнал от водач на преминаващ автомобил. Аудито на Младенов се смачкало в дърво между Тетевен и с. Гложене. Смята се, че е карал с висока скорост и е изгубил контрол над колата в мокър участък. 25-годишният вратар е починал на място.   В началото на новата година Свилен е трябвало да отпразнува своя 26-и рожден ден. “Човек с голямо сърце, изпълнено само с добро. Завинаги ще останеш в нашите мисли и спомени. И ще се оглеждаме за теб на всеки един мач”, написаха във фейсбук съотборниците му. Те ще играят следващите си мачове с черни ленти в памет на Младенов. ", "date": "2019.12.20", "title": "Млад вратар е загиналият при катастрофата край Тетевен"}
{"url": "https://www.actualno.com/business/prevozvachi-na-protest-na-13-januari-sreshtu-tarifata-za-tol-taksite-news_1417762.html", "text": "      Пет от големите организации на превозвачите обявиха, че на 13 януари организират национален протест заради тарифата за тол таксите. Под протестна декларация са се подписали Асоциацията на българските предприятия за международни превози и пътищата, Българската асоциация на сдруженията в автомобилния транспорт, Камара на автомобилните превозвачи в България, Националното сдружение на българските превозвачи и Съюзът на международните превозвачи. На протеста те ще поискат и оставката на регионалния министър Петя Аврамова, съобщават в декларацията.      Превозвачите заявяват несъгласие с водената политика при въвеждането на тол системата за транспорта, според тях тя е дискриминираща към бранша и е предпоставка за упадъка на транспортния сектор в страната. „Възмутени сме от приетата вчера тарифа за таксита, които се събират за преминаване и ползване на републиканската пътна мрежа“, декларират те. Тарифата е била приета в първоначалния си вид, въпреки многобройните срещи и обществени консултации. На тях са постигнати договорености и отстъпки за обхвата и размера на таксите на тол системата, които били изцяло игнорирани.   \"Министерството предпочете със сила да наложи това, което предлага, а именно заплащане на такси за пътища, по които не можеш да се движиш нормално (пътища II и отчасти клас I) и прекомерно висока цена на километър, която не съответства на това, което получаваш срещу нея. Грубо бяха пренебрегнати нашите предложения за отстъпки от таксите при наличия на определени условия\", се казва в декларацията. За 13 януари протест обявиха и автобусните превозвачи ", "date": "2019.12.20", "title": "Превозвачи на протест на 13 януари срещу тарифата за тол таксите"}
{"url": "https://www.actualno.com/society/sedmicata-v-absurdi-16-20-dekemvri-news_1416656.html", "text": "              Неизпълнението на тазгодишния бюджет в частта на европейското финансиране официално се очаква да възлезе на близо 400 млн. лв. Коментар на :    Данните стават публично достояние след дело по Закона за достъп до обществената информация (ЗДОИ), спечелено на две инстанции. Коментар на :      Ако Педиатрията получи статут на болница, която се подпомага директно от министерството, проблемът ще бъде решен, защото тя се финансира от клиничните пътеки, които са недофинансирани, казва д-р Елена Георгиева. Коментар на :  \"Мои съграждани ми се обадиха, за да ми кажат, че вече са си видели сметките, в които е начислена новата цена\".   Коментар на :  \"Няма как да накараме едно младо момиче да заляга и учи четири години, а после, след всички удръжки, да взима 540 лева като медицинска сестра\". Коментар на :   За да бъде получена своеобразната премия обаче, човек трябва да почне работа на място, където средната заплата е по-ниска от средната за страната. Коментар на :  През декември 2017 година инж. Добромир Добрев - родител на дете, пострадало в катастрофа на бул. \"Н. Вапцаров\" е сигнализирал Столична община да се вземат мерки за безопасността на учениците. Коментар на :   Възрастта за пенсия у нас ще се вдигне до 65 г. едва през 2037 г., но за 1/5 от новите пенсионери всъщност тя е 66 години и 4 месеца. Това показва анализ на НОИ. 20.7% от пенсионерите с новоотпуснати лични пенсии за осигурителен стаж и възраст са принудени да чакат до тази възраст, защото в прехода не са успели да натрупат достатъчно стаж, за да отговорят на условията за пенсиониране. Коментар на :  100 000 лева за директор на болница, която получава средства от НЗОК – ето това е порочно според нас. Това обяви експертът на КТ Подкрепа Ваня Григорова, пояснявайки, че става въпрос за софийска частна болница. Съмнявам се, веднага отвърна бившият директор на \"Пирогов\" Спас Спасков пред Нова телевизия и обяви това за проблем на собственика на болницата, не на обществото, ако е истина. Според него, не трябвало да говорим, че само лоши неща се случват, давайки пример как продължителността на живота в България се повишава. Коментар на :   Добрата новина е, че цената на водата в Перник няма да бъде повишавана, въпреки решението на КЕВР. Коментар на :  Руският президент призна още, че не е успял да реши проблема с бедността докрай. Коментар на :   \"Един такъв дебат в Европейския парламент за съжаление няма да напълни язовира, още повече, че заявката за такъв дебат ще има отрицателно въздействие върху България\". Това заяви евродепутатът от ГЕРБ Емил Радев. Коментар на :  Законът за социалните услуги бе приет през март 2019 година и трябваше да влезе в сила от 1 януари 2020 година. Коментар на :  ", "date": "2019.12.20", "title": "Седмицата в абсурди (16 - 20 декември)"}
{"url": "https://www.actualno.com/europe/evropejskite-dyrjavi-odobriha-paketa-mobilnost-news_1417677.html", "text": "       , който предвижда камионите да се връщат в страната, от която са, на всеки два месеца.      Малко не достигна на източноевропейските страни, за . То предвижда водачите да се прибират на всеки месец и да нямат право да спят в кабините си повече от 45 часа. Мярка, която, според представители на българския транспортен сектор и правителството, ощетява нашите , а според западните държави - е в полза на водачите.   От Европейската комисия(ЕК) предупредиха, че връщането на празни камиони може да попречи на амбициите за намаляване на вредните емисии и спазването на климатичен неутралитет.\r\nОдобреният текст ще претърпи окончателна правна и езикова редакция. След това той трябва да бъде официално приет — първо от Съвета, а след това от парламента.  На 21 януари предстои потвърдително гласуване в Комисията по транспорт. След решението на ЕК, по ще бъде направена оценка на въздействието върху околната среда.\r\nАко оценката за въздействие на текстовете покаже, че те ще навредят на околната среда, ЕК ще предложи нови текстове, което вече би било огромен обрат в полза на България и другите централно и източноевропейски страни, които са против пакета. Докато ЕК прави такава оценка, това не спира процедурата и гласуванията по пакета продължават. Окончателно текстовете трябва да бъдат приети през май 2020 г. Основните параметри на текстовете са следните: камионът да се връща на 8 седмици, шофьорът - на 4, да почиват в хотели и да се ограничат вътрешнообщностните превози, които са конкурентно предимство на българските фирми.   Припомняме, че министърът на транспорта Росен Желязков каза преди около седмица, че когато законодателните изменения по пакета Мобилност станат факт, България ще заведе дело пред Съда на ЕС: „Заявили сме ясно намерението си, че ще търсим арбитража на съда, защото предложените мерки са непропорционални“, подчерта министърът след срещна с представители на международните превозвачи“.    „За мен е важно каква ще бъде и позицията на „Зелените“ по Пакета за Мобилност I, които от една страна подкрепят пакета, с който няма да се постигне декарбонизация на Европа, а карбонизиране, заяви още министърът. По думите му в момент, в който се обсъжда инициативата „Зелена сделка“, за ограничаване на въглеродните емисии и борба с климатичните промени, Председателството на Съвета на ЕС и докладчици в ЕП в постигнатите предварителни договорености налагат текстове, които ще доведат до повишаване нивото на вредни емисии от камионите. „Това поражда силно недоумение и съмнение доколко са сериозни амбициите на част от държавите членки за реално намаляване на замърсяването от камионите. В момента се наблюдава несъответствие между политиките, които се водят на европейско ниво, което поставя под въпрос цялостното функциониране на ЕС“, посочи тогава Росен Желязков.\r\nМинистърът изтъкна, че подобряването на условията на труд на водачите и подобряването на пътната безопасност са последните елементи, които са били взети под внимание при постигането на договореностите.    ", "date": "2019.12.20", "title": "Европейските държави одобриха пакета Мобилност "}
{"url": "https://www.actualno.com/society/predimno-oblachno-prez-pochivnite-dni-v-nedelja-zapochvat-valeji-news_1417681.html", "text": "      През почивните дни облаците ще се сгъстят и в неделя се очакват валежи от дъжд, предаде БГНЕС.      В събота ще бъде предимно облачно, ще духа слаб вятър от североизток, но температурите ще останат по-високи от обичайните за това време от годината.   Сутрешните ще бъдат между 1 и 6 градуса, за София около 1 градус, по Черноморието около 9 градуса. Дневните температури ще бъдат между 10 и 15 градуса, за София около 10 градуса, по-хладно в северозападните райони - около 8 градуса. По Черноморието ще бъде топло за декември – там термометрите ще показват около 16-18 градуса.\r\nВ неделния ден ще започнат валежи, но все още ще бъде с по-високи температури от обичайните за декември. Вятърът ще се обърне от северозапад. Валежите ще се засилят в рамките на деня, предимно в Западна и Южна България. В планините ще превалява сняг, в равнинната част дъжд. На места валежите ще са обилни, през нощта срещу понеделник ще вали и в източните райони.  В понеделник отново ще има превалявания, като в Западна България вече ще бъдат от сняг, а температурите ще се понижат. ", "date": "2019.12.20", "title": "Предимно облачно през почивните дни, в неделя започват валежи "}
{"url": "https://www.actualno.com/analysis/tejka-nadprevara-v-izborite-za-prezident-na-hyrvatija-news_1417684.html", "text": "      Певец, националисти, бивш премиер от левицата предизвикват консервативния президент на Хърватия на . Резултатите от тях биха могли да отслабят позициите на най-новия член на ЕС, пише в свой коментар AFP.      Адриатическата държава трябва да бъде домакин на ротационното председателство на Съвета на ЕС през 2020 г. Тя е магнит за туристите, но не е рай за местните жители, които напускат страната, за да избягат от тромавата икономика и широко разпространена корупция.\r\nВъпреки че президентският пост има основно протоколен характер, е символ на статуквото.\r\nТя заема поста от 2015 г. с подкрепата на дясноцентристкия Хърватски демократичен съюз (ХДС), който доминира политическия живот в страната почти непрекъснато след обявяването независимостта на Хърватия през 1991 г.  Сега Китарович е изправена пред двойна атака за изборите, резултатът от които вероятно ще бъде решен на балотаж на 5 януари.\r\nДотогава Хърватия ще е поела ротационното председателство на Съвета на ЕС за срок от 6 месеца. Очаква се приоритетите от него да бъдат съсредоточени върху старите и новите членове на Евросъюза, напускането на Великобритания и очакващите покана за преговори държави от Западните Балкани.\r\n„Торти в затвора“    Грабар-Китарович е първата жена-президент на Хърватия, която има сериозна изборна преднина.\r\nАнализатори смятат, обаче, че е изгубила позиции след серия гафове.\r\nПрез ноември по време на рождения ден на скандалния кмет на Загреб Милан Бандич тя заяви, че „ще (му) носи торти ... в затвора“, ако бъде осъден по обвинение в корупция.\r\nЯвните усилия за спечелване на привържениците на кмета успяха да мобилизират засегнатите от корупционните схеми гласоподаватели.\r\nПоследната анкета, направена от агенция „Промоция плюс“, ѝ отреди 28 %, а бившият премиер социалдемократ Зоран Миланович я следва по петите със само два пункта по-малко.   Прогнозите отреждат трето място с около 20 % от гласовете за десния певец и бизнесмен Мирослав Шкоро, който се явява като независим кандидат.\r\nАнализаторите смятат, че ако Грабар-Китарович загуби, това може да създаде проблеми за умерения премиер на ХДС Андрей Пленкович в парламентарните избори следващата година.\r\nУхажващият националистите   Шкоро, чиито патриотични фолклорни мелодии бяха хит през 90-те години, ухажва националистическото крило на ХДС с надеждата да спечели гласовете на онези, които смятат, че партията е станала твърде умерена.\r\n57-годишният кандидат призова за разполагане на военни по границите, за да спрат мигрантския поток и обеща да помилва осъдени военнопрестъпници.\r\nШкоро настоява за увеличаване на президентските правомощия. В момента държавният глава е главнокомандващ въоръжените сили и координира външната политика с правителството.\r\nСамата Грабар-Китарович по-рано се опитваше да предразположи националистите, но не успя категорично да осъди нарастващата носталгия към управлението на усташите на Анте Павелич по време на Втората световна война.\r\nТази година тя обяви кандидатурата си за преизбиране в крайно дясно списание и планира да проведе последния си митинг във Вуковар - град, който беше разрушен от сръбските сили в началото на войната за независимост и остава мощен символ на конфликта с бивша Югославия.   „ХДС е разделен. Ясно е, че някои от неговите избиратели няма да подкрепят Грабар-Китарович”, заяви политическият анализатор Тихомир Ципек пред АФП.\r\nКампания „Клюки“\r\nЛевоцентристкият кандидат Зоран Миланович се надява да се възползва от разделението вдясно.\r\nТой е позната фигура – от 2011 до 2016 г. Миланович е министър-председател на Хърватия.\r\nТой обещава да превърне Хърватия в „нормална държава”, която уважава малцинствата и има независима съдебна система.   Но ентусиазмът към него затихва, след като правителството му не успя да спре клиентелизма и да даде тласък на икономиката.\r\nЕдна от най-бедните държави членки на ЕС след присъединяването си през 2013 г. Хърватия не е изправена пред тежки предизвикателства. И все пак президентската кампания е стъпка назад, тъй като съперниците се нападат взаимно с аргументи от епохата на войната.\r\nКоментирайки дебата тази седмица, министърът на образованието Блаженка Дивяк заяви, че връщането към миналото е напомняне за „причините, поради които хората напускат”.\r\nЧаст от избирателите смятат, че кандидат-президентската кампания е доминирана от „клюки“, където „всички говорят повече за останалите кандидати, отколкото за себе си”.\r\nНа президентските избори в неделя ще могат да гласуват около 3,8 млн. избиратели. ", "date": "2019.12.20", "title": "Тежка надпревара в изборите за президент на Хърватия  "}
{"url": "https://www.actualno.com/europe/rusija-i-ukrajna-podpisaha-protokol-za-prodyljavane-tranzita-na-gaz-news_1417772.html", "text": "      Москва и Киев подписаха протокол за продължаване споразумението за транзит на газ през Украйна и урегулиране на взаимните претенции, съобщи представител на „Газпром”, цитиран от РИА Новости. По този начин приключиха водените край Минск преговори между Русия и Украйна по газовите въпроси.      Разговорите започнаха в 15:30 московско време при закрити врата на територията на спортен център в туристическия комплекс \"Сябра\", предаде кореспондент на tass.ru. Мястото на събитието се намира на 20 км от Минск, уточнява БГНЕС.    ", "date": "2019.12.20", "title": "Русия и Украйна подписаха протокол за продължаване транзита на газ"}
{"url": "https://www.actualno.com/burgas/systezatelka-po-hudojestvena-gimnastika-stana-burgaskijat-sportist-na-godinata-news_1417719.html", "text": "      Националната състезателката по художествена гимнастика Стефани Кирякова е спортист на годината на Бургас за 2019 година. Тя е възпитаничка на клуб \"Черноморец\". Високото отличие получи нейният баща. Заради ангажименти свързани с подготовката и за участие в национални състезания, тя не можа да присъства на церемонията по награждаването.      Наградата в категорията \"Спортист с увреждания\" беше присъден на състезателя по канадска борба Димитър Щерев.\r\n\"Отбор на годината\" стана съставът на волейболния \"Нефтохимик 2010\", определен за победител в категорията от анкетата на спортните журналисти.\r\nПобедител в категорията \"Млад талант\" е Десислава Белова, чийто . Тя е от плувен клуб \"Черноморец\" - Бургас. На втора позиция е Ванеса Стоянова от полицейския клуб по карате и джу джицу, а на трета Костадин Иванов от клуб по борба \"Черноморец\".   Втори в анкетата \"Спортист на годината в Бургас\" е кикбоксьорът Атанас Божилов, на трета позиция се нарежда състезателят по класическа борба Едмонд Назарян. Четвърти в подреждането е шахматистката Нургюл Салимова.     Състезателят по джу джицу Радостин Константинов зае пета позиция, а на шесто и седмо място са плувкинята Жанет Ангелова и двойката акробати Мариела Костадинова и Теодор Великов. Автомобилният състезател Пламен Камбуров е осми, а на девета позиция е състезателят по свободна борба Цветан Мустафов. На десето място е кикбоксьорът Живко Гюров.\r\n\"През тази година бургаските спортисти извоюваха високи постижения. Благодаря на всички треньори и родители, които помагаха на спортистите да постигнат големите успехи. И през следващата година, въпреки трудностите, Община Бургас залага достатъчно много средства за изграждане на нови спортни бази и за поддръжката на съществуващите и се надявам, че през 2020 година ще имаме повече възможност за домакинство на престижни международни състезания\", каза на церемонията кметът Димитър Николов, който връчи наградите на отличените състезатели. ", "date": "2019.12.20", "title": "Състезателка по художествена гимнастика стана бургаският спортист на годината"}
{"url": "https://www.actualno.com/society/ministyr-sacheva-izslusha-protivnici-i-zashtitnici-na-zakona-za-socialnite-uslugi-news_1417675.html", "text": "      Докато , социалният министър Деница Сачева разговаря с представители на противници и на защитници на .      Според противниците законът трябва да бъде преработен. Ивайло Дичев от Национална асоциация Българско семейство каза, че извеждането на деца от семейства може да става само с административна заповед:   “Разбира се, в случаите, когато има заплаха за живота на определено лице, било то възрастен или дете, би трябвало да има такава намеса. Според нас трябва да става само ако не може да се изведе насилникът, така че детето да остане при нормалната страна, която няма да го насилва и да работи срещу неговите интереси“.\r\nОт своя страна бившият конституционен съдия Румен Ненков е категоричен, че текстовете не противоречат на Конституцията и призова:  \"Нездравословно е състоянието, в което се намира държавата. С нейните възможности нездравословно е ние изцяло да отричаме закона, нали сме държава на солидарността. Трябва ли държавата да е безучастна, когато някои хора страдат. Тук не става дума само за деца. Ако има някои разпоредби, които са неясни, могат да бъдат оправени\".\r\nВера Иванова от движението \"Системата ни убива\" смята, че няма капацитет на социалните работници да правят преценка за извеждане:\r\n\"Ние със Закона за личната помощ и с елементарна таблица от 37 въпроса се убедихме, че социалният работник не може да направи оценка. Как този социален работник ще прецени дали това дете е в риск и с увреждане и дали трябва да се вземат мерки по закрила, включително и извеждане от семейството му. Това не трябва да се допуска\".       По-рано днес  Миряна Маламин - Сирийски, програмен директор на фондация \"Светът на Мария\", коментира пред БНР:\r\n\"Притесненията на хората очевидно са сериозни. Друг е въпросът дали това притеснение е основателно и дали решението за отлагане на закона беше правилно… Години наред се борим да започне реформиране на социалната система\".\r\nПо думите ѝ не Законът за социалната помощ1 а семейната политика има нужда от прецизиране:\r\n\"Семейната политика не се урежда с този закон. Този закон урежда начина, по който функционират социалните услуги и да, има социални услуги, които могат да бъдат ползвани от деца. Начинът на ползване е регламентиран от Закона за закрила на детето. \".\r\nСпоред нея има сериозни проблеми в социалната система в страната.       ", "date": "2019.12.20", "title": "Министър Сачева изслуша противници и защитници на Закона за социалните услуги"}
{"url": "https://www.actualno.com/crime/zadyrjanata-v-italija-bylgarka-e-pod-domashen-arest-news_1417716.html", "text": "      Българските власти проверяват дали наша сънародничка има регистрации у нас, предаде БНР. Все още проверките не са завършили, а информация за резултатите ще бъдат предоставени на медиите, след като наблюдаващите разследването в Италия позволят това. 38-годишната Живка Танева е под домашен арест.      „Тя е постоянно пребиваваща в Италия. Предстои да бъде разпитана“, заяви министърът на вътрешните работи Младен Маринов.   Според данни на италианската полиция тя е притежател на кафене в Сан Онофрио, където е действала разбитата групировка.\r\nПри бяха задържани над 330 души – членове и сътрудници на калабрийската мафия. Това е най-мащабният удар срещу мафията в Италия през последните 35 години.   ", "date": "2019.12.20", "title": "Задържаната в Италия българка е под домашен арест"}
{"url": "https://www.actualno.com/europe/princ-filip-e-priet-v-bolnica-news_1417721.html", "text": "       е приет в болница като „предпазна мярка”, съобщи Бъкингамският дворец, цитиран от .      Тази сутрин принц Филип е отпътувал от имението на кралицата Сандрингам в Норфолк за болницата „Крал Едуард VII” в Лондон.   В изявление дворецът казва, че е съпругът на кралица Елизабет II е приет в болницата за наблюдение и лечение по съвет на лекаря на принц Филип. Приемът е планиран.\r\nИзданието припомня, че 98-годишният херцог се оттегли от обществен живот през август 2017 г.  Миналата Коледа принц Филип пропусна традиционното пътуване до църквата, но беше направено изявление, че е в добро здраве.\r\nПрез февруари херцогът , след като стана участник в пътнотранспортно произшествие близо до имението Сандрингам.   През 2011 г. принц Филип е лекуван заради блокирана коронарна артерия. На следващата година принцът претърпя инфекция на пикочния мехур и беше принуден да пропусне юбилейния концерт на Queen's Diamond. През 2013 г. е приет в болница за коремна операция, а през 2014 г. претърпя операция на дясната ръка.     ", "date": "2019.12.20", "title": "Принц Филип е приет в болница"}
{"url": "https://www.actualno.com/interest/severnijat-magniten-polus-na-zemjata-se-dviji-s-bezprecedentna-skorost-news_1417674.html", "text": "      Учените разкриха, че Северният магнитен полюс на Земята се измества по-бързо, отколкото някой някога е предвиждал. Полярните смени не са рядкост и ние отдавна знаем, че магнитните полюси на Земята винаги са в движение, но скоростта, с която се движи полюсът, озадачи изследователите, пише БГНЕС.      Сега, месеци след този първоначален доклад, нови проучвания потвърждават, че движещият се полюс все още се насочва към Сибир и прави това с безпрецедентна скорост. Нов доклад, озаглавен „Световният магнитен модел на 2020 г.\", показва, че полюсът се движи ускорено към Северна Русия. Очаква се обаче тази тенденция да се промени.   Важно е да се разбере разликата между Северния магнитен полюс и географския Северен полюс. Географският северен полюс не се движи и ако обясним нещата с най-простата терминология, това е „върхът“ на земното кълбо. Магнитните полюси обаче непрекъснато се движат. През последните години Северният магнитен полюс се движи по-бързо от всякога.\r\nИзследователите вярват, че магнитният полюс ще продължи пътуването си към Сибир, но и че той ще започне да се забавя малко, докато ние навлизаме в новата година.  Докладът прогнозира, че Северният магнитен полюс ще продължи да се движи към Русия, макар и с бавно намаляваща скорост - до около 40 км годишно в сравнение със средната скорост от 55 км за последните 20 години.\r\nИ така, какво точно означава това за съдбата на човечеството? Не се смята, че тези видове промени в магнитните полюси на планетата са обвързани с каквито и да било сценарии за края на света, независимо в какви популярни научнофантастични филми бихте го видели. ", "date": "2019.12.20", "title": "Северният магнитен полюс на Земята се движи с безпрецедентна скорост"}
{"url": "https://www.actualno.com/dobrich/uchenici-dariha-na-bolnicata-v-dobrich-pari-ot-prodajba-na-suveniri-news_1417685.html", "text": "      Ученици от Финансово-стопанската гимназия „Васил Левски“ в Добрич са най-младите дарители на отделението за новородения в болницата в града. Те са предоставили на здравното заведение сумата от продажба на коледни сувенири в размер на 515 лв. Учениците сами са изработили сувенирите и ги продавали на благотворителен базар, организиран от тях.      Дарителите са посетили отделението, а работещите в него са показали на младите хора обстановката, в която се полагат грижи за новородените, и интензивното отделение.\r\nПерсоналът на болницата е насърчил учениците да продължат образованието си в сферата на хуманната медицина. ", "date": "2019.12.20", "title": "Ученици дариха на болницата в Добрич пари от продажба на сувенири"}
{"url": "https://www.actualno.com/curious/hodeneto-na-teatyr-udyljava-jivota-news_1417696.html", "text": "      Учени от Лондонския университетски колеж са направили изследване, което доказало, че ходенето на театър, изложба или в музей удължава живота. Резултатите са публикувани в медицинското списание The BMJ, предаде БГНЕС.      Доктор Дейзи Франкфур е установила, че при хората, които редовно посещават културни събития, рискът от преждевременна смърт намалява с 31 %, а при тези, които го правят поне веднъж или два пъти годишно – с 14 %.   За нуждите на проучването са анализирани данни за почти 7 000 жители на Англия на възраст над 50 години.\r\nРезултатите не доказват директно, че изкуството удължава живота. Но са допълнили предишните наблюдения за това, че хора, които се интересуват от тази област на живота, са укрепили физическото и психическото си здраве.  Подчертава се, че за изготвянето на по-детайлни препоръки за конкретни заболявания е необходимо да се проведат допълнителни изследвания. ", "date": "2019.12.20", "title": "Ходенето на театър удължава живота "}
{"url": "https://www.actualno.com/crime/joan-matev-ostava-v-aresta-news_1417693.html", "text": "      Софийският градски съд остави е ареста Йоан Матев. Той е подсъдим за убийството на Георги Игнатов в Борисовата градина преди 4 години.      Няма данни за изменения в доказателствата и обстоятелствата по делото, реши съдът. Матев е с най-тежката мярка за неотклонение задържане под стража в последните 2 години и 9 месеца, съобщи Нова телевизия.   От началото на наказателното дело досега Матев не е искал по-лека мярка за неотклонение, а процесът е на финала, отбеляза адвокатът му. Според защитата подходяща в момента е мярката за неотклонение „домашен арест”.\r\nГеорги Игнатов беше намушкан смъртоносно на 2 юни 2015 година в Борисовата градина. Процесът срещу Йоан Матев започна по същество през април 2018 г.  Ако Йоан Матев бъде признат за виновен, ще получи присъда между 5 и 12 години, тъй като по време на убийството е бил непълнолетен. Освен това ще бъде приспаднат и срокът, в който подсъдимият се намира зад решетките, тоест над две години. ", "date": "2019.12.20", "title": "Йоан Матев остава в ареста"}
{"url": "https://www.actualno.com/politics/evropejskijat-parlament-shte-razsledva-djambazki-news_1417666.html", "text": "      Европейския парламент /ЕП/ започва разслдедване срещу българския евродепутат Ангел Джамбазки. Това са съобщили пре       Причина са отправените към Джамбазки обвинения от евродепутатите Исмаил Ертуг от Германия и Карима Дели от Франция.   На последната парламентарна сесия в Страсбург двамата се оплакаха, че заради техния произход. Ертуг е син на турски емигранти, а Дели произхожда от Алжир.\r\nПо време на дебат за пакета \"Мобилност\" Джамбазки обърнал специално внимание на това, че председателят на комисия по транспорт Дели (втори мандат) е \"французойката от алжирски произход\", която е била подпомагана от \"германеца от турски произход Исмаил Ертуг\".  Председателят на ЕП Давид Сасоли съобщи по-рано, че ще иска разследване. Джамбазки ще бъде привикан за обяснение преди първата за 2020 г. сесия в Страсбург. Ако отговорите му не бъдат задоволителни ще бъдат обмислени и евентуални санкции срещу него. Все още не е ясно какви могат да бъдат те.\r\nНа последната сесия Джамбазки атакува и ЛГБТ идеологията като заяви, че страни като България не желаят пропаганда на разврат. Той също така нападна и ЕС, който се бил превърнал в свръхдържава.    ", "date": "2019.12.20", "title": "Европейският парламент ще разследва Джамбазки "}
{"url": "https://www.actualno.com/pernik/pernichani-iskat-rejim-na-vodata-po-edno-i-syshto-vreme-news_1417727.html", "text": "       с искане режимът на водата да бъде по едно и също време, а не в различни часове на денонощието, както е в момента. Това съобщи за БГНЕС един от съорганизаторите на протеста в миньорския град Алекса Стефанова.      Протестиращите вече са водили към местната администрация и заявиха, че ако не им се изпълнят исканията, са готови на по-сериозни инициативи, дори затваряне на възлови пътища.   Утре сутрин предстои свикване на извънреден кризисен щаб за последващи мерки.\r\nПред БГНЕС жител на Перник заяви, че , но когато няма друг изход трябва да се изтърпи. Възрастният мъж призна, че живее в ниските части на града и по необясними за него причини той разполага с вода. Негови близки и познати във високите части не са виждали капка вода с дни, добави той със съжаление.   ", "date": "2019.12.20", "title": "Перничани искат режим на водата по едно и също време "}
{"url": "https://www.actualno.com/society/predvijdat-28-mln-lv-za-remont-na-uchastyk-ot-pytja-montana-vraca-news_1417609.html", "text": "      2,8 млн. лв. се предвижда да бъдат осигурени в бюджета на Агенция ”Пътна инфраструктура” за 2020 г. за ремонт на трикилометров участък от първокласния път между Монтана и Враца, който е в особено лошо състояние.      Това съобщи министърът на регионалното развитие и благоустройството Петя Аврамова при участието си в днешния парламентарен контрол в отговор на въпрос за състоянието на трасето, съобщиха от МРРБ.   Тя обърна внимание, че отсечката е част от направлението Видин – София, движението по което е интензивно и трафикът, особено тежкотоварният, нанася сериозни щети на инфраструктурата. С реализацията на стратегическия проект за модернизация на пътя Видин - Ботевград ще се решат множество наболели проблеми в Северозападна България.\r\nЩе бъде изградено високоскоростно трасе, включващо и обходни пътища на редица населени места. Строително-монтажните работи на отделни обекти него вече стартираха. Отделно от това, правителството се ангажира за поетапното му финансово обезпечаване, напомни министърът.  Същевременно трасето на първокласния път продължава да осъществява функциите си и за него трябва да се полагат необходимите грижи за поддържането му в добро експлоатационно състояние. За подобряването му са необходими ремонтни дейности, за които предварително ще бъде изготвен технически проект със съответните количествено-стойностни сметки, каза още Петя Аврамова.\r\nЗа поддържане на състоянието на пътя е направено изравняване на банкети, ремонт на отводнителни съоръжения и ландшафтни мероприятия, полагане на хоризонтална маркировка, монтиране на нови пътни знаци и ограничителни системи, за които са вложени 576 хил. лв. През миналата година е изпълнен и основен ремонт на мост над р. Ботуня на стойност 678 658 лв.   До края на годината ще бъдат направени частични ремонти в участъци от с. Краводер до обходния път на Враца. През този месец е ремонтирана настилката и е положена маркировка в участък от около 600 м на обходния път на Монтана, като дейностите са за сметка на Изпълнителя на обекта, след извършена проверка и дадени препоръки от Института по пътища и мостове. Процедира се изготвяне на нов проект за организация на движението, съгласно който ще бъде положена шумяща маркировка там и ще се монтират допълнителни пътни знаци.    След зимното поддържане ще бъде обновена цялостно и хоризонталната маркировка на участъка. ", "date": "2019.12.20", "title": "Предвиждат 2,8 млн. лв. за ремонт на участък от пътя Монтана - Враца "}
{"url": "https://www.actualno.com/football/arsenal-oficialno-objavi-novija-si-menidjyr-news_1417702.html", "text": "      Отборът на Арсенал официално има нов треньор. Неговото име е Микел Артета. Испанецът подписа с „артилеристите“ за три години и половина, съобщиха от пресслужбата на клуба.      Бившият играч на \"артилеристите\" заменя на поста Фреди Люнгберг, който изпълняваше временно длъжността на \"Емирейтс\", след като Унай Емери бе освободен от позицията заради незадоволителни резултати.   Артета, който изигра 149 мача за „топчиите“ между 2011 и 2016 и спечели по два пъти ФА Къп и Къмюнити Шийлд, преди да се присъедини към треньорския щаб на Манчестър Сити, където бе асистент на мениджъра Пеп Гуардиола след пристигането му на „Етихад“ през 2016.\r\n„Щастливи сме да обявим официално присъединяването на Микел Артета като наш мениджър в неделя. Микел, бивш капитан на клуба, игра за нас в рамките на пет сезона от 2011 до 2016 и подписа контракт за три години и половина“, се казва в клубно изявление на Арсенал.  Фреди Люнгберг ще изведе тима за последно като временен мениджър в утрешната визита на Евертън, докато първият официален мач за Артета ще бъде гостуването на Борнемут на 26 декември. . ", "date": "2019.12.20", "title": "Арсенал официално обяви новия си мениджър"}
{"url": "https://www.actualno.com/plovdiv/bezplatna-sinja-zona-za-praznicite-v-plovdiv-news_1417694.html", "text": "      Безплатна „Синя зона“ ще могат да ползват пловдивчани и гостите на града по време на Коледните празници и навръх Нова година, съобщиха от общината. Без такса ще е паркирането на 24, 25 и 26 декември, както и на 1 януари 2020 г.      От ОП „Паркиране и репатриране“ припомнят, че работното време на „Синя зона“ в Пловдив е от 8:30 ч. до 17:30 ч. в дните от понеделник до събота включително. Цената за един час престой е 2 лева. Таксуването може да стане чрез закупуване на талони, изпращане на SMS с регистрационния номер на автомобила на 1332 или чрез 53-те паркинг автомата, които дават възможност за 30-минутен престой срещу цена от 1 лев. Важно е да се помни, че издадените от паркомати талони трябва да се поставят върху таблото на автомобилите.   От общинското предприятие призовават гражданите да спазват правилата за безопасност на движение. ", "date": "2019.12.20", "title": "Безплатна \"Синя зона\" за празниците в Пловдив"}
{"url": "https://www.actualno.com/politics/slavi-trifonov-radev-postypi-kato-lichen-prezident-na-ninova-news_1417724.html", "text": "       \"Минаха 15 дни от сватбата между ГЕРБ и БСП, с кумове – ВМРО и НФСБ. Не знам дали си спомняте за какво беше тази сватба, за какво беше този брак? Този брак беше брак по сметка. Брак за пари. За нашите пари. За 8 лева партийна субсидия на глас\". Това пише в своята Facebook страница Слави Трифонов по повод субсидиите за политическите партии.      \"През лятото депутатите приеха субсидията да стане 1 лев на глас. Това се случи само преди няколко месеца. А помните ли защо тогава депутатите приеха субсидията да стане 1 лев? А, да – приеха 1 лев субсидия, защото стана много срамно. Стана срамно, защото хванахме как всички партии са ощетявали с милиони левове бюджета, получавайки незаконно по-високи субсидии.\r\nИ какво стана няколко месеца по-късно? Депутатите решиха да изчакат края на годината, ние да забравим как са крали от всички данъкоплатци и хоп – пак да си вдигнат субсидията чрез Закона за държавния бюджет за 2020 г. Преди 15 дни на сватбата в Парламента депутатите си вдигнаха субсидията от 1 лев на 8 лева. По предложение на Корнелия Нинова и БСП\", отбелязва Трифонов.\r\n\"Дали може да си представите какво означава подобно увеличение? Аз ще ви кажа.  При 1 лев субсидия, през 2020 г. ГЕРБ щяха да получат малко над 1 милион лева от нашите пари. Сега, при 8 лева субсидия, ГЕРБ ще получат над 9 милиона лева. И пак ще трупат нашите пари на влог.\r\nБСП вместо близо 1 милион лева субсидия, ще получат 7 милиона и 600 хиляди лева от нашите пари.\r\nТака наречените „патриоти“ вместо 320 хиляди лева, ще получат над 2 милиона и половина лева.    Ще ви дам още един пример какво означава това увеличение на партийните субсидии с 8 пъти.\r\nПредставете си, ако имаше осемкратно увеличение не на партийните субсидии, а на майчинските. Майчинските за отглеждане на дете до двегодишна възраст не помръднаха тази година. Те са 380 лева на месец. Ако бяха увеличени осем пъти от депутатите, майчинските щяха да станат 3040 лева на месец.\r\nАко минималната пенсия от 234 лева и 12 стотинки беше увеличена осем пъти от депутатите, то тя щеше да стане 1872 лева и 96 стотинки. Политиците ще кажат, че това, което говоря, е популистко. Но пък аз ще ви кажа, че популизъм идва от думата „populus”, която на латински означава „народ“. А някакси, суверенът, по Конституция, е народът. В крайна сметка – политиците за суверена ли работят или за себе си? Как в Румъния вдигането на пенсиите с 40% не е популистко?\r\nНо резултатът у нас е такъв - за майчинските и пенсиите нямаше консенсус и сватба в Народното събрание. Имаше консенсус и сватба за личното благо на партиите.   И какво разбрах днес? На тази сватба между ГЕРБ и БСП, с кумове – ВМРО и НФСБ, е имало и шафер. Това е президентът Румен Радев. Днес в Държавен вестник беше обнародвано решението за 8 лева субсидия на партиите. Т.е. президентът Румен Радев се е подписал под Закона за държавния бюджет и е решил да не налага вето по повод вдигането на субсидията от 1 лев на 8 лева\", пише телевизионният водещ.   \"По Конституция президентът може мотивирано да върне закон в Народното събрание за ново обсъждане. Но той не върна за ново обсъждане размера на партийните субсидии.\r\nА имаше поне 4 мотива да го направи:\r\nПърви мотив: Гласуването за 8 лева субсидия в Народното събрание беше незаконно, защото се случи на трето гласуване. Законът позволява две гласувания. Явно президентът Радев споделя веруюто на председателя на Парламента Цвета Караянчева, че „законите не изчерпват всички ситуации в живота“. Има ситуации в живота, когато законът може да бъде нарушаван, особено, когато ситуацията касае личното благо на партиите.\r\nВтори мотив: Депутатите приеха 8 лева субсидия, но не отмениха възможността партиите да получават неограничени дарения от бизнеса. Нещо, което трябваше да отменят веднага с приемането на 8-те лева. От 1 януари хем имаме 8 лева субсидия за партиите, хем имаме неограничено финансиране на партиите от бизнеса. Лятото президентът Радев беше твърдо против второто, но явно вече не вижда проблем нито в първото, нито във второто.   Трети мотив: Някои партии още не са върнали надвзетите незаконно субсидии. Партията БСП на Корнелия Нинова има да връща близо 3 милиона лева, а ПатрЕотите имат да връщат над 1 милион лева. Значи, не са си върнали това, което не е тяхно, а искат да прилапат още повече.\r\nИ четвърти, най-важен мотив: На национален референдум през 2016 година над два милиона и половина българи ясно изразиха волята си, че партийната субсидия трябва да е 1 лев на получен глас. Не 8 лева, както гласуваха депутатите по предложение на Корнелия Нинова. А 1 лев.\r\nЯвно не само на депутатите не им пука за суверена, а и на президента не му пука за суверена. А пък суверенът го е избрал за президент. Значи и президентът се е самозабравил.\r\nКакъв е изводът? Изводът е, че президентът Радев не постъпи като президент на българските избиратели, а като личен президент на Корнелия Нинова\", завършва анализът на Слави Трифонов.  ", "date": "2019.12.20", "title": "Слави Трифонов: Радев постъпи като личен президент на Нинова"}
{"url": "https://www.actualno.com/politics/ataka-simeonov-komandva-borisov-chrez-daritkova-v-parlamenta-news_1417725.html", "text": "      Под давлението на Валери Симеонов беше увеличена субсидията на партиите, а депутатите от АТАКА - махнати от комисиите в парламента.      Точно лидерът на НФСБ изви ръцете на премиера Борисов да бъде увеличена субсидията за партиите от 1 лв. на 8 лв., като го заплаши, че няма да гласуват държавния бюджет, гласи съобщение от пресцентъра на \"Атака\".   Сега Симеонов продължава да командва министър-председателя чрез шефката на ГЕРБ в парламента Даниела Дариткова и гони от комисии, в които участват, депутатите от АТАКА Десислав Чуколов, Павел Шопов, проф. Станислав Станилов, Маргарита Николова и Николай Александров.\r\nШопов вече е изключен от социалната комисия, а Чуколов - от Комисията по вътрешна сигурност и обществен ред. Уважаваният проф. Станилов е изхвърлен от Комисията по културата и медиите, Николова - от Комисията по бюджет и финанси, а Александров - от Делегацията в Парламентарната асамблея на Съвета на Европа.  След като НФСБ и ВМРО неправомерно, в разрез със споразумението между трите партии и Правилника на НС, подмениха ръководството и състава на парламентарната група на Обединени патриоти, сваляйки от председателското място и изключвайки от групата Волен Сидеров и колегите му Чуколов и Шопов, сега реваншизмът на Симеонов продължава и с изгонването от комисии на депутати от АТАКА, допълват още от партията. ", "date": "2019.12.20", "title": "\"Атака\": Симеонов командва Борисов чрез Дариткова в парламента"}
{"url": "https://www.actualno.com/balkani/cherna-gora-razpolaga-voenni-po-granicata-za-zashtita-ot-nelegalni-migranti-news_1417630.html", "text": "      Съветът за отбрана и сигурност на Черна гора, председателстван от държавния глава Мило Джуканович, реши на днешната сесия да разположи членове на черногорската армия за защита на държавната граница от нелегални мигранти до края на 2020 г. в подкрепа на полицейските сили.      На заседание, на което присъстваха членове на Съвета, председателят на парламента Иван Брайович и премиерът Душко Маркович, беше взето решение за участието на членове на черногорските военни в международни учения догодина. Черногорските военни ще изпратят своите войски на 7 международни учения догодина, информира МИА.   Решението е взето въз основа на поетите ангажименти като член на НАТО, процеса на присъединяване към ЕС, регионалните инициативи, двустранните планове за сътрудничество и нуждите на армията за специфично обучение и учения за по-нататъшно развитие на военните способности. ", "date": "2019.12.20", "title": "Черна гора разполага военни по границата за защита от нелегални мигранти "}
{"url": "https://www.actualno.com/europe/germanija-prizova-turcija-da-uvajava-mejdunarodnoto-pravo-news_1417634.html", "text": "      Берлин е солидарен с Атина и Никозия. Това заяви германският министър на отбраната Анегрет Крамп-Каренбауер по време на своя визита в Кипър, където тя също така призова Анкара да уважава международното право, пише електронното издание на атинския вестник Kathimerini, цитирано от агенция \"Фокус\".      Германия и нейните европейски партньори призоваха Турция да „приеме нашето законно виждане“ във връзка с енергийните амбиции на Анкара към Източното Средиземноморие. Министърът заяви това по време на своя визита на германски боен кораб, част от Временния мирен контингент на ООН в Ливан, който се намираше близо до бреговете на Кипър.   Крамп-Каренбауер подчерта, че Гърция и Кипър разполагат с подкрепата на Европейския съвет след подписването на военната и морска сделка между Анкара и базираното в Триполи правителство на Либия. Тя добави, че Европейския съвет работи по „рамка“ от санкции, които да бъдат наложени на Турция във връзка с действията ѝ в региона.\r\nКрамп-Каренбауер пристигна в Кипър по-рано за двудневна визита на германския контингент, част от силите на ООН в региона. Тя се срещна също така със своя колега от Република Кипър Савас Ангелидис, който заяви пред местните медии, че Берлин е обещал да наложи всички нужни санкции, одобрени от Европейския съюз, на Турция във връзка с нейните нелегални сондажни дейности в Излключителната икономическа зона (ИИЗ) на острова.  „Настрана от солидарността на Берлин с Кипър, германският министър посочи, че тя ще предприеме инициативи в контекста на своите задължения и на европейско ниво, така че решенията на ЕС ще бъдат приложени, за да изпратят съответните съобщения във връзка с действията на Турция“, подчера още Ангелидис пред кипърските медии. ", "date": "2019.12.20", "title": "Германия призова Турция да уважава международното право"}
{"url": "https://www.actualno.com/europe/britanskijat-parlament-podkrepi-zakonoproekta-na-boris-djonsyn-za-brexit-video-news_1417729.html", "text": "      Камара на общините на Обединеното кралство гласува на второ четене за Споразумението за оттегляне на Европейския съюз, предава . 358 депутати подкрепиха Brexit законопроекта, а 234 се обявиха против.      Според публикувания в четвъртък променен вариант на законопроекта за Brexit, британският парламент няма да има право да поиска евентуалното удължаване на т.нар. \"преходен период\" за преговори с Европейския съюз(ЕС) след настоящата крайната дата на 31-ви декември 2020-а година.       Днешното успешно гласуване представлява първа стъпка към изпълнение на предизборното обещание на Борис Джонсън да осигури Сега Споразумението за оттегляне от ЕС ще премине към етап на обсъждане в комисиите, последван от така наречения етап на доклад и след това ще бъде изпратен обратно на Камарата на общините за трето четене и окончателно гласуване, преди да бъде предаден за гласуване от Камарата на лордовете.   Законопроектът ще трябва да бъде приет от британските законодатели преди 29-ви януари догодина, за да може Европейският съюз да ратифицира това Brexit споразумение преди крайния срок за излизане на Великобритания от единния блок на 31-ви януари.    Припомняме, че преди три дни ЕС отхвърли плана на Борис Джонсън, който да направи незаконно удължаването на преходния период след Brexit, писа британският вестник The Times. Високопоставени източници на ЕС отхвърлиха плана и го окачествиха като размахване на сабя и заявиха, че този ход е \"очакван\" като част от политическото положение на премиера преди разговорите през февруари. Те заявиха, че за споразумение за свободна търговия ще постави повече ограничения за Великобритания, отколкото за останалата част от Европа.\r\nМишел Барние, който ще води преговорите за ЕС и през следващата година, предупреди, че постигането на \"всеобхватна\" сделка за свободна търговия между февруари и 31 декември 2020 г. е \"много нереалистично\". Сабине Уайанд, главен търговски преговарящ на ЕС, заяви, че истинските въпроси биха били по същество за бъдеща търговска сделка, а не за графика. \"Важното е какво се казва на масата за преговори, така че няма да гадая за казаното там. Знаем каква е правната ситуация, преходният период, както е определено в момента, приключва в края на 2020 г.\", каза тя. \"Мисля, че като се имат предвид всички сигнали, които получаваме, и сега тези сигнали са преведени в закон, че ние сме добре посъветвани да приемем сериозно, че Обединеното кралство няма намерение да продължи преходния период и трябва да бъдем подготвени за това\", предупреди тя.\r\nУайанд даде знак, че ЕС ще премине към договаряне на търговски договор в най-общ план, ако е ясно, че по-обширните преговори няма да успеят до следващото лято поради безизходицата над европейските изисквания за \"равни условия\". \"Това означава, че в преговорите трябва да разгледаме онези въпроси, при които неуспехът да се постигне споразумение до края на 2020 г. би довел до критична ситуация\", отбеляза тя.    ", "date": "2019.12.20", "title": "Британският парламент подкрепи законопроекта на Борис Джонсън за Brexit (ВИДЕО)"}
{"url": "https://www.actualno.com/smartguide/izstreljaha-satelit-za-nabludenie-na-amazonskata-ekvatorialna-gora-news_1417624.html", "text": "      Сателит за наблюдение на Земята, разработен съвместно между Китай и Бразилия, е изстрелян в Космоса по двустранна програма, разглеждана като пример за по-широко сътрудничество между страните от БРИКС.      Устройството е изстреляно от северната китайска провинция Шанси, съобщи информационната агенция Xinhua, цитирана от \"Фокус\".   Сателитът е шестият, разработен по двустранната програма, която започна през 1988 г. Сателитите са създадени за наблюдение на Земята от орбита с невоенна цел. Той ще помага на правителството на Бразилия да наблюдава Амазонската екваториална гора и промените в околната среда на страната, допълва още Reuters.\r\nБразилия, Русия, Индия, Китай и Република Южна Африка, познати като БРИКС, преговарят за приемането на рамково споразумение за създаване на спътници за дистанционно наблюдение на Земята и споделяне на данни, събрани от спътниците на други държави.   ", "date": "2019.12.20", "title": "Изстреляха сателит за наблюдение на Амазонската екваториална гора"}
{"url": "https://www.actualno.com/asia/zemetresenie-ot-70-stepen-v-afganistan-news_1417646.html", "text": "       с магнитуд 7,0 е регистрирано в планинска верига Хиндукуш в Афганистан, съобщава китайският сеизмологичен център.      Труст е регистриран в 19:39 пекинско време, съобщава РИА Новости.   Информация за унищожения или наранявания засега няма.\r\nХиндукуш е планинска верига в Афганистан и северните територии на Пакистан. Простира се на дължина от 800 км между централната част на Афганистан и Северен Пактистан.   ", "date": "2019.12.20", "title": "Земетресение от 7,0 степен в Афганистан "}
{"url": "https://www.actualno.com/starazagora/merki-sreshtu-afrikanskata-chuma-v-starozagorska-oblast-news_1417590.html", "text": "      Във връзка с усложнената епизоотична обстановка в Старозагорска област и потвърждаването на случаи на болестта Африканска чума по свинете (АЧС) по диви животни, регистрирани в района на казанлъшкото с. Ясеново, се състоя заседание на Епизоотичната комисия, председателствано от областния управител Гергана Микова.      За ограничаване на възможностите за разпространението на болестта в отсечката от пътя от село Ясеново до хижа „Партизанска песен\" е забранено навлизането на частни лица и всякакви превозни средства.   В началото и края на пътя вече има бариери и указателни табели и се осъществява 24-часов контрол от служители на Държавно ловно стопанство „Мазалат“ и органите на Областната дирекция на Министерството на вътрешните работи в Стара Загора.\r\nИзключение в ограниченията ще има само за институциите, които имат отношение към прилагането на мерките за предотвратяване на болестта АЧС.   ", "date": "2019.12.20", "title": "Мерки срещу африканската чума в Старозагорска област"}
{"url": "https://www.actualno.com/starazagora/survachki-krasjat-ogradite-na-artulicata-v-stara-zagora-news_1417546.html", "text": "      Сурвачките от конкурса „Сурва, весела година“ на община Стара Загора красят оградите на артзоната на града - ул. \"Сава Силов\". Нетрадиционната украса в навечерието на коледно-новогодишните празници е част от декемврийската програма на творческия колектив „На улицата“.      Оградата на разчистената през лятото Ханчева къща е най-сурвакарски украсена, а по този начин „На улицата“ още веднъж напомня за позабравената архитектурна гордост на Града на липите.   Декемврийската програма на артзоната предлага в уикендите в Къщата на Архитекта базар за изкуство \"Коледният дух\". Утре, 21 декември, от 11 часа е премиерата на детския куклен спектакъл „Коледно чудо“ на Държавния куклен театър (ДКТ), на който специален гост ще бъде Дядо Коледа. Старецът ще радва малчуганите на коледния концерт на 22 декември, който ще започне от 11 часа. На 29 декември Къщата на Архитекта отново ще се превърне в джаз сцена.    ", "date": "2019.12.20", "title": "Сурвачки красят оградите на артулицата в Стара Загора "}
{"url": "https://www.actualno.com/crime/udaryt-sreshtu-ndrangeta-i-zamesenite-bylgari-news_1417577.html", "text": "      Мащабната операция на италианските карабинери с международно участие срещу , наречена „Ринаскита-Скот“, доведе до арести на 334 души и 416 заподозрени. Сред арестуваните са адвокати, счетоводители и подкупни държавни служители. В операцията са участвали около 3 000 полицейски служители.      По време на операцията са иззети общо 15 милиона евро.   Италианските информационни агенции съобщават, че в контекста на мащабната операция срещу престъпната организация „Ндрангета“ от Калабрия е имало и арести в България, Германия и Швейцария. Задържанията в тези страни са извършени по европейски заповеди за арест със съдействието на местните власти, съобщава италианският .\r\nСред арестуваните са: бившият депутат от партията на Силвио Берлускони Джанкарло Пители, градоначалникът на Вибо Пицо Джанлука Калипо, директорът на общинската полиция в град Вибо Валентиа Филипо Неши, както и представител на съда на Вибо Валентиа и известният бизнесмен Марио Артуса.  Операцията е концентрирана в областта Вибо Валентия в Калабрия, но е била проведена и в други региони на Италия.\r\nЗаподозрените са обвинени в изнудване, убийства, пране на пари и участие в мафиотска организация.\r\nОперациите срещу мафията са обичайна практика в Италия, но сегашната е изключително голяма. Според председателя на антимафиотската комисия в италианския парламент Никола Мора става въпрос за \"гигантски успех“ срещу организираната престъпност.       \"Ндрангета\" се смята за най-мощната мафиотска организация в международната търговия с наркотици и от години има стабилно ядро и в Германия и Великобритания.\r\nВ края на август тази година италианското издание Links публикува статия за проникване на „Ндрангета“ в бизнес сектори на различни държави, като . Престъпната група е широко ангажирана с изкупуването на туристически фирми, включително хотели, барове и ресторанти, за да изпира пари, твърди изданието.\r\nЕто част от доказателствата за корените, които е пуснала италианската мафия на българска територия, са отразени обширно в медиите и на двете страни.\r\nЕдин от членовете на клана, Джанлуиджи Сарконе, който е в затвора от доста време е имал партньорка, българка Виктория Гузгулова от Бургас. Заедно с майка си тя регистрира компания там през декември 2010 г. - „Италианско строителство“. Компанията се занимава със строителство и, въпреки че представя финансови документи между 2012 и 2015 г., няма значителна дейност (много компании, контролирани от хора, свързани с „Ндрангета“ просто са създадени за редки трансакции). Самият Джанлуиджи Сарконе създава българска компания, наречена „Innovative Locking Systems“, регистрирана през декември 2011 г. в столичния квартал Слатина. Според документите за регистрация, компанията се занимавала със строителство, транспорт, недвижими имоти и др. Компанията е активна между 2011 и 2014 г., без значителен оборот.\r\nСпоред Италианската дирекция за борба с мафията през септември 2014 г. Джанлуиджи и Виктория посещават клона на банката „Монтепаски“ в Повильо, Италия, и депозират 336 000 евро. По-късно те печелят 35 000 евро, които били преведени в България. Тази сделка довежда до арестуването на Джанлуиджи и по-късно в съда е разкрито, че много други сметки, имоти и активи са контролирани от клоновете на Сарконе в Италия, България, Румъния и Литва.      Кланът Сарконе не е единственият, свързан с мафията.\r\n„Правим бизнес в Гана, Кот д'Ивоар и България“, похвали се член на клана „Гранде Аракри“ Алфонсо Дилета, в телефонно обаждане, подслушано от италианските власти, разследващи операции по пране на пари.\r\nПолицейското разследване в Италия, с кодово име „Aemilia”, удари много силно клана: 9 ареста и изземване на мафиотско имущество в размер на 330 милиона евро.\r\nРаботата на Дилета в България е била да изпере повече от сто милиона евро. По сведения на оперативна група карабинери за специални операции, той е трябвало да извърши операция със сделка на стойност 160 милиона евро, свързана с изграждането на гигантски хотелски комплекс на име „Мелия-Бекервил“ в местността Цигов чарк, близо до язовир Батак. Но след ареста и на Николино Сарконе, шефа на клана „Гранде Аракри“, и на Алфонсо Дилета, смятан за негова дясна ръка, българският им проект се срива. Това предизвика не само катастрофа на огромната им операция за пране на пари, но и фалита на фирмите на Димитър Бекриев, бизнесменът зад договора за изграждането на гигантския хотел.\r\nИталианските разследващи съобщават и за контрабанда на цигари на територията на България. Българските медии писаха за цяла , построена и работеща без никаква следа от законност. През юли тази година обаче българските полицейски сили щурмуват фабриката и изземват сградата и оборудването, базирани в село Труд, близо до втория по големина град в България - Пловдив. Всяка година нелегалната фабрика е оформяла дупка на стойност 100 милиона евро в българския бюджет. Припомняме, че по време на полицейската операция в Труд бяха задържани цигари за близо три милиона лева, като половината от тях са били готови за разпространение в камион. Открит бе и още един по-малък цех в село Ръжево Конаре, където се е нарязвал тютюнът. Там полицаите се натъкнаха и на специално изграден тунел за бягство. При операцията бе задържан и влекач, готов за транспоритиране на цигари на стойност 1,5 милиона лева.   Българският партньор Здравко Иванов, известен още като \"Паскал\" или \"французинът\", е бил отговорен за калабрийския внос от България на стотици килограми кокаин, хашиш и марихуана, според информация на италианската антимафия, пише вестникът.\r\nПрипомняме, че преди пет години Иванов е бе задържан в Милано. ", "date": "2019.12.20", "title": "Ударът срещу \"Ндрангета\" и замесените българи"}
{"url": "https://www.actualno.com/society/iva-stojanova-stava-generalen-direktor-na-nova-televizija-news_1417651.html", "text": "      Ива Стоянова се присъединява към екипа на Нова Броудкастинг Груп на позицията генерален директор \"Информация\". Тя поема ръководството на отдел \"Новини и актуални предавания\".      Като генерален директор \"Информация\" Ива Стоянова ще работи за увеличаване на аудиторния дял на информационните и публицистични формати и ще отговаря за всички проекти на новинарския екип, предаде Дир.   \"За мен това е поредно предизвикателство в професията. Благодаря на братя Домусчиеви за поканата да съм част от най-гледаната българска телевизия.\r\nТова доверие ме задължава и ангажира да вложа в работата си не само опит и усилия, но и емоция и сърце за запазване на лидерската позиция на NOVA и все по-успешното развитие на медията занапред\" - каза Стоянова.  Ива Стоянова има почти 25-годишен опит в медиите, като преминава през всички журналистически позиции - от репортер до мениджър.\r\nКариерата й започва във вестниците \"Народен спорт\" и \"Седем дни спорт\". Следват длъжности на различни йерархични нива в телевизиите София Кабел, Би Би Ти и ТВ7. През последните 5 години тя e управител и програмен директор на Канал 3.   Като телевизионен журналист има специализация в CNN. Завършила е \"Журналистика\", \"Спортен мениджмънт\" и \"Публичен мениджмънт и политики\".     ", "date": "2019.12.20", "title": "Ива Стоянова става генерален директор на \"Нова телевизия\""}
{"url": "https://www.actualno.com/crime/otkriha-marihuana-v-gazova-butilka-na-lek-avtomobil-news_1417637.html", "text": "      Пълна с марихуана газова бутилка в български автомобил откриха митническите служители на Главна дирекция „Митническо разузнаване и разследване“, съобщиха от Агенция „Митници”.      На 18.12.2019 година около 5.30 сутринта  на ГКПП Капитан Андреево на трасе „Изходящи автомобили и автобуси“  пристига лек автомобил с българска регистрация, управляван от български гражданин. По метода  „анализ на риска“ автомобилът е селектиран за щателна проверка, при която след пролъчване с рентгенова апаратура се установяват необичайни плътности на газова бутилка в багажното отделение. При последващ физически контрол в газовата бутилка са открити 69 пакета вакумирани полиетиленови пликове, обвити с алуминиево фолио. След разрязването на един от пликовете  е установено, че съдържа зелена тревиста маса. Направеният полеви наркотест е реагирал на . Общото тегло на е 4,450 кг.   По случая е образувано досъдебно производство от разследващ митнически инспектор под надзора на Окръжна прокуратура – Хасково. Шофьорът  е задържан с прокурорска мярка „задържане под стража“ за 72 часа. ", "date": "2019.12.20", "title": "Откриха марихуана в газова бутилка на лек автомобил "}
{"url": "https://www.actualno.com/asia/erdogan-ankara-shte-otgovori-podobavashto-ako-sasht-ni-nalojat-sankcii-news_1417655.html", "text": "      Президентът на Турция Реджеп Тайип Ердоган обеща, че страната му ще използва ответни мерки, ако САЩ въведат санкции против проекта за газопровода „Турски поток“. Той заяви това пред журналисти, докато се връщаше от своята визита в Малайзия, предаде TACC, цитирана от агенция \"Фокус\".      „Те (представителите на американските власти) говорят, че ще предприемат стъпки във връзка със С-400 и F-35. Но това са свършени факти, много пъти вече сме говорили за това. Сега те не се срамуват да кажат, че ще ни наложат санкции във вързка с „Турски поток“. Във всеки случай, при подобни стъпки ние също ще наложим санкции“, заяви Ердоган пред турския телевизионен канал NTV.   Според Ердоган тази стъпка от страна на САЩ ще може да се счита за „открита намеса в делата на Анкара“.\r\nОчаква се президентът на САЩ Доналд Тръмп да подпише военния бюджет за фискаланата 2020 г. на 20 декември. По специално този план предвижда въвеждането на антируски санкции, включително върху енергетиката. Това включва и газопровода „Северен поток-2“ и „Турски поток“. Освен това се предвиждат и санкции, част от „Закона за защита на гражданското население на Сирия“ (CAESAR). Според този закон Русия ще бъде санкционирана заради подкрепата си за сирийските правителствени сили по време на войната в близкоизточната страна.   ", "date": "2019.12.20", "title": "Ердоган: Анкара ще отговори подобаващо, ако САЩ ни наложат санкции"}
{"url": "https://www.actualno.com/starazagora/systezateljat-po-skokove-na-batut-marijan-mihalev-e-starozagorskijat-sportist-na-2019-a-snimki-news_1417628.html", "text": "       . Той стана номер едно с изключителните си успехи през тази година. В началото на декември той се класира 5-и на Световното първенство в Токио, 14-о място на Европейските игри и златен медал от Държавното първенство. Призът му беше връчен снощи от ресорния заместник-кмет на Стара Загора Красимира Чахова.       На церемония в Културен дом „Стара Загора“ бяха наградени именити спортисти от областния град, постигнали успехи през изминалата година. „Постарахме се да създадем за вас една наистина празнична обстановка, защото вие го заслужавате - с всички успехи и постижения, които имате тази година“, обърна се към спортистите в залата Чахова.   „Само преди два дни, в София, бяха връчени годишните награди „Спортен Икар“. Изключително горда съм, че нашият град бе достойно представен от отбора на баскетболните девойки до 23-годишна възраст, които са европейски шампиони в категория „Б“ - гръбнакът на този тим са момичетата от отборите на „Берое“ и „Локомотив“, както и техният треньор Таня Гатева\", сподели тя.  , която получи отличието от председателя на общинския съвет Мария Динева, възпитаник на Спортно училище „Тодор Каблешков“.      от таекуондо клуб „Августа“, който е вицеевропейски шампион при мъже до 21 години, балкански и републикански шампион, както и петкратен шампион на мастърс турнири през тази година и поставил национален рекорд, за втора поредна година беше отличен за   които получиха призовете си от заместник-кмета Иванка Сотирова.    Награди получиха и , които имат своето заслужено място сред най-добрите спортисти. Бяха отличени , които получиха призовете си от  старозагорския обществен посредник Надежда Чакърова. За първи път бе връчен плакет за високи . Наградата получи от областния управител Гергана Микова пожарникаря . Отличия получиха и през 2019-а - .  при развитието на бойните спортове в града и на клуба по спортен риболов получиха от Тихомир Трифонов, председател на комисията по спорт и младежки дейности в общинския съвет, „Очаквам следващата година да бъде още по-вълнуваща за всички нас. Пожелавам си повече от старозагорските спортисти да се сдобият с олимпийски квоти и да представят достойно града ни, както и България, на най-големия спортен форум“, каза Красимира Чахова и пожела на старозагорските спортисти здраве и вяра в успехите. ", "date": "2019.12.20", "title": "Състезателят по скокове на батут Мариян Михалев e старозагорският спортист на 2019-а (СНИМКИ) "}
{"url": "https://www.actualno.com/europe/katalunskite-deputati-v-izgnanie-s-akreditacii-v-ep-news_1417626.html", "text": "      Двама каталунски политици, участвали в борбата за независимост, получиха акредитации за присъствие като , след като съдът постанови, че Испания няма право да ги блокира.      Бившият регионален президент на Каталуния и неговият министър на здравеопазването Тони Комин пристигнаха в парламента на Брюксел, за да получат баджовете си пред тълпа репортери, информира AFP, цитирана от БГНЕС.   На 14 октомври Върховният съд на Испания осъди 12 каталунски политици заради участието им в подготовката и провеждането на незаконен референдум за независимостта на Каталуния. Същия ден беше издадена международна заповед за арест на бившия ръководител на автономната област Пучдемон, който в момента живее в Белгия. ", "date": "2019.12.20", "title": "Каталунските депутати в изгнание с акредитации в ЕП "}
{"url": "https://www.actualno.com/society/kutev-zakonyt-za-socialnite-uslugi-ne-e-nedomislica-news_1417551.html", "text": "      Законът за социалните услуги беше много дълго обсъждан, не е приет на бързо и не е тежка недомислица.      Това заяви от парламентарната трибуна депутатът от БСП Антон Кутев по време на дебат за отлагането на текстовете с половин година.   Кутев припомни, че законът трябваше да е приет още през 2016 година. „Още тогава казахме, че този закон не трябва да се прави от опозицията, а от управляващите. В момента вие управляващите носите цялата отговорност”, заяви депутатът.\r\nВ отговор на казаното Хасан Адемов от ДПС напомни още веднъж в залата, че партията му не подкрепя нито едно от разглежданите предложения и ще настоява да остане сегашният закон, приет преди една година.  „Държавният бюждет финансира единствено и само социалните у слуги, които са включени в Националната карта на социалинте услуги. Всички останали социални услуги, ако се предоставят от НПО са за сметка на техен източник на финансиране“, каза още Адемов.\r\nТой обърна внимание, че са неверни твърденията, че НПО са тези, които източват държавния бюджет и че генерират печалба.   Според него този закон дава възможност за контрол от страна на общините като доставчици на социални услуги и за първи път се изготвят стандарти за социални услуги.    \"Проблемът не е в отнемането на деца, а че няма кой да гледа изоставените\", допълни още Адемов. Той посочи, че единственият начин за административно отнемане на дете от семейството е, когато става въпрос за дете в риск, за което има пряка заплаха за живота издравето му, когато е заплашено от принуда за проституция, просия и т.н. ", "date": "2019.12.20", "title": "Кутев: Законът за социалните услуги не е недомислица"}
{"url": "https://www.actualno.com/asia/dvama-ogneborci-zaginaha-pri-gorskite-pojari-v-avstralija-news_1417563.html", "text": "      Двама австралийски пожарникари доброволци загинаха при опит да потушат горски пожар на около 90 километра югозападно от Сидни. прекъсна необявената си почивка на Хавайските острови, където отиде в разгара на кризата, и се извини, предаде .      Камионът на двамата загинали мъже, който бил част от конвой на пожарната, се блъснал в дърво и се преобърнал. Трима души били ранени при катастрофата и откарани в болница.   \"Това е много трагично събитие в и без това тежкия сезон на пожарите\", каза в комюнике австралийската пожарна служба.\r\nПри друг инцидент двама пожарникари получиха изгаряния по лицето, ръцете и краката и бяха откарани с хеликоптер в болница. Тяхна колежка бе откарана с линейка, след като тримата са се оказали обкръжени от пламъци.  Австралийският премиер Скот Морисън понесе силни критики в социалните мрежи през последните дни, че е отишъл на почивка в чужбина в момент, когато Австралия е обхваната от суша и безпрецедентна жега и се бори с над 100 пожара.\r\n\"Дълбоко съжалявам за всяка обида, причинена на всеки от многото австралийци, засегнати от ужасяващите горски пожари, като отидох на ваканция с моето семейство по същото време\", каза Морисън.   Осем души загинаха, над 700 къщи изгоряха и площ от милиони хектари бе изпепелена в резултат на в Австралия от септември, припомня ВВС.     ", "date": "2019.12.20", "title": "Двама огнеборци загинаха при горските пожари в Австралия"}
{"url": "https://www.actualno.com/vidin/kmetyt-na-obshtina-vidin-s-blagotvoritelna-iniciativa-za-koleda-news_1417639.html", "text": "      Със съдействието на д-р Цветан Ценков, Община Видин получи дарение, осигурено с помощта на професор Валентин Джонов, д-р Гуидо Щьокли – директор на Фондация „Помощ и съдействие“ към Малтийския орден, българския посланик в Швейцария г-н Ради Найденов и с любезната подкрепа на съпругата на Самуел Шмид - президент на Швейцария през мандат януари – декември 2005 г.      Според желанието на дарителите, получените пакети с помощи ще отидат за нуждите на социално слаби лица от Общината. Днес д-р Цветан Ценков лично раздаде част от пакетите на хората, за да ги зарадва в навечерието на Коледните и Новогодишни празници. Той им пожела да бъдат здрави и да има много уют и топлина в домовете им през идната година. Заместник-кметът Борислава Борисова също се включи в раздаването. ​Направеното дарение включва 512 броя кашони, които съдържат: спално бельо – 600 броя, кърпи за лице и тяло – 1500 броя, завивки и одеяла - 180 броя, възглавници – 175 броя, панталони – 2950 броя, ризи – 3250 броя, спортни екипи – 1670 броя, палта, якета – 140 кашона.  Дарението съдържа и 140 кашона медицински консумативи и 20 чувала употребявано работно облекло, предназначени за МБАЛ „Св. Петка“ във Видин.\r\nНа 23 декември, на паркинга при административната сграда на Общината ще продължи раздаването на дарените пакети. Тогава лично ще присъстват проф. Валентин Джонов (който е родом от Видинския край) и представители на Малтийския орден от Швейцария. ", "date": "2019.12.20", "title": "Кметът на Община Видин с благотворителна инициатива за Коледа"}
{"url": "https://www.actualno.com/europe/ek-bylgarija-da-si-reformira-sydebnata-sistema-za-da-se-prekrati-monitoringa-news_1417645.html", "text": "      България трябва да продължи да работи за реформа на съдебната си система, , заяви говорител на Европейската комисия, цитиран от Нова тв.      През октомври Комисията отчете с последния си доклад по механизма за задоволителна работата на българските власти, но обвърза прекратяването му със заключенията на и решение на Европейския съвет.   Този месец Венецианската комисия даде критична оценка за възможността за независим контрол на главния прокурор. ", "date": "2019.12.20", "title": "ЕК: България да си реформира съдебната система, за да се прекрати мониторинга"}
{"url": "https://www.actualno.com/politics/premieryt-borisov-se-sreshtna-s-generalnija-sekretar-na-interpol-urgen-shtok-news_1417552.html", "text": "      „Убедени сме в ключовата роля на в областта на сигурността в световен мащаб. С решителност продължаваме нашето активно и ползотворно сътрудничество“. Това заяви министър-председателят по време на срещата си с , който е на посещение у нас по повод 30-годишнината от подновяването на членството на България в Интерпол.      Премиерът Борисов постави акцент върху успешното участие на страната ни в различни проекти на Международната организация на криминалната полиция и в реализирането на операции във важни области като борбата с трафика на оръжия, наркотици, трафика на хора и на мигранти, които са сред основните ни приоритети.   Министър-председателят даде висока оценка на проведените у нас обучения, организирани и финансирани от Генералния секретариат на Интерпол. Тази година те са три с фокус върху трафика на хора в Балканския регион, върху работата с базата данни за откраднати оръжия и по противодействие на престъпленията с предмет МПС.\r\n„За нас е особено важно, че тези обучения включват и Балканския регион. Както знаете, за България сътрудничеството с всички държави от региона е постоянен приоритет“, добави премиерът Борисов. Той подчерта, че обменът на информация със Западните Балкани се осъществява основно по канала на Интерпол и на двустранна основа, затова е важно укрепването на контактите на всички нива и във всички области от взаимен интерес.  „Наскоро в София беше проведен Годишният форум за устойчивост на Западните Балкани, на който още веднъж потвърдихме нашата подкрепа и използването на всяка възможност за надграждане на постигнатите резултати“, каза премиерът Борисов пред генералния секретар на Интерпол Юрген Щок.\r\nПо време на срещата бе обсъдено още домакинството на България на Процеса „Акаба“ догодина, което е тематично свързано с инициативата на България за развитието на Западните Балкани и за укрепване на международното и регионалното сътрудничество в сектора на сигурността.   Интерпол отбеляза 95 години от създаването си през миналата година. Със своите 194 държави членки днес организацията е втората след ООН по отношение на международното представителство. България членува в Интерпол от 1923 до 1958 г. Членството е подновено в рамките на 58-ата сесия на Генералната асамблея на Интерпол на 27 ноември 1989 г.     ", "date": "2019.12.20", "title": "Премиерът Борисов се срещна с генералния секретар на Интерпол Юрген Щок"}
{"url": "https://www.actualno.com/sciencelogy/a1-pusna-nov-digitalen-portfejl-a1-wallet-news_1417644.html", "text": "             А1 пусна нов дигитален портфейл – t, за потребителите на мобилни устройства с Android и iOS. A1 Wallet е мобилно приложение, което позволява извършването на безконтактни плащания чрез NFC и Apple Pay, мигновени преводи между потребителите на приложението чрез мобилен номер, плащания чрез QR код, индивидуален IBAN и функция за съхранение и използване на карти за лоялност. Дигиталният портфейл се предлага с два плана - Standard и Premium спрямо нуждите на клиентите.\r\nA1 Wallet позволява безконтактно плащане със смартфон на POS терминал, както с мобилни устройства с Android, поддържащи NFC, така и с iOS устройства чрез Apple Pay.\r\nКлиентите на дигиталния портфейл могат да заявят безплатна виртуална карта MasterCard, с която да пазаруват онлайн. С A1 Wallet могат бързо да се изпращат и получават пари без такси между потребителите на А1 и phyre чрез мобилен номер и QR код. Също така потребителите могат да поискат пари безплатно чрез линк, който да изпратят чрез SMS, имейл или друга платформа за съобщения.  Зарежданията на дигиталния портфейл чрез банкова карта са мигновени и за двата плана - Standard и Premium. За клиентите на Premium те са напълно безплатни и неограничени във времето, а за тези на Standard са безплатни за период от 12 месеца, след което се заплащат. Потребителите на A1 Wallet имат индивидуален IBAN, с който могат да получават и да изпращат парични преводи в лева и в евро с ниски такси за клиентите на Standard и без такси за тези на Premium.\r\nA1 Wallet има изчистен и удобен за използване интерфейс, а потребителите могат да се възползват и от функциите за съхранение и използване на карти за лоялност. За да не изпускат добри предложения, клиентите на дигиталния портфейл могат да следят брошури с актуални оферти на някои от най-големите търговски вериги в страната, които редовно се актуализират в приложението.\r\nДигиталният портфейл има отлични аналитични функции и неговите потребители могат бързо да видят своите разходи на седмична и месечна база. По този начин те могат да следят състоянието на своите финанси по всяко време и от всяко място.       Приложението А1 Wallet може да бъде свалено безплатно от и Google , като е достъпно за всички потребители, независимо от мобилния оператор, чиито услуги използват. Стартирането на новия дигитален портфейл е поредна стъпка от политиката на компанията да прави технологиите по-достъпни и по-лесни за използване от българските потребители.        ", "date": "2019.12.20", "title": "A1 пусна нов дигитален портфейл A1 Wallet"}
{"url": "https://www.actualno.com/health/koi-hrani-sa-alkalni-news_1417521.html", "text": "      Киселинно-алкалният баланс (pH) е много важен показател. Той определя баланса на киселини и основи в кръвта ни. И нашето здраве и дълголетие зависи от това.      Проучванията са доказали, че колкото повече алкални хапваме, толкова по-добре се чувстваме. Алкалните храни помагат да отслабнете, понижава кръвното налягане, унищожава раковите клетки, предотвратява сърдечните заболявания, успокоява артрит, помагат ни да се чувстваме по-силни и да изглеждаме по-млади.  Всеки човек може да промени киселинно-алкалния баланс. Достатъчно е да си направи важни алкални храни.\r\nЗа целта може да ограничи приема на основните \"кисели\" храни.\r\nПодсладителите, токсините от околната среда, лекарствата, повишават киселинността, стреса, негативните емоции и гнева.     Много е важно да неутрализирате киселината с алкали храни. По този начин ще сте по-малко податливи на стрес и ще чувствате прилив от енергия.\r\nИ ето полезните алкални храни, които трябва да включите в ежедневната си диета: Въпреки, че е кисел продукт, може да понижи киселинността в организма? Всичко се крие в pH. Нивото му (което е 9,0) прави жълтите цитруси най-алкалния продукт. Те се борят с настинки и вируси. Киселините на лимона, помагат и като естествен антисептик.   Цвеклото е един от най-алкалните продукти. Наситен е с протеини, минерални соли, витамини, фибри. Контролира кръвната захар, възстановява зрението и подсилва мозъчната дейност. Листата цвекло са полезни за сърдечно-съдовата система. Краставицата е 90% вода, което я прави много полезна за подобряване кожата. С нея се нормализира чревната флора. Намалява се холестерола, задействат се метаболитните процеси. Репичката допринася сърдечно-съдовата система и се справя с някои кожните заболявания. Целина е в състояние да забави стареенето, да подобри водно-солевия метаболизъм, да стимулира секрецията на стомашен сок и контролира кръвната захар. Коренът на растението съдържат минерали, витамини, етерични масла и аминокиселини. Има антимикробни свойства, засилва имунитета и е отличен аромат за всяка кухня. Този зелен мазен плод е богат е на аминокиселини, витамини и мононенаситени мастни киселини. Допринася работата на сърдечно-съдовата система. Помага киселинно-алкалния баланс. Пъпешът има високо pH. Допринася работата на бъбреците и се бори с настинки. Помага срещу стрес, повдига настроението, действа при безсъние. Елдата, помага на сърдечно-съдовата система, дарявайки я с много здраве.    Бананът е източник на енергия. Богат е на пектин и нишесте, които оказват благоприятен ефект на храносмилателната система.\r\nПулпът на плода съдържа желязо, витамини, ендорфини. Плодовете са полезни при проблеми с бъбреците. Тя замества кафето и има благоприятен ефект над нервната система. Цикорията е богата на инулин, а той понижава кръвната захар. Спомага и за утоляване на глада, както и по-умерен апетит. Всички плодове са богати на фибри и антиоксиданти. Те инхибират процеса на стареене, вкусни и здравословни са!    Изобилстващи от витамини и минерали, те допринасят правилното функциониране на бъбреците, подобряват костната и съединителната тъкан. Той е богат на витамини С и А. Родината му е Южна Америка. Ананасът помага за преодоляване на възпалено гърло, артрит, пневмония, срещу атеросклероза и ускорява зарастването на рани. Сокът от ананас помага за паметта и при бъбречните заболявания. Ананасът не съдържа протеин, но е богат на фибри. Гроздето е полезно за нервната система и по-спокоен сън. Помага срещу стареене!    Консумацията му се препоръчва при коронарна болест, атеросклероза, запек, алергии, диабет и дори безсъние. В него се съдържа много фолиева киселина. Това го прави отличен продукт за бременни жени. Помага за сваляне на килограми. Богато е на фибри, минерали, пектин и витамини. Този плод в чудесен антидепресант. Помага за облекчаване стреса и повишаване настроението. Отличен е за отслабване и диета! Лечебните му качества отдавна са оценени от привържениците на здравословната диета. Съдържа комбинация от витамини и минерали, полезни за човешкото тяло. Пред спанака, диабет и астма, анемията и онкология отстъпват. Помага за здрава коса, кожа и зъби.    С високото си съдържание на протеини, е в състояние да се конкурира, дори с храни с животински продукти. Киноа лекува ишиас, подагра, има възстановителен ефект, помага при лечението на хемороиди и рак.\r\nСемената на киноа помагат за премахване на токсините и нормализиране храносмилателните процеси. Те съдържат огромно количество аминокиселини, витамини, минерали и хлорофил. Служат за катализатор на всички биохимични процеси, протичащи в човешкото тяло. Кълновете от люцерна подобряват кръвния състав и повишава хемоглобина.\r\nИмат силно алкализиращо действие, намаляват холестерола в кръвта, нормализират дейността на сърдечно-съдовата система и предотвратяват стареенето.    Съдържат много фибри и витамин Е. Имат противовъзпалителни свойства и са много полезни в менопаузата. Екзотичният плод съдържа специално вещество – папаин. То от своя страна помага храносмилането, след прием на месни ястия.\r\nПлодовете съдържат фибри, въглехидрати и протеини, като остават нискокалорични продукти с гама минерали и витамини.\r\nСписъкът на здравословните алкални храни продължава и продължава. Ние се спряхме на тези, които са най-ефективните. И помнете здравето е над всичко! ", "date": "2019.12.20", "title": "Кои храни са алкални"}
{"url": "https://www.actualno.com/sofia/1-miliard-i-703-miliona-shte-byde-budjetyt-na-stolichna-obshtina-za-2020-godina-news_1417654.html", "text": "      1 милиард и 703 милиона лева, към момента това е размерът на бюджета, но в хода на обсъжданията и уточняване на преходните остатъци обикновено има някаква разлика. Като цяло предложението ни е в тази посока. Това каза кметът на София Йорданка Фандъкова на откриване на семинар на тема „Проект на бюджет на Столична община 2020 година“, предаде репортер на Агенция „Фокус“.      „Предложението, което правим, е израз на нашето виждане за политиката за развитие на града и управленската програма, която защитих преди два месеца и гражданите на София подкрепиха“, добави тя.   През 2020 година от Столична община очакват да съберат с 46 милиона повече от данъци и такси, а бюджетът ще има е приоритетно насочен към инвестиции в кварталите, екологията и осигуряване на средства за заплати за медицинските сестри в ясли, детски градини и училища.\r\n„Собствените ни приходи са 778 милиона лева, с 52, 7 милиона лева повече от 2018 година. С бюджета имаме да решим две основни задачи: да защитим повече средства за инвестиции в кварталите, да продължим подобряването на градския транспорт, да гарантираме инвестиции в екологията, за парковете, качеството на въздуха. Също и да осигурим средства за възнаграждения на медицинските сестри в здравните кабинети в училища, детски градини, ясли“, допълни Фандъкова.   ", "date": "2019.12.20", "title": "1 милиард и 703 милиона ще бъде бюджетът на Столична община за 2020 година"}
{"url": "https://www.actualno.com/europe/izbraha-novija-upravitel-na-anglijskata-centralna-banka-news_1417581.html", "text": "      Андрю Бейли ще бъде новият управител на Английската централна банка, след като бе назначен на поста от новото британско правителство, предаде Reuters.      \"Андрю беше изтъкнат кандидат в конкурентна област. Той е подходящият човек, който да ръководи Банката, тъй като ние създаваме ново бъдеще извън ЕС и възможност за изравняване в цялата страна\", каза финансовият министър Саджид Джавид пред репортери.\r\n60-годишният Бейли обяви в изявление, че за него е чест да поеме ръководството на Английската централна банка, \"особено в такъв критичен момент за нацията, когато напускаме Европейския съюз\".   Бейли работи от 30 години в паричната институция и има основна роля в мерките за засилване на британската банкова система по време на световната финансова криза.  Ролята му за ограничаване на краха на финансовия сектор през периода 2008-2009 г. означава, че той е познато лице на висшите служители на Федералния резерв на САЩ и други големи централни банки.\r\nОт 2016 г. той ръководи британският финансов регулатор (тяхното КФН, б.р.), който е отговорен за ограничаване на финансовите нарушения.\r\nБейли наследява на поста досегашният гуверньор Марк Карни, който се съгласи да остане начело на АЦБ до 15 март, вместо първоначално предвидената дата 31 януари. Новият управител ще встъпи в длъжност на 16 март и ще има 8-годишен мандат.     ", "date": "2019.12.20", "title": "Избраха новия управител на Английската централна банка"}
{"url": "https://www.actualno.com/starazagora/obshtina-stara-zagora-opredeli-prioritetite-si-za-2020-godina-news_1417586.html", "text": "      \"Отиващата си година беше интензивна, убеден  съм, че ще приключи успешно и във финансов план\", коментира пред журналисти кметът на община Стара Загора Живко Тодоров. Той припомни, че продължава работата по няколко големи обекта - зоопарка, ул. „Иван Вазов“ и проекта за ВиК инсталацията на, кв. „Самара-1“, и съобщи, че е подписан и договорът за „Самара-2“.      Обявени са обществени поръчки за ремонта на Станционната градина, на Летния театър в парк, \"Митрополит Методий Кусев\", на Руския пазар и за рекултивация на старото сметище.\r\nДо края на настоящата година ще бъде пусната и процедурата за 33 нови електрически автобуса и зарядни станции. Работи се за въвеждането на „умно“ паркиране и чрез специално приложение в реално време шофьорите ще виждат свободните паркоместа в зелената зона на града, а през 2020-а трябва да се приеме и дългоочакваният генерален план за организация на движението в Стара Загора. \r\nЖивко Тодоров допълни, че следващата година ще е много интензивна за Стара Загора. \"Ще работим за това да бъдат по-успешно реализирани проектите отколкото до момента. Това означава да следим стриктно за сроковете, да изберем коректни и качествени изпълнители“, каза той. Образованието и общинското здравеопазване ще са приоритетите в работата на кметския екип през следващата. „Трябва да се придобие сградата на бившето АГ, където ще пребазираме голяма част от общинските здравни заведения, за да имаме по-добра и качествена услуга”, уточни Тодоров. Намеренията са сградата да стане собственост на общината срещу дълга Университетската многопрофилна болница за активно лечение \"Проф. д-р Стоян Киркович\" и общинският терен върху, който се намира сградата й. Предвижда се към здравния център за доболнична помощ да има паркинг, който допълнително да улесни жителите на Стара Загора.   ", "date": "2019.12.20", "title": "Община Стара Загора определи приоритетите си за 2020 година "}
{"url": "https://www.actualno.com/politics/temenujka-petkova-pyrvijat-etap-na-proekta-balkanski-potok-e-prikluchil-news_1417600.html", "text": "      Първият етап на разклонението на \"Турски поток\" през България, което управляващите наричат \"Балкански поток\", е приключил. Става дума за 11 км от турско-българската граница. Изградена и въведена в експлоатация е газоизмервателната станция, която е разположена непосредствено до компресорна станция „Странджа“.      Това обяви енергийният министър Теменужка Петкова по време на петъчния парламентарен контрол. В отговор на въпрос от БСП Петкова уточни, че в момента се работи на трасе от 150 километра, което е разделено на три участъка.   Въпросът зададе червеният депутат Иво Христов, позовавайки се на твърденията на руския президент Владимир Путин, че страната ни бави проекта.\r\nПредвиденият за изграждане преносен газопровод е с приблизителна дължина 474 км. Заедно с изграждането на преносния газопровод ще бъдат построени две оптични кабелни линии, които ще бъдат положени от двете страни на преносния газопровод и ще достигнат българо-сръбската граница. Трасето на преносния газопровод преминава през землището на 11 области.  Съгласно сключеният договор в срок до 250 календарни дни ще бъде изграден участък от 308 км до българо-сръбска граница. За целия участък от 308 км издадени разрешение за строеж от страна на МРРБ, които са влезли в сила. В оставащия срок на договора до 615 календарни дни ще бъде изградена останалата част от трасето, съобщи министърът на енергетиката.\r\n\"От наша страна и от страна на изпълнителя се полагат всички усилия, така че проектът да бъде реализиран в рамките на срока по договора\", увери министърът.   Полемика около проекта възникна, след като руският президент Владимир Путин упрекна страната ни, че умишлено бави строителството. Путин отиде и по-далеч, като заплаши, че заради размотаването на българските власти с продължението на \"Турски поток\" Москва може да потърси алтернативи.    В средата на декември Комисиите по отбрана в двете камари на Конгреса на САЩ стигнаха до споразумение за приемане на законопроект, който ще принуди администрацията на президента Доналд Тръмп да санкционира фирмите, участващи в реализацията на това начинание. ", "date": "2019.12.20", "title": "Теменужка Петкова: Първият етап на проекта „Балкански поток“ е приключил"}
{"url": "https://www.actualno.com/politics/bsp-gerb-i-patriotite-zadignaha-100-mln-lv-na-njakolko-hiljadi-bedni-grajdani-news_1417592.html", "text": "       ГЕРБ и патриотите задигнаха 100 млн. лв. на няколко хиляди бедни граждани . Това каза народният представител от ПГ на „БСП за България“ Антон Кутев в декларация от името на група, предаде Агенция „Фокус“.      „Днес е последният ден за парламента в рамките на тази календарна година, което значи, че каквото можахме, направихме. Годината със сигурност се изпраща с разочарования и проблеми. Аз ще се опитам да ви дам един от поводите това да се случва.   Поводът е това, че с днешното заседание ние приключваме въпроса за така наречените лихвоточки и жилищноспестовни влогове. Този въпрос е една обществена драма, която тече вече 30 години и очевидно вече днес тя приключва. Няма да разказвам всичко, което се случи с лихвоточките през последните 30 години.\r\nСпоред действащия закон изплащането на жилищноспестовните влогове на гражданите приключва с изтичанет она 2019 г., а в бюджета на 2020 г- са предвидени 300 хил. лв., с които фондът да бъде закрит и архивиран. По закона всичко приключва днес.  Иначе казано, който е успял да получи парите си до този момент, е успял. Всички, на които държавата още дължи пари вече нямат шанс да си получат парите“ , заяви още Кутев.\r\nПо думите му става дума за 100 млн. лв., които хиляди български граждани са внасяли преди десетки години за закупуване на жилища , но не са предвидили промените от 10 ноември 1989 г. и са се оказали кредитори на българската държава.   Според него с променлив успех държавата е намирала сили и финанси, за да изплаща задълженията си към тези граждани.     ", "date": "2019.12.20", "title": " БСП: ГЕРБ и патриотите задигнаха 100 млн. лв. на няколко хиляди бедни граждани"}
{"url": "https://www.actualno.com/crime/kmetyt-na-nesebyr-ostava-v-aresta-news_1417574.html", "text": "      Кметът на Несебър Николай Димитров остава в ареста. С постоянна мярка задържане под стража остава и общинският съветник Петър Тодоров.      Апелативният специализиран съд двамата да бъдат освободени срещу парична гаранция с мотива, че има опасност за извършване на друго престъпление. Двамата бяха задържани в навечерието на местните избори и обвинени за участие в организирана престъпна група за търговия с гласове.   Според защитника на Николай Димитров адвокат Ина Лулчева след новогодишните празници отново ще бъде поискано изменение на мярката.\r\n„Това решение показва нееднакво приложение на закона, показва, че съдът е готов да пренебрегва факти и доказателства, показа, че няма никакво значение какво казва правото и какво казват фактите”, коментира адвокат Лулчева.  Припомняме, че преди седмица спецсъдът измени мярката за неотклонение на кмета на в парична гаранция от 40 000 лв. Димитров, който беше арестуван и обвинен за купуване на гласове дни преди вота, беше избран за четвърти мандат като градоначалник. Преди около месец той бе , след което отново беше върнат зад решетките.\r\nОпределението на спецсъда обаче  беше протестирано от прокуратурата пред по-горната инстанция. Апелативния спецсъд реши кметът и общинският съветник да останат в ареста.        ", "date": "2019.12.20", "title": "Кметът на Несебър остава в ареста "}
{"url": "https://www.actualno.com/politics/angelova-zakonyt-za-socialnite-uslugi-e-podlojen-na-celenasochena-ataka-news_1417557.html", "text": "      Законът за социалните услуги е подложен на целенасочена атака и критики от страна на граждански организации. Това заяви народният представител Светлана Ангелова от ГЕРБ по време на дебата за отлагане влизането в сила с шест месеца.      Управляващата партия настоява да се отложи законът с половин година, за да се проведат допълнителни дискусии с организациите и НПО-та.   Ангелова заяви, че в общественото пространство редица сдружения не интерпретират текстовете правилно, с което създават допълнително напрежение.\r\nДепутатът уточни, че законът не касае единствено децата, тъй като за тази цел си има отделен закон и отново подчерта, че с него не се цели да се отнемат деца от родителите.   ", "date": "2019.12.20", "title": "Ангелова: Законът за социалните услуги е подложен на целенасочена атака"}
{"url": "https://www.actualno.com/society/masovoto-pazaruvane-po-koleda-krie-riskove-za-potrebitelite-i-za-dyrjavata-news_1417543.html", "text": "      Коледното пазаруване продължава да крие рискове, въпреки проверките на много органи, които следят търговците да не нарушават правилата. Мнимите намаления са един от капаните, които често се залагат преди празници. Всеки е тръгнал с голям списък за покупки и бърза да го изпълни. Възможно ли е да бъдем подведени и това да помрачи шопингът, който освен всичко друго трябва да е развлечение? Специалисти съветват да не се правят импулсивни покупки, да се проверява каква е била цената на избраната от нас стока преди обявените намаления. Това може да стане лесно чрез сайтовете на различните магазини. Особено много трябва да се внимава при покупката на електроуреди, мебели и други стоки, които изискват влагането на повече средства и връщането им обратно в магазина е трудно.      Пазаруването по празниците може да налее пари и в сивата икономика. От НАП Бургас призовават потребителите да станат техни сътрудници. разговаря с Христо Узунов, който е говорител на приходната агенция: \"Огромни са приходите, които влизат в хазната по време на голямото празнично пазаруване. Винаги искайте касова бележка, това е нашето послание! Ние правим проверки не са само по празниците, работим в модерно време и имаме дистанционна връзка, наблюдаваме оборотите. Но е ясно, че по празниците продажбите се повишават. За нас е важно хората да осъзнаят, че искайки касовата си бележка, те всъщност правят така, че тяхната покупка да излезе на светло\".   От приходната агенция обясняват, че над 150 хиляди човека всеки ден действат като \"данъчни инспектори\". Това става като проверяват касовите си бонове, използвайки мобилното приложение на НАП. Така се проследява пътят на касова бележка до агенцията. „Този граждански контрол, който всеки може да осъществи сам отнема само минута-две след големия празничен пазар, но е от голяма важност. Можеш да видиш дали тази бележка е предадена в НАП. Това се отнася за бележките, които са с QR код. След първи януари 2020 година всички касови бележки вече ще бъдат с този код.\r\nВсеки, който желае да работи в полза на светлата икономика може да изтегли приложението на агенцията\".  От НАП напомнят още, че освен всичко друго, касовата бележка е гаранция за потребителя.Само притежателят на такава бележка може да върне или замени закупената от него стока. ", "date": "2019.12.20", "title": "Масовото пазаруване по Коледа крие рискове за потребителите и за държавата"}
{"url": "https://www.actualno.com/plovdiv/advokatka-i-nein-pomoshtnik-obvineni-za-izmami-s-jilishta-v-plovdiv-news_1417606.html", "text": "      Десетина души са пострадали от измамната схема, създадена от пловдивска адвокатка и неин помощник, а днес Районна прокуратура в Пловдив внесе в съда обвинителен акт срещу тях. Те избирали от интернет снимки и данни на апартаменти, обявени за продажба от частни съдебни изпълнители или от банки, пускали обяви за тях, като давали за връзка телефона на адвокатката. Когато са се обаждали заинтересувани клиенти, те обяснявали, че са пълномощници на банката, която продава ипотекирания апартамент или приятели на частния съдебен изпълнител. После заявявали, че могат да гарантират покупката на имота на атрактивна цена, стига клиентите да предплатят известна сума пари- от 1 200 до 5 000 лв . Казвали, че тази сума е необходима за снабдяването им с кадастрални карти, данъчни оценки, извършване на огледи, нотариални такси и др.      Всъщност това, което клиентите са подписвали, било документи за правна консултация, между които обвиняемите слагали лист, на който имало текст, че внесената сума е върната. Всички пострадали са го подписали, без да забележат. В няколко случаи, когато клиенти са си искали парите обратно, те са казвали, че с тях са платени различни такси.  По това обвинение 45 годишната адвокатка и 63 годишният и помощник са обвинени като извършител и помагач за измама при условията на продължавано престъпление. Тази схема е действала почти година до август 2018 година, а присвоената чрез нея сума е 21 177 лв. \r\nАдвокатката ще отговаря и за преправяне на съдържанието на частни документи- запис на заповед и договор за заем- в първия случай сумата от 9 000 става 90 000 лв, а договор за заем се превръща в договор за покупко-продажба на жилище в Пловдив. И двамата обвиняеми са с мярка за неотклонение \" задържане под стража\", взета от съда. Щетите на пострадалите не са възстановени. ", "date": "2019.12.20", "title": " Адвокатка и неин помощник обвинени за измами с жилища в Пловдив"}
{"url": "https://www.actualno.com/politics/resheno-otlojiha-s-6-meseca-zakona-za-socialnite-uslugi-news_1417571.html", "text": "      Депутатите решиха да . За“ отлагането му гласуваха 149 народни представители, „против“ –4 и „въздържали се“ - 10, предаде Фокус.      Законът за социалните услуги бе приет през март 2019 г. и трябваше да влезе в сила от 1 януари 2020 г. Заради протести срещу проекта управляващите постигнаха консенсус да го отложат с 6 месеца. Именно това п “ и това прие пленарната зала.   Депутатите отхвърлиха предложението на „Воля“ за отлагане на закона с една година и .\r\nНародните представители не приеха и предложения на ДПС за промени в Закона за социалните услуги.   Обсъжданията на социалния закон започнаха Поради тази причина от „Атака“ призоваха министъра да дойде в пленарна зала. Процедурата направи депутатът от „Атака“ Павел Шопов.\r\nВ отговор на процедурата на атакиста на трибуната излезе зам.-председателят на Социална комисия и депутат от ГЕРБ Светлана Ангелова. Тя поясни, че в 10.00 ч. министър Сачева е поканила протестиращите организации и поради тази причина не е в пленарна зала.        „Защо ние от „Атака“ искаме този закон да бъде отменен, не отложен. Той само като погледнеш заглавието – той се нарича Закон за социалните услуги. Не за социалната грижа, а за услуги. Това е закон, който всъщност разрешава, легализира в България влизането на частния сектор в социалната сфера. Това заяви зам.-председателят на „Атака“ Десислав Чуколов. \"Представете си да приемем Закон за военните услуги. Държавата ще плаща на частни армии да охраняват границата“, коментира Чуколов. Той попита дали дотам ще се стигне. Според него самият фундамент на закона е грешен. Според него той не може да се оправи и за пет години, затова трябва да бъде отменен. „Този закон отваря вратите за всякакви опасности, които българското общество трябва да приеме, изброени са детайлно, че се дават огромни права на частни организации и НПО, които да влизат в дома ви, дори да проверяват хладилника ви“, допълни още Чукулов. Депутатът обърна внимание, че този закон предизвиква напрежение. \"Нашият призив е да го отменим\", посочи още Чуколов. .Законът за социалните услуги беше много дълго обсъждан, не е приет на бързо и не е тежка недомислица. Кутев припомни, че законът трябваше да е приет още през 2016 година. „Още тогава казахме, че този закон не трябва да се прави от опозицията, а от управляващите. В момента вие управляващите носите цялата отговорност”, заяви депутатът.\r\nВ отговор на казаното Хасан Адемов от ДПС напомни още веднъж в залата, че партията му не подкрепя нито едно от разглежданите предложения и ще настоява да остане сегашният закон, приет преди една година. „Държавният бюждет финансира единствено и само социалните у слуги, които са включени в Националната карта на социалинте услуги. Всички останали социални услуги, ако се предоставят от НПО са за сметка на техен източник на финансиране“, каза още Адемов. Той обърна внимание, че са неверни твърденията, че НПО са тези, които източват държавния бюджет и че генерират печалба. Управляващата партия настоява да се отложи законът с половин година, за да се проведат допълнителни дискусии с организациите и НПО-та. Ангелова заяви, че в общественото пространство редица сдружения не интерпретират текстовете правилно, с което създават допълнително напрежение. Депутатът уточни, че законът не касае единствено децата, тъй като за тази цел си има отделен закон и отново подчерта, че с него не се цели да се отнемат деца от родителите.\r\nГрупи, организирани предимно в социалните мрежи, вече 6 месеца протестират срещу Стратегията за детето, въпреки че е оттеглена, като в последните седмици прехвърлиха протестите си и срещу Закона за социалните услуги като проблемен по отношение на правата, които дава на неправителствения сектор.      Деница Сачева обяви като един от основните си приоритети дебата с тези протестиращи, така че да ги убеди, че никой няма намерение да краде децата им.\r\nОтлагането на закона бе поискано и от парламентарните групи на Обединени патриоти и БСП. ", "date": "2019.12.20", "title": "Решено: Отложиха с 6 месеца Закона за социалните услуги"}
{"url": "https://www.actualno.com/politics/ademov-otlaganeto-na-zakona-za-socialnite-uslugi-njama-da-postigne-seriozen-dialog-news_1417603.html", "text": "      Отлагането на Закона за социалните услуги няма да постигне сериозен диалог и резултати. Това заяви за БГНЕС бившият социален министър Хасан Адемов във връзка с гласуваното от парламента отлагане с 6 месеца на влизане в сила на закона.      „Според нас законът трябваше да влезе в сила, защото е чакан повече от 10 години от хората с увреждания и тези, които имат нужда от подкрепа. Затова ние гласувахме против отлагането“, обясни депутатът.   Позициите в обществото са толкова поляризирани, че трудно може да се постигне съгласие. И в пленарна зала беше ясно подчертано, че законът няма да отнема деца, коментира още Адемов.\r\n„Който твърди, че се отнемат деца с този закон или други подобни, значи не познава предложеното в законодателството. Трябва да бъдат разсеяни всякакъв тип съмнения – тъкмо обратното – целта е да подкрепи отглеждането на деца в семейна среда“, обясни депутатът от ДПС.   ", "date": "2019.12.20", "title": "Адемов: Отлагането на Закона за социалните услуги няма да постигне сериозен диалог"}
{"url": "https://www.actualno.com/burgas/pylni-sa-kyshtite-za-gosti-v-strandja-po-praznicite-news_1417599.html", "text": "      В търсене на спокойствие, чист въздух и девствена природа, много хора избират да изкарат празниците в къщи за гости, които се намират далеч от градския шум и смог. Едно от тези места е Природен парк “Странджа”.      Той се намира в югоизточната част на България, на територията на Бургаска област. Неговото местопожение и природни забележителности обославят големия интерес от страна на туристите. Така е и по време на коледните и новогодишните празници. разговаря с инж. Румяна Цвяткова, която е директор на ПП „Странджа:“Местата за настаняване са заети отдавна, което много ни радва. Едно от най-посещаванитее село Брашлян, което е архитектурен резерват.   Не по-малко интересни са и селата Граматиково, Кости, Българи, Сливарово, всяко село има своето обаяние и какво да се види. Българските обича се пресъздават от странджанските баби, които посрещат гости в специална къща, представят обичаи и традиционни гозби“.\r\nНа голям интерес се радват и параклисите в Странджа. Някои от тях са на св. Марина, св. Константин и Елена и други които се намират в планината. За щастие те са запазени, не са ограбени и се поддържат се от местните хора. Има и туристически маршрути, които могат да разнообразят престоя на туристите. Единият се нарича „Ясен месец“ и е свързан с освободителните борби, а другият с билките, които могат да се видят в Странджа.   Прогнозата за хубаво време ще даде възможност на посетителите на къщите за гости да се възползват от близостта на някои екомаршрути. Най-предпочитаният маршрут е до село Младежко, изворите на река Младежка. Във връзка с честването на 25-годишния юбилей на ПП „Странджа”, дирекцията на най-голямата в страната защитена територия предоставя на любителите на природата възможност да осиновят туристически, еко, вело маршрути или паркова инфраструктура. Вече има осиновители и интерес към тази инициатива.    ", "date": "2019.12.20", "title": "Пълни са къщите за гости в Странджа по празниците"}
{"url": "https://www.actualno.com/europe/planyt-na-djonsyn-do-9-januari-sdelkata-za-brexit-da-mine-prez-parlamenta-news_1417516.html", "text": "      Британското правителство планира да прокара в долната камара сделката за Brexit до 9 януари, съобщи лидерът на Камарата на общините Джейкъб Рийс-Мог, цитиран от Reuters.      Депутатите ще започнат дебати по темата още днес, като след коледната ваканция ще се отделят още 3 дни на споразумението за Brexit на 7, 8 и 9 януари.   Заради голямото мнозинство на консерваторите не се очакват трудности в ратифицирането на документа.\r\nНовият законопроект на Джонсън за Brexit лишава парламента от ключовата му контролна роля в преговорите за напускането. Вече няма да е нужно депутатите да одобряват всяка стъпка на министрите, което ще даде на правителството на Джонсън много по-голяма власт да изпълни много по-бърз Brexit, пише Guardian.  Така ще има около 3 седмици за ратифициране на сделката от Камарата на лордовете, където правителството няма контрол, но пък има установена практика да не се блокират политики, залегнали в предизборната програма на правителството. ", "date": "2019.12.20", "title": "Планът на Джонсън: До 9 януари сделката за Brexit да мине през парламента"}
{"url": "https://www.actualno.com/curious/kak-da-si-napravim-survachka-news_1417518.html", "text": "      Сурвакането е стар обичай. Той се предавал през поколенията по традиционен български начини и се изпълнява и днес в първи януари на новата година.       Какво е Сурвакането се извършва с дрянова клонка, украсена пищно. Приема се, че сурвачката е измислена от прабългарите. За създаването й предците ни използвали дрянова клонка. Приемало се, че дрянът е свещено дърво. Така народът ни и днес вярва, че сурвачките имат своята магическа сила. Те носят не само здраве, но и предпазват от беди, даряват дълголетие на този, който е сурвакан. Сурвакането като традиция   Сурвакането със сурвачка е традиционен обичай в България. Изпълнява в първия ден на всяка нова година. Сурвака се с украсена дрянова клонка, наричана сурвачка. Приема се, че сурвачката произхожда от прабългарските народи. За хората от отново време, дрянът бил свещено и магиче­ско дърво. Народът ни вярвал, че сурвачката има вълшебна сила. Та дарява сурвакания със здраве и дълголетие, и го пази от беди.    Как да си направим традиционна българска сурвачка? Сурвачката се прави от хубава дрянова клонка. Колкото повече разклонения има по нея, толкова по-богато украсена ще е. Добре е да има и пъпки.    Страничните клонки на избраното дърво може да огънете под формата на “Ф“ буква. За да са стабилни и да останат в това положение, завържете ги с конопено въже към стъблото. Винаги може да си импровизирате и други форми, или повече кръгове. Излишните клонки се премахват и се започва с украсата. Украса за сурвачка За да украсите сурвачката, може да използвате вълна, конци в червено или разноцветни. Важно е такива да са от вълна или памук. Може да направите наниз с пуканки, шипки, сушени плодове, люти чушки, печени гевреци, тиквени семки и др. Някъде, дори закачат монети.    Какво символизира украсата по с ?            Според предсказания и поверия, преди да е украсена клонката от дрян, важно е да престои една цяла нощ, под прозореца на дома или пред вратата. Така ще прогони злите сили и всички беди от този дом.\r\nКогато отмине приключването на първи януари в новата година, сурвачката се оставя на скрито място, далеч от достъпа на хора. В някои краища на България вярват, че тя трябва да бъде пусната в течаща река на 6 януари, на връх Йордановден. Смята се, че така ще носи здраве, късмет и благополучие за цялото домочадие.\r\nВ други краища на страната ни, вярват, че сурвачката, която вече е изпълнила предназначението си трябва да бъде хвърлена на място, където не може да я достигне човешка ръка. Такива места са, покривът на къщата, високо дърво и т.н. Вярва се, че хвърлена на толкова високо ще пази домакинството цялата следваща година. ", "date": "2019.12.20", "title": "Как да си направим сурвачка"}
{"url": "https://www.actualno.com/health/sindrom-na-polikistoznite-jajchnici-news_1417519.html", "text": "      Поликистозните яйчници, често са причина за липса на бременност, поява на излишно тегло и кожни обриви. Защо се появяват, как да разпознаем синдрома и дали е възможно да се отървем от него. Нека узнаем сега:       Синдром на поликистозните яйчници? Нередовен менструален цикъл, кожни обриви, прекомерно окосмяване (хирзутизъм), наднормено тегло, прекомерно мазна кожа и акне - всички тези признаци могат да провокират поликистоза. Наред с това, много често жените, дори не осъзнава, че имат синдром на поликистозни яйчници. Най-малко трима от четирима пациенти с този проблем научават за него, след лекарска намеса. Защо се появява синдрома на поликистозните яйчници?      Както знаете, зародишните клетки зреят в яйчниците. По време на овулацията настъпва възможната бременност. Ако не настъпи овулация, тогава яйцеклетката прекратява своя жизнен цикъл, вътре във фоликула или не се образува. Зародишните клетки зреят, без система и се натрупват в яйчниците, образувайки кисти. Разбира се, това се превръща в една от причините някои жени да не успяват да забременеят.\r\nКистите естествено нарушават яйчниците, което от своя страна причинява неизправност в производството на хормони. Следователно при поликистозни яйчници появата на \"мъжки\" хормони се проявява прекомерно. В резултат, се появява хирзутизъм (прекомерно окосмяване) на места, необичайни за женското тяло. Например в областта на гърдите, над горната устна, по гърба и долната част на корема, от вътрешната страна на бедрата. \r\nНеправилно функциониращите хормони, в комбинация с повишена чувствителност на кожата, също причиняват появата на акне. Така кожата в определени части на тялото става твърде мазна. Тоест, проявява се всичко, което прави жената не привлекателна.     Как да откриете синдрома на поликистозните яйчници За да се определи, дали има поликистоза или не, се прави ултразвук и анализ за свободен тестостерон. Има много анализи, които показват нарушения в яйчниците. Какви хормони да се приемат, се решава от лекар, по време на консултацията. Въз основа на резултатите от анализите се определя естеството на дисфункцията в яйчниците и схемата на лечение.    Възможно ли е да се излекуват нарушения с поликистозен яйчник? Поликистозни яйчници не могат да бъдат излекуван в обичайния смисъл на думата. Когато става въпрос за този проблем, говорим за корекция, която ще помогне да се минимизират симптомите. За целта е важно:            Съществуват много причини за поликистознии яйчници. Повечето момичета откриват аномалии още в юношеска възраст. Нарушенията могат да се появят и във всяка възраст. Причината за това може да е хронична ендокринна патология, предавани инфекциозни заболявания. Такива могат да се проявят, след силен стрес - преместване, изпити, проблеми в личния живот, хронична умора и пр.. Важното е, при съмнения за такива или диагностицирани симптоми да се вземат навременни мерки. ", "date": "2019.12.20", "title": "Синдром на поликистозните яйчници"}
{"url": "https://www.actualno.com/europe/zemetresenie-razlulja-rumynija-news_1417504.html", "text": "      Земетресение с магнитуд 3,7 по Рихтер бе регистрирано тази нощ в 1,42 ч. местно (и българско) време в сеизмичния район Вранча в Румъния, предаде агенция Аджерпрес, като се позова на Националния институт по геофизика.      Трусът е бил на дълбочина 113 км, а епицентърът му се намира на 68 км източно от град Брашов.   През декември в Румъния са регистрирани 14 земетресения с магнитуд между 2,1 и 3,8 по Рихтер, пише \"Дарик\".\r\nНай-силното земетресение тази година бе с магнитуд 4,7 по Рихтер и стана в окръг Сучава на 18 май.   ", "date": "2019.12.20", "title": "Земетресение разлюля Румъния"}
{"url": "https://www.actualno.com/viewpoint/azbuchnik-na-bylgarskija-haos-na-gol-tumbak-chifte-gurmeta-news_1416936.html", "text": "      По-възрастните помним банкетите през социализма и мешаните скари, направени от чисто месо и качествена кайма. Помним още, че такива банкети имаше на всеки празник, във всяко предприятие, имаше ги и по селата и кварталите. На тези банкети ходеха всички, и стари, и млади. Банкети има и днес, но не са същите, най-малкото поради високите цени и влошеното качество на месото.      По-късно се появиха шведските маси. Те бяха първите лястовички на българското отваряне към модернизацията на кулинарните навици и порядки. На шведските маси не можеха да ходят всички, а само поканени. По време на така наречения Преход, на събития, организирани и провеждани с шведски маси, няма да видите стари и бедни хора. Това са места, организирани за отбрани политически и административни люде, спонсори и верни журналисти. Още по-късно шведските маси станаха част от предлаганите пакети Ол инклузив, а качеството им стремително започна да пада. Казано шеговито: \"Все още чакаме шведите да дойдат\".\r\nЕдва след това нашумяха Гурме форумите – ресторанти, магазини, рецепти и други аксесоари на бранда. Моята възрастна майка наскоро ме попита какво е това Гурме? Обясних й, че е вид хедонистична философия, свързана не само със здравословното хранене и добрите напитки, но и със  стила на живот. Когато уточних, че една от характеристиките, която допълва подобна кухня, е броят на ястията/ от осем нагоре/, като се сипва от всяко по малко, тя въздъхна: \"Е, значи не е за пенсионери, не е за обикновени хора\".\r\nГурме философията има една добра и една не толкова добра страна. Добрата е тази, че в резултат от влошаване качеството на храните/това е световна тенденция/ по-заможните хора и страни разработват система за създаване на еко продукти с доказани качества, които обаче струват значително по-скъпо. България, разбира се, следва тази тенденция. Но. Лошата страна за Гурме  в България е, че у нас да се възползват от подобни продукти имат възможност малък брой хора. Следователно днес Гурме е символ на вид социална сегрегация. Така, както символ на кастово разпределение има в образованието и здравеопазването – онези, които имат повече средства, получават по-доброто и от двете, за себе си и своите деца.  Убеден съм, че в недалечно бъдеще подобно разделение ще настъпи с водата.\r\nОбобщение. Ако си мислите, че в написаното по-горе, става дума за храна и напитки, не грешите. Но, както беше казал Брех: „Във всеки разговор става дума за политика, включително и когато говорим за хляба.”\r\nПредлагам една съвсем обикновена Гурме рецепта от Интернет, която по скромното ми мнение, заедно с подобаващите напитки към така изброените ястия, струва повече от минималната пенсия.    1.\tЕврейска крем супа с лимон и кимион.\r\n2.\tКашкавал на фурна.\r\n3.\tФритата със спанак и тиквички.\r\n4.\tПролетен булгур-пилаф.\r\n5.\tМакарони с 4 сирена на фурна.   6.\t Пъстърва в кора с орехи, лимон и копър.\r\n7.\tТелешки стек с домашен винегрет.\r\n8.\tПиле със зеленчуци по китайски.\r\n9.\tСвински котлети по провансалски.\r\n10.\t Бърз лимонов чийзкейк.\r\n11.\t Ароматни бирено хлебче.\r\n12.\t Шоколадов сладкиш.\r\nДа ви е сладко! Автор:  …………………….\r\n\"Азбучник на българския хаос\" представлява поредица от коментари, чиито наименования следват последователността на буквите в българската азбука. Подобен подход има амбицията да очертае максимално широк кръг от теми, като открие техните връзки между буквите, думите и словото през хаоса на Прехода. Другите текстове от поредицата четете  ", "date": "2019.12.20", "title": "Азбучник на българския хаос: НА ГОЛ ТУМБАК ЧИФТЕ ГУРМЕТА"}
{"url": "https://www.actualno.com/curious/luboven-uikend-horoskop-za-21-22-dekemvri-news_1417524.html", "text": "       Овен       Вероятността да прекарате събота и неделя извън града е наистина голяма. Ще имате малки с половинката, но нищо сериозно, което би могло да помрачи празничното ви настроение. Телец Уикендът се очертава спокоен за родените под знака на Телец. Най-сетне имате възможност да си починете и да прекарате повече време с половинката.    Близнаци    Около вас се появява нова тръпка, което от една страна би могло да ви обърка, но и ще ви зареди с адреналин. Бъдете искрени в чувствата си и се дръжте естествено.     Рак Очаква ви доста напрегнат уикенд на любовния фронт. Подгответе се за разочарования и конфликти. Ако успеете да говорите, без да обвинявате, ще се справите бързо с проблемите.  ", "date": "2019.12.20", "title": "Любовен уикенд хороскоп за 21-22 декември"}
{"url": "https://www.actualno.com/curious/5-te-zodii-koito-mrazjat-kritikata-news_1417527.html", "text": "                  Раците, най-малкото, могат да бъдат подложени на критика, когато осъзнаят, че това е наистина полезно за тях. Ако искрено се опитате да им помогнете, ще се отнесат към думите ви достатъчно търпеливо. Ако обаче Раците смятат, че не заслужават да бъдат критикувани, тогава това ще се отрази значително на самочувствието им. Ще им трябва много време, за да се възстановят. Критиката за Рак е инструментът, който създава проблеми и разрушава взаимоотношенията. Подложен на силна критика, Ракът може да се оттегли и да се затвори от външния свят, за дълго време.       Девите са склонни към перфекционизъм. Те искрено смятат себе си за най-интелигентните, сред обществото или компанията. Те не знаят как да отговорят положително на критиката. Девите се възмущават, когато чувстват, че човекът, който ги критикува, не е експерт и няма право изобщо да казва нищо. Девите не обичат, когато някой се опитва да ги превъзхожда и иска да оспори знанията и интелигентността им. Добре да имате под ръка всички факти и доказателства, ако решите да критикувате Дева. Казано накратко - да сте подготвени!     Везните имат много остро отношение към критиката. Когато бъдат критикувани, те веднага заемат отбранителна позиция. Обикновено смятат, че човекът критикували ги за нещо умишлено се опитва да намери вина във всичките им действия, дела и решения. Трудно е Везните да приемат конструктивна критика, защото в очите им, тя изглежда провокативна, негативна и води до конфликт. Ако чувствате нужда да правите коментари, направете го възможно най-тактично и дружелюбно.  ", "date": "2019.12.20", "title": "5-те зодии, които мразят критиката"}
{"url": "https://www.actualno.com/healthy/njama-da-ima-gripna-vylna-po-praznicite-news_1417515.html", "text": "      По празниците , увери главният държавен здравен инспектор Ангел Кунчев пред bTV:      Били сме свидетели на много късни грипни епидемии, включително през март и април. Този сезон обаче най-вероятно няма да е така, поясни Кунчев.   Мъглите, резките промени в температурата и мръсният въздух благоприятстват честите заболявания. Лигавицата става по-чувствителна на различни вируси, .\r\nГрипната епидемия и тогава каквито и да са условията, веднъж дошла, тя нараства. През последните няколко месеца минахме през няколко вълни от респираторни вируси. Някои от тях дават усложнения, но много по-рядко от грипа, добави специалистът.  Здравният инспектор информира, че в мрежата са изчерпани, защото интересът е бил много голям. Внесени са 120 000 дози, а търсенето е било за между 200 000 и 250 000.\r\n\"Догодина ще се опитаме да увеличим бройката, за да се възползват повече хора\", заяви Кунчев.   Той препоръча, когато дойде грипната вълна, хората, които са най-уязвими, да останат вкъщи за около 10 дни, за да избегнат най-острата фаза на епидемията.     ", "date": "2019.12.20", "title": "Няма да има грипна вълна по празниците"}
{"url": "https://www.actualno.com/sofia/do-20-000-lv-e-globata-za-gorene-na-otpadyci-news_1417502.html", "text": "      Заради мръсния въздух в София от Столичния инспекторат започнаха масови проверки на строителни обекти, автосервизи, както и на открити места, на които се изгарят нерегламентирано отпадъци. Вече се налагат и глоби.      \"Извършихме проверки с екипи на СДВР и еколозите на районите. Посетихме много частни имоти, за да установим на какво се отопляват гражданите, след получени сигнали\", обясни пред БНТ Татяна Асенова, началник-сектор контрол на компонентите и факторите на околната среда в Столичен инспекторат.   Установихме маловажни нарушения на две места за нерегламентирано горене на PVC плоскости, допълни Асенова.\r\nИзвършени са над 60 проверки на строителни обекти, автосервизи, пунктове за смяна на гуми, пунктове за вторични суровини.  С до 20 000 лв. могат да бъдат глобени фирмите, които горят отпадъците, а хората - от 100 до 5000 лв., посочи Асенова. ", "date": "2019.12.20", "title": "До 20 000 лв. е глобата за горене на отпадъци"}
{"url": "https://www.actualno.com/business/prevozvachite-objaviha-protest-i-iskat-ostavkata-na-regionalnija-ministyr-news_1417501.html", "text": "      На 13 януари българските превозвачи официално излизат на протест – заради \"изкривената философия и начина, по който Министерството на регионалното развитие и благоустройството се опитва да въведе тол системата в държавата ни\", гласи протестна декларация, подписана от Българска асоциация на сдруженията в автомобилния транспорт, Камарата на автомобилните превозвачи в България, Националното сдружение на българските превозвачи и Съюза на международните превозвачи. На протеста ще бъде поискана оставката на регионалния министър Петя Аврамова.      В декларацията изрично е посочен проблемът – тарифата за тол таксите. Превозвачите твърдят, че умишлено консултациите по тарифата с държавата са били \"спъвани\" от страна на МРРБ и накрая не е прието нито едно становище на експерти от бранша. Това значи, според превозвачите, да плащаш прекомерно за движение по пътища, по които не можеш да се движиш нормално – клас I и отчасти клас II. \"Грубо бяха пренебрегнати нашите предложения за отстъпки от таксите при наличие на определени условия\", посочват те.   \" Тези тарифи са окончателните, на които се спряхме след множество разговори с превозвачите след заседанията на Обществения консултативен съвет, като направихме сериозни отстъпки от първоначалния вариант на тарифи, представен за обсъждане в Съвета \", каза Петя Аврамова само преди два дни. за масовия тежкотоварен трафик - на товарните автомобили с тегло между 3,5 тона и до 12 тона, ще са от 4 до 7 ст. на километър, в зависимост от емисионния клас на превозното средство. Камионите и автобусите с обща технически допустима максимална маса над 3,5 т ще продължат да ползват е-винетка до въвеждането на тол системата, не по-късно от 1 март 2020 г. Цените на дневните, седмичните и месечните винетките за тях остават без промяна. Дневната винетка за всички превозни средства над 3,5 тона струва 23 лв. За превозните средства с обща технически допустима максимална маса между 3,5 и 12 т, екокатегория Евро 0, I или II, седмичната е-винетка остава 53 лв., а месечната - 105 лв. За екокатегория Евро III, IV, V или EEV - седмичната е-винетка е 40 лв., а месечната - 80 лв. Седмичната винетка за тежкотоварните камиони с маса над 12 т и с екокатегория Евро 0, I или II струва 87 лв,. а месечната - 174 лв. За емисионен клас Евро III, IV, V или EEV седмичната винетка е 67 лв., а месечната - 134 лв.  Обхватът на тарифата включва 6050 км от общо 20 хил. километра републиканска пътна мрежа. За останалите 14 хил. км тежкотоварните превозни средства няма да дължат нито винетна, нито тол такса.\r\nТаблица с тарифите можете да видите !    ", "date": "2019.12.20", "title": "Превозвачите обявиха протест и искат оставката на регионалния министър"}
{"url": "https://www.actualno.com/books/tajnstveni-planini-i-shantavi-mashini-v-pantera-v-plen-na-snejnija-globus-news_1417192.html", "text": "      Награждаваната поредица на издателство „Емас“ „Европейски разказвачи“ приютява най-доброто от заглавията за млади читатели от континента и този декември порасна с още един запомнящ се роман – „Пантера: В плен на снежния глобус“ от младата унгарска писателка Ержи Кертес.      Кое дете не се е  запитало какво да прави през идващата ваканция? И кое не си е пожелало да преживее най-вълнуващото си приключение в живота?   Не правят изключение героите на унгарската писателка Ержи Кертес – шестима шестокласници. И съдбата им поднася на тепсия вълнуваща възможност: в залата на местния културен дом се организира обучение по катерене. Още в един от първите дни децата намират залата променена – изнесена е стената, а на нейно място стои макет на планината Пантера, наскоро открита от географите. Наречена е така поради формата си на глава на животното с отворена паст. А над нея се спуска огромна стъклена сфера и я затваря като похлупак.\r\nОще преди децата да успеят да се учудят, треньорът Джони и неговата асистентка, красивата Лавиния, затварят вратата и с помощта на инсталирания странен уред ги смаляват до миниатюрни размери. Уредът се оказва неизвестно дотогава изобретение – размеромодулатор. И от този момент приключението на жадните за преживявания шестокласници се превръща в изпитание с неизвестен край.   Защото планината се оказва истинска – със сняг и лед, и диви животни. И децата трябва да я опишат и картотекират, както и да открият залежите на скъпоценни камъни. Рискувайки живота си.  За щастие отвън затворената врата е останало едно от децата – Ноеми. Просто ѝ се е наложило да отиде до тоалетната. И наистина е за щастие, защото историята взема друг ход благодарение на нейната намеса – свързана с много спиращи дъха обрати и ситуации.\r\n„Пантера: В плен на снежния глобус“ е вълнуващ съвременен приключенски роман за деца на 9-12-годишна възраст. Децата от тази възрастова група вече четат бързо и уверено, а мнозина направо „поглъщат“ романите. Тези деца все още са чувствителни за магията, за приказното, но вече жадуват за истински приключения, драматично действие, където всичко има залог. Книгата на Ержи Кертес отговаря на всичко това.   Ержи Кертес завършва специалност психология в Будапещенския университет. С писане на приказки започва да се занимава след раждането на децата си. През 2017 г. печели наградата Детски автор на годината за 2016 година, присъдена ѝ от журито на HUBBY, унгарската секция на IBBY (Международен съвет по детска и юношеска литература).    През 2015 г. заедно с илюстраторката Юлиана Каса печелят второ място на конкурса за писатели и илюстратори „Аранвацкор“, както и специалната награда на издателство „Пагон“. ", "date": "2019.12.20", "title": "Тайнствени планини и шантави машини в \"Пантера: В плен на снежния  глобус\""}
{"url": "https://www.actualno.com/politics/otpuskat-nad-270-mln-lv-za-remont-na-studentski-obshtejitija-news_1417533.html", "text": "      Над 270 млн. лв. осигурява Министерството на регионалното развитие и благоустройството чрез Оперативна програма „Региони в растеж“ 2014-2020 г. за ремонт на студентски общежития към държавни университети и общински културни институции в 39-те големи града на страната.      С проекти ще може да се кандидатства до края на 2020 г. Мярката е залегнала в предложеното от Управляващия орган на програмата изменение на Индикативната годишна работна програма за 2020 г., съобщиха от МРРБ.   Ще се финансират ремонтни дейности и мерки за енергийна ефективност – обновяване на дограми, покриви, фасада, монтаж на топлоизолация, подмяна на оборудване и обзавеждане и др. Мярката е част от процедурата „Изпълнение на Интегрирани планове за градско възстановяване и развитие“. По нея до момента са сключени 156 договора на обща стойност 1,1 млрд. лв. Със средствата се изпълняват редица проекти за модернизация на градската среда, енергийна ефективност, здравни, социални и образователни проекти. По инвестиционен приоритет „Културна инфраструктура“ се изпълняват три проекта стойност 10,8 млн. лв. – два в Бургас, а един в Свищов.\r\nПрез месец март 2020 г., след изменение на процедурите „Подкрепа за професионалните училища в Република България“, „Подкрепа за висшите училища в Република България“ и „Култура и спорт в училище“, ще бъде осигуренa допълнителна възможност за подобряване на условията за модерни образователни услуги чрез допълнителни инвестиции в образователна инфраструктура. Близо 215 млн. лв. е общият ресурс за ремонт и ново обзавеждане на държавни и общински професионални училища и висши учебни заведения. С промяната на програмата ще могат да бъдат обновени още 8 училища в направленията ветеринарна медицина, горско стопанство, растениевъдство и животновъдство и още един университет. Близо 15 млн. лв. е предвиденият ресурс по мярката „Култура и спорт в училище“, като сред допустимите кандидати по нея са Националната гимназия за пластични изкуства и дизайн „Акад. Д. Узунов“ - Казанлък, към Министерството на културата, и Спортно училище „Юрий Гагарин“ - Бургас, към Министерството на младежта и спорта. Промяната на индикативната програма предвижда създаване и на нова процедура „Спорт в училище“ с ресурс от 2.5 млн. лв. Тя ще бъде достъпна от месец април 2020 г. и ще финансира доставка и монтаж на спортно оборудване и обзавеждане за вече ремонтирани професионални училища.  През месец март догодина се очаква да стартира и новата процедура „Регионална здравна инфраструктура - 2“, в рамките на която се планира с 20 млн. лв. да се достави медицински хеликоптер за въздушно спасяване и превоз на нуждаещи се пациенти, спасителни и донорски операции и да се осигури съпътстваща инфраструктура за използването му.\r\nДо 31 декември 2021 г. ще е активна процедурата „Развитие на туристически атракции“, която е с общ бюджет от над 98 млн. лв. До момента по нея са сключени 2 договора на стойност малко над 15 млн. лв. с общините Видин и Казанлък. Конкретните бенефициенти по процедурата са Министерство на културата, общини и институции на вероизповеданията, които имат възможност да подават проекти за реставрация, социализация на обекти и повишаване на туристическата им привлекателност.   До 30 юни догодина Агенция „Пътна инфраструктура“ ще получи допълнителни 55 млн. лв. за  рехабилитация на шест участъка от републиканската пътна мрежа. Планът предвижда обявяване на нова процедура „Пътна безопасност“, насочена към мерки за подобряване на безопасността на пътната инфраструктура в съответствие с националните и европейски приоритети за повишаването ѝ. Над 2 млн. лева ще бъдат вложени за изграждане на интелигентна транспортна система. Тези мерки ще добавят допълнителна устойчивост на резултатите, постигнати чрез финансиране на пътната инфраструктура в рамките на ОПРР 2014-2020.     ", "date": "2019.12.20", "title": "Отпускат над 270 млн. лв. за ремонт на студентски общежития"}
{"url": "https://www.actualno.com/society/mejdunaroden-den-za-choveshka-solidarnost-news_1417463.html", "text": "      Днес, 20 декември, честваме Международният ден за човешка солидарност. За първи път денят започва да се отбелязва през 2006 година по инициатива на ООН, информира БГНЕС.      На този ден се чества единството в многообразието. Денят цели и да припомни на всички народи за значението на солидарността и нейната ключова роля в живота на хората.   Основната идея на Международния ден на човешката солидарност е обществеността да изостри вниманието си и да се замисли върху следните въпроси: \"Какво е това солидарност?\" и \"Как може да избегнем мизерията като социално състояние?\".\r\nСолидарността е единствената възможна логика, за да се отговори с успех на днешните предизвикателства като глада, епидемиите, неравноправното разпределение на ресурсите и тероризма.   ", "date": "2019.12.20", "title": "Международeн ден за човешка солидарност "}
{"url": "https://www.actualno.com/africa/haftar-dade-na-pravitelstvoto-na-saradj-72-chasa-da-napusne-stolicata-news_1417523.html", "text": "       (ЛНА) под командването на генерал Халифа Хафтар даде на силите, лоялни на ръководителя на правителството на Националното споразумение (ПНС) Файес Сарадж 72 часа да напуснат Триполи и Сирт, се казва в изявление на официалния представител на командващия ЛНА Ахмед ал-Мисмари. Информацията предаде РИА Новости, цитирана от БГНЕС.      \"Атаките по град Мисрата ще продължат интензивно и без да спират ден и нощ, освен ако Мисрата не изтегли групите си от Триполи и Сирт най-късно до три дни. Крайният срок за изтегляне приключва в 00:00 в нощта на неделя срещу понеделник\", се казва в прессъобщение.   След свалянето и убийството на либийския лидер Муамар Кадафи през 2011 г. на практика престава да функционира като единна държава. В страната има двойната власт. Избраният от народа парламент управлява на изток, а на запад, в столицата Триполи, Правителството на националното споразумение, ръководено от Файес Сарадж, управлява с подкрепата на ООН и Европейския съюз. Властите на източната част на страната действат независимо от Триполи и си сътрудничат с армията на Хафтар, която от април не спира да се опитва да превземе Триполи. ", "date": "2019.12.20", "title": "Хафтар даде на правителството на Сарадж 72 часа да напусне столицата "}
{"url": "https://www.actualno.com/america/naj-golemijat-sin-na-brazilskija-prezident-izglejda-e-pral-pari-news_1417458.html", "text": "      Най-големият син на президента на Бразилия Жаир Болсонаро отрече обвинения, че е замесен в изпирането на пари, откраднати от публични средства, предаде БГНЕС, позовавайки се на АФП.      Документи, които изтекоха в бразилските медии сочат, че Флавио Болсонаро е разследван за финансови престъпления. Освен него, прокуратурата подозира няколко бивши съветници на Жаир Болсонаро, както и няколко роднини на бившата му съпруга, майка на четвъртия му син Ренан.   Евентуалните престъпления на Флавио Болсонаро, който сега е сенатор, били извършени докато бил депутат в местния парламент на щата Рио де Жанейро между 2013 и 2018 година. Парите били изпрани като Флавио Болсонаро купил апартамент и платил 638 400 реала или около 157 000 щатски долара в брой.\r\n\"Има абсурдно преследване, насочено срещу мен. Те искат да ме ударят, за да стигнат до президента\", каза големият син на Жаир Болсонаро във видео, качено в социалните мрежи. \"Искам да ви пратя послание - няма да успеете. Защото не съм направил нищо нередно\", продължават излиянията във видеото.  В сряда беше претърсен магазин за шоколад, в който съдружник е Флавио Болсонаро. В медиите пише, че този търговски обект също е използван за пране на пари.\r\nРазследването за пране на пари е свързано с подозренията, че Фалвио Болсонаро е замесен в практика, която бразилците наричат \"рашадиня\" (rachadinha). Това е назначаването на доверени хора на  фантомни длъжности. Те нямат реална дейност, но са назначени от държавен или щатски служител на заплата, която се покрива от данъкоплатците, след което делят парите с човека, осигурил им работата.   Скандалът започна преди година, когато бяха разкрити необичайно големи плащания по сметки на бившия шофьор на Флавио Болсонаро.     ", "date": "2019.12.20", "title": "Най-големият син на бразилския президент изглежда е прал пари"}
{"url": "https://www.actualno.com/prasspress/keshev-news_1416921.html", "text": "      Хубаво си, мое Шиши,      миришеш на радост,\r\nМа как па можа в сърцата ни\r\nда изакаш тая гадост!  Който веднъж целуне на\r\nКешев подметките -\r\nда беше целунал пръстена,    да беше опазил сметките.\r\nА комуто стане нужда\r\nКешев да го загрее,\r\nсреднощем ще се събужда,\r\nвечно ще да жалее   Хубаво е, направо готово,\r\nето че и Радев подписа.\r\nЗеми това свободно слово -\r\nза всички има и ще хартиса.\r\nХайде, братя българи!\r\nХай, всеки да поразкеши!\r\nНа протест с пици и бургери\r\nда повикаме - Kеши-Kеши…\r\nДа станем като една гора -\r\nбатки, расисти и братя цигани;\r\nДа стърчим в центъра на града -\r\nкато Кешев остригани. Автор:  ,  ", "date": "2019.12.20", "title": "КЕШЕВ"}
{"url": "https://www.actualno.com/books/da-bydesh-jena-chudo-news_1417342.html", "text": "             С шейсет изключителни дами запознава най-малките читателки „Аз съм жена чудо“ – новото издание от детската серия на издателство „Ентусиаст“. Тези невероятни жени са прокарали пътечки във всички възможни сфери – от науката, математиката и политиката до изкуството, дизайна и литературата. Но освен да ги срещне с тези вдъхновяващи личности и техните истории, в края на всяка глава авторката Елън Бейли отправя към момичетата различни предизвикателства – рисувателни проекти, въпроси и игри, които да им помогнат да открият своето призвание и да последват мечтите си без страх.   „Запомни – не е нужно твоите постижения да са първи по рода си или световноизвестни, за да имат значение и смисъл“, споделя д-р Маги Адерин-Покок, космически учен и кавалер на Ордена на Британската империя. „Всяка от нас разполага със собствена светлинка и ако ги обединим, ще станем по-ярки и от слънцето.“\r\nС „Аз съм жена чудо“ децата ще научат историите на жени от цял свят, ще открият факти и детайли, за които не са знаели преди, и ще имат възможност да влязат в ролята на някои от най-невероятните жени, живели някога. Елизабет I, Фрида Кало, Амелия Еърхарт, Ане Франк, Дж. К. Роулинг, Мария Калас, Симон Вейл, Мария Кюри. Много от тях са били скрити зад кулисите или гледани с насмешка от колегите си и от историците. Това издание ги поставя под светлините на прожекторите и им отдава заслуженото признание.  В края на книгата всяко момиче ще има възможност само да опише себе си и така да си отговори на въпросите: Какво ме прави уникална личност? Откъде идвам и накъде съм се запътила? Какво ми се иска да постигна? Защото „от момента, в който станеш сутрин, ти си жена чудо.“ ", "date": "2019.12.20", "title": "Да бъдеш жена ЧУДО"}
{"url": "https://www.actualno.com/cite/razchitame-na-rabotata-na-italianskite-vlasti-da-razberem-kakvo-stava-v-bylgarija-news_1417478.html", "text": "      Това заяви водещият на сутрешния блок на Нова телевизия Виктор Николаев.      Коментарът беше направен заради голямата акция, при която хора на калабрийската мафия \"Ндрангета\", като има подозрения, че арестите са правени и заради незаконно извозване на токсичен боклук за изгаряне в България. Има и задържана българка - Живка Димитрова. Според bTV, тя е свързана с Никола Бонавота. Бонавота е осъден на доживотен затвор за убийството на Доменико Ди Лео, известен още като Мику Каталану, убит в Сант'Онофрио през 2014 г. През май той излиза под домашен арест.    ", "date": "2019.12.20", "title": "Разчитаме на работата на италианските власти да разберем какво става в България"}
{"url": "https://www.actualno.com/america/trymp-poiska-nezabaven-start-na-procesa-za-impijchmynt-v-senata-news_1417490.html", "text": "      Президентът на САЩ Доналд Тръмп поиска незабавно да започне процеса на импийчмънт в Сената, съобщава РИА Новости, цитирани от Фокус.      \"След като демократите не ми осигуриха надлежно производство в Камарата на представителите, без адвокати, без свидетели, без нищо, сега те искат да кажат на Сената как да проведе процеса. Всъщност те (демократите) имат нула доказателства за каквото и да било, такива никога няма и да се появят“, написа Тръмп в Туитър.   Той припомни, че нито един републиканец не е гласувал за импийчмънт, което свидетелства за безпрецедентното единство на членовете на неговата партия.\r\nФорматът и срока на процеса на Тръмп в Сената все още не са определени. Лидерът на републиканците Мич Макконъл каза пред репортери в четвъртък, че горната камара на конгреса ще се завърне от коледните празници на 6 януари и до този момент не е насрочено гласуване.  В сряда демократите в Камарата на представителите гласуваха за импийчмънта по две точки. Делото трябва да бъде изпратено в Сената, където републиканското мнозинство възнамерява да оправдае американския президент.\r\nВ същото време председателят на Камарата на представителите Нанси Пелоси все още не е прехвърлила официално случая в Сената и не е назначила група конгресмени, които трябва да представляват прокуратурата в горната камара.   Това се разглежда като начин за упражняване на натиск върху републиканците с цел постигане на съгласие с исканията на демократите за формата на процеса срещу Тръмп.     ", "date": "2019.12.20", "title": "Тръмп поиска незабавен старт на процеса за импийчмънт в Сената"}
{"url": "https://www.actualno.com/society/nso-potyrsi-pomosht-i-ot-cyrkvata-patriarhyt-blagodari-za-ohranata-na-ruskija-patriarh-news_1417468.html", "text": "      Българският патриарх Неофит прие на официална среща в Софийската митрополия началника на Националната служба за охрана (НСО) бригаден генерал Красимир Станчев. Най-високопоставеният свещеник в България благодарил специално на службата за охрана заради добрата ѝ работа при посещението на руския патриарх Кирил в България, както и на Вселенския патриарх Вартоломей.      Срещата стана факт във време, в което темата за бъдещето на НСО отново излезе на дневен ред - дали има нужда от службата в този ѝ вид, колко пари отиват за нея, кой е обект на охрана от нейни служители и защо. А преди срещата към служителите и е поискал службата за охрана да не бъде товарена с \"несвойствени функции\". Вероятно става въпрос за намаление на броя на хората, които са охранявани, както и да отпаднат част от сградите, които службата охранява, но генералът не го уточнява.   Предстоятелят на Българската православна църква (БПЦ) пожела светло посрещане на Рождество Христово и  ангел пазител, който да закриля всички служители на НСО през  предстоящата нова 2020 година.\r\nСтанчев е изразил благодарност към патриарха за срещата и благословията, както и за подкрепата на Българската православна църква за дейността на служителите  на Службата за охрана, в т.ч. при редица посещения на високо и на  най-високо държавно равнище, както и във важните за охранителната служба  на България събития. Именно заради това Неофит е откроил действията на НСО при идването на Вселенския и на руския патриарх.  Бригаден генерал Красимир Станчев потвърди готовността на НСО да бъде на  разположение при необходимост на църквата при организирането на  международни инициативи и дейности.\r\nНа срещата бе обсъдено и осигуряването на охраната на Патриаршеската  катедрала в предстоящите Рождественски и новогодишни празници.   По време на разговора Светейшият патриарх Неофит открои дългогодишното добро сътрудничество между Българската православна църква и Националната служба за охрана, особено при посещенията у нас на Вселенския патриарх Вартоломей и на Руския патриарх Кирил. НСО оказва съдействие на БПЦ и при многобройните посещения на свети мощи и чудотворни икони.    В срещата участваха Техни Преосвещенства Менишки епископ Герасим, главен секретар на Светия Синод, Белоградчишкият епископ Поликарп, викарий на Софийския митрополит, архимандрит Василий, протосингел на Софийска света митрополия и иконом Николай Георгиев, началник на отдел „Връзки с обществеността” при Светия Синод.\r\nА какво каза за дейността на НСО и специално за охраната на Делян Пеевски бивш ръководител на службата - припомнете си в ! ", "date": "2019.12.20", "title": "НСО потърси помощ и от църквата, патриархът благодари за охраната на руския патриарх"}
{"url": "https://www.actualno.com/pernik/evrodeputat-ot-gerb-ne-iska-krizata-v-pernik-da-stava-tema-v-es-zashtoto-shtjalo-da-navredi-news_1417491.html", "text": "      Най-вероятно утре, 21 декември, ще бъде обявено бедствено положение в Перник. Въпросът стигна и до Брюксел, но само темата да бъде чута в Европейския парламент и от Европейската комисия.      \"Един такъв дебат в Европейския парламент за съжаление няма да напълни язовира, още повече, че заявката за такъв дебат ще има отрицателно въздействие върху България\". Това заяви евродепутатът от ГЕРБ Емил Радев пред БНТ, според който отрицателното въздействие ще е факт, тъй като Кънев набляга на отделяните евросредства за България и за водните проекти като тема на дебата.   \"В България контролът е не по-лош от останалите”, добави Радев, който е убеден, че трябвало да се предприемат действия за привличане на повече евросредства. Той видя инициативата на Кънев като „удар по собствения интерес\" и обяви, че няма съмнение, че ремонтът на стената на язовир \"Студена\" с евросредства е правен по правилата. Радев наблегна и как т.нар. \"зелен пакт\" щял да откъсне още средства от евробюджета, което той намекна, че е в ущърб на България. Той не пропусна да захапе Кънев и за петицията за финансирането на АМ \"Струма\" – не било нужно да се правят действия от България, защото .\r\nПрипомняме, че Радев за последно се забърка в скандала с танкера \"Бадр\", като така и не коментира по същество дали е искал от Либия милиони, за да е консултант и да съдейства за освобождаването на танкера. Ситуацията върви към и без консултации, а по темата в Европейския парламент. Гешев каза, че няма данни за незаконни действия на Радев.  Свързването на Перник с мощностите на \"Софийска вода\" може да стане, но е много скъпо, много сложно технически и още по-сложно документално. Не мисля, че в краткосрочен аспект това е решение за водния проблем на Перник. Това заяви пред Нова телевизия инженер Иван Иванов, председател на Българската асоциация по водите.\r\nПо думите му, много спешно трябва да се търси начин за промишлени цели да не се ползва питейна вода. А причината е проста – питейната вода е пречистена и съответно е по-евтина за ползване от индустрията, защото не трябва да се чисти. Иванов даде пример със \"Стомана Перник\" – защо не ползва вода от язовир \"Пчелина\".   Столичният общински съвет трябва да реши дали от водата за софиянци да има и за перничани, обобщи Иванов. И не видя като справедливо решението да поскъпва водата в Перник, но уточни, че регионалното министерство вече е обещало да няма поскъпване засега. Като цяло обаче Иванов смята, че ще има увеличение на цената на ВиК услугите в бъдеще.     ", "date": "2019.12.20", "title": "Евродепутат от ГЕРБ не иска кризата в Перник да става тема в ЕС, защото щяло да навреди"}
{"url": "https://www.actualno.com/america/za-pryv-pyt-ot-godini-sasht-imat-glasuvan-dyrjaven-budjet-predi-koleda-news_1417455.html", "text": "      Сенатът на САЩ гласува огромен бюджет от 1,4 трилиона долара за 2020 г. Така финансовата рамка беше приета и от двете камари на Конгреса и отива на бюрото на Доналд Тръмп за подпис, предаде БГНЕС.      Бюджетът предвижда допълнителни 50 милиарда долара за федералните агенции, което трябва да предотврати криза, подобна на миналогодишната, когато парите за държавните служители свършиха точно по празниците.   Бюджетът покрива исканията на републиканците за повече пари за армията. Удовлетворени бяха и на демократите за повече пари за редица вътрешни проекти. Така бюджетът мина лесно в Конгреса и се очаква Тръмп да го подпише.\r\nФинансовата рамка премахва възможността от нова криза с липса на пари за федералното правителство поне до края на фискалната година, която приключва на 30 септември.  Какво още влиза в бюджета за отбрана специално спрямо \"Турски поток\" - припомнете си в ! ", "date": "2019.12.20", "title": "За пръв път от години - САЩ имат гласуван държавен бюджет преди Коледа"}
{"url": "https://www.actualno.com/europe/protestite-vyv-francija-zaradi-pensionnata-reforma-njama-da-spirat-news_1417467.html", "text": "      Председателят на големия френски синдикат CGT Филип Мартинес каза, че не е било постигнато \"нищо ново\" и отново ще има \"дни на протест\", съобщава Euronews след разговорите между профсъюзите и правителството, предаде БГНЕС.      Премиерът на Франция Едуар Филип отново заяви, че управляващите са решени да реформират пенсионната система и решимостта им не е отслабнала след 15 дни на протести.   Част от най-спорните промени са увеличаването на пенсионната възраст от 62 на 64 години и премахването на редица щедри придобивки в пенсионните планове на работниците в транспорта, които в момента се пенсионират малко след като навършат 50.\r\nИ вчера в редица френски градове имаше митинги на недоволни от реформите, които пяха песни срещу президента Еманюел Макрон.  \"Кога сте виждали 64-годишна медицинска сестра да работи? Няма такова нещо във Франция\", каза Мириам Пиду, психолог в държавна болница в Париж.\r\nПротестите и стачките продължават да предизвикват истински хаос в обществения транспорт на страната. В четвъртък вървяха само два от всеки пет от високоскоростните влакове \"Те Же Ве\", както и само четири от всеки 10 композиции по регионалните дестинации.   Според икономисти, стачките и хаоса в транспорта вредят на търговията, като в региона на Париж отбелязват между 25 и 30 процента спад в оборота.     ", "date": "2019.12.20", "title": "Протестите във Франция заради пенсионната реформа няма да спират"}
{"url": "https://www.actualno.com/society/novini-ili-novini-kartinata-na-pechata-za-20-dekemvri-news_1417430.html", "text": "       представя краткия преглед на печата, посветен на акцентите от вестниците, за днешния 18 декември, сряда.        са на път да бъдат излъгани отново, пише \"Сега\", визирайки последните преговори между протестиращите, премиера Борисов и здравния министър Кирил Ананиев. Вестникът, в един от последните си броеве като ежедневник, посочва немалко причини за предстоящия провал на преговорите.   Медията посвещава достатъчно място на словото на Ахмед Доган, което публикувахме и Сега чакаме и поредица от тълкувания на политолози, социолози и куп експерти, които да жужат около думите на Доган с престорен интерес като към нещо дълбоко. За 8 километрово задръстване на Кулата, пише \"Монитор\", разказвайки за всички неволи, свързани с празниците. Ние предлагаме подобните новини просто да се зареждат от бот и да се пускат от Коледа на Великден.     \"Труд\" пише за нов случай на африканска чума в Котелско. Ама защо по Коледа това е новина? Дето се вика, навреме. ", "date": "2019.12.20", "title": "Новини или novini: Картината на печата за 20 декември"}
{"url": "https://www.actualno.com/climate/novo-otkritie-koja-e-naj-starata-gora-v-sveta-news_1417461.html", "text": "      Учени вярват, че са открили най-старата гора на света, пише АФП.      Доскоро това определение се даваше на района Гилбоа в региона Катскилс в северните части на щата Ню Йорк, като гората там се датира на 385 милиона години. Новото място, за което учените смятат, че може да е още по-старо, е недалеч от Гилбоа, на около 40 километра в източна посока, близо до градчето Кайро, Ню Йорк, уточнява БГНЕС.   След 10 години проучвания на проби, екип от 11 биолози заключиха, че в бивша каменоломна е имало гора, с около 10 милиона години по-стара от Гилбоа и с по-разнообразни дървесни видове.\r\nНа новото място учените открили следи от типичното за далечните епохи дърво Eospermatopteris, което е наподобявало днешните палми, с дебела основа и корона от клони, но без листа. Били открити, обаче, останки и от дървото Archaeopteris, което в много по-голяма степен наподобява това, което днес сме свикнали да наричаме дърво. Според учените, то било подобно на сегашните борове или смърчове.  Тези дървета могат да помогнат на учените да разберат как горите са се \"модернизирали\" когато нивата на въглероден диоксид в атмосферата са спадали и температурите са се понижавали, казва професор Уилям Стийн, участвал в проучването.\r\nУчените се надяват, че изучаването на охлаждането на планетата ще им даде и по-добро разбиране на връзките между затоплянето ѝ и обезлесяването, защото вероятно това е същият процес в обратна посока.    ", "date": "2019.12.20", "title": "Ново откритие - коя е най-старата гора в света?"}
{"url": "https://www.actualno.com/chronicles/otpechatan-e-pyrvijat-ekzempljar-na-knigata-don-kihot-news_1417190.html", "text": "      „Дон Кихот де ла Манча“ (на испански: „Don Quijote de la Mancha“) е роман от испанския писател Мигел де Сервантес. Цялото му заглавие е „Знаменитият идалго Дон Кихот де ла Манча“ (на испански: „El Ingenioso Hidalgo Don Quijote de la Mancha“). Романът е в две части, първата от които е публикувана през 1605 г., а втората – през 1615 г. Творбата се смята за една от най-емблематичните в испанската литература.      Към днешна дата съществуват много адаптации на романа, като основният текст също бива многократно преиздаван. През 2005 година книгата празнува 400-годишнина, отбелязана подобаващо по света. Испанското правителство пуска в обръщение монета от 2 евро, на гърба на която е изобразен рицарят с леген за бръснене на главата, стара ризница и копие.   Книгата разказва за съдбата на благородника Алонсо Кихано, който чете изключително много рицарски романи, вследствие на което губи своя разум и самопровъзгласявайки се за рицар, въпреки че рицарското време отдавна е отминало, решава да донесе справедливост на света. За свое прозвище приема Дон Кихот де ла Манча. Негов верен помощник става Санчо Панса – обикновен фермер.\r\nВ романа силно подчертано е направлението реализъм, метатекстовост, интертекстуалност. Книгата има огромно влияние върху литературната общност, за което свидетелстват директни препратки в „Тримата мускетари“ (1844) на Алексанър Дюма, „Приключенията на Хъкълбери Фин“ (1884) и „Сирано дьо Бержерак“ (1897) на Едмон Ростан. А. Шопенхауер дори цитира „Дон Кихот де Ла Манча“ като един от четирите най-велики романа, писани някога.   ", "date": "2019.12.20", "title": "Отпечатан е първият екземпляр на книгата Дон Кихот "}
{"url": "https://www.actualno.com/europe/koj-e-strelecyt-ot-moskva-ubil-slujiteli-na-bivsheto-kgb-v-pokazna-strelba-news_1417456.html", "text": "      Руски медии разкриха самоличността на мъжа, който на Федералната служба за сигурност на Русия (ФСБ), твърди РИА Новости.      Според телевизия Рен, това е 39-годишният Евгений Манюров, родом от Московска област, предаде БГНЕС. Вчера привечер той откри стрелба по служители на ФСБ пред централата на службата на Лубянския площад в Москва.     В крайна сметка един служител на ФСБ е убит, двама са в много тежко състояние. Общо броят на ранените е петима, като четирима от тях са от ФСБ, а петият е цивилен.  Манюров беше убит в престрелка с други служители на службата, която преди беше известна като КГБ.\r\nВидеозапис от елиминирането му беше разпространен от руски медии, като се вижда как облеченият в черно нападател стреля срещу служители на ФСБ, криейки с между колоните на сграда, докато не пада на земята, очевидно улучен от куршум.   Според руски медии, Евгений Манюров е бил бизнесмен, като през 2015 година консултантската му фирма е била закрита. Мъжът се увличал по стрелба и имал призови класирания в състезания.    Засега няма официално потвърждение от властите, че именно Манюров е автор на нападението. Не са известни и мотивите за извършеното. ", "date": "2019.12.20", "title": "Кой е стрелецът от Москва, убил служители на бившето КГБ в показна стрелба? "}
{"url": "https://www.actualno.com/education/neotlojno-neobhodimite-za-nacionalnata-hudojestvena-akademija-pari-sa-dosta-news_1417470.html", "text": "      Около 600 000 лв. не достигат на Националната художествена академия за заплати и други неотложни разходи. Засега преподавателите са получили единствено аванс за ноември, стипендиите на студентите обаче са изплатени. Това съобщи ректорът в оставка проф. Николай Драчев, който представи новия учебен корпус на академията. Модерната сграда е построена с близо 3 млн. лв. по Оперативната програма “Региони в растеж”, предаде в. \" \".      Именно заради липсата на заплати вече тече протест на преподаватели - от над седмица. Ректорът на учебното заведение подаде оставка,  след като стана ясно, че Художествената академия е изправена пред  опасността да фалира. В момента тече пореден одит на Министерството на  образованието и науката. От Студентския съвет на НХА пък уточниха, че  студентите са си получили стипендиите за успех, но предстои да бъдат  изплатени и парите им за значими студентски постижения.   \"260 000 лв. трябват за заплати за декември, в ателиетата за реставрацията сме спрели водата, защото има течове. Вертикалните щрангове в студентските общежития са от 50-60 години, непрекъснато има аварии. Реално, ако не бяхме плащали тези неща, трябваше да спрем учебния процес през септември”, коментира проф. Драчев.\r\nСпоред него се тиражират информации, които са неверни, недоброжелателни и уронват имиджа на академията.  \"Лошата държава\" не може да се меси в свещената академична автономия. Те имат пълното право и отговорност да се разпореждат със средствата както решат. Това, което се е случило, е да извършат разплащания по капиталови разходи, преди да са платили заплати и стипендии - нещо, което не е в съответствие с регламентираните приоритети; доколкото разбрах, са отклонили и целеви средства\". Така министърът на образованието Красимир Вълчев коментира проблема с липсата на пари преди седмица. Група от академичния съвет на Художествената академия и вчера беше на среща с него.\r\nДнес, 20 декември, в 17:00 часа изтича срокът за подаване на кандидатури за нов ректор. Засега е ясен кандидат е само скулпторът проф. Велислав Минеков.    ", "date": "2019.12.20", "title": "Неотложно необходимите за Националната художествена академия пари са доста"}
{"url": "https://www.actualno.com/goodnews/dobrota-i-bez-da-e-koleda-v-polsha-za-iranski-shofior-news_1417472.html", "text": "      В Полша започна кампания за събиране на средства за ирански шофьор на камион, който закъсал в страната, предаде БГНЕС, позовавайки се на BBC.      Фардин Каземи карал стафиди за Чехия, когато старият му камион се развалил в Полша, а мъжът нямал пари да го ремонтира.   \"Поляците са ангели за мен\", каза Каземи, който спи в разваления камион, защото не може да си позволи нещо повече.\r\nМъжът, който е от северозападната част на азиатската страна, карал стока в Европа от над 25 години.  Но дори поляците да съберат 250 000 злоти (55 000 евро), каквато цел има кампанията, Каземи няма да може да се върне с новия камион у дома, ако не получи разрешение от властите там. Иран наскоро наложи санкции над определени стоки от ЕС и камионът на Каземи попада в тази графа.\r\nИсторията на иранския шофьор стана много популярна в Полша, след като медиите съобщиха, че на 3 декември 30-годишният камион на Фардин Каземи го оставил на пътя северно от Катовице.   След като се оказало, че камионът е за основен ремонт и няма смисъл да се влагат пари в него, започнала инициатива да бъде купен нов. На кампанията да се помогне на закъсалия иранец начало дали полски шофьори на камиони. Гражданите дори са избрали конкретен модел влекач от 2017 година, който да купят на старо.    \"Пътувам из Европа 27 години. Не съм имал повод да опозная поляците. Сега се оказва, че са чудесни хора. Направо ми е трудно да повярвам колко ми помагат\", разказва иранецът.\r\nКаземи допълва, че не е известил майка си за цялото премеждие, защото само ще се тревожи: \"Тя си мисли, че съм командировка.\" ", "date": "2019.12.20", "title": "Доброта и без да е Коледа - в Полша, за ирански шофьор"}
{"url": "https://www.actualno.com/smartguide/praznicite-sa-tuk-neka-obshtuvame-video-news_1417361.html", "text": "       Здравейте! Вие сте с любимата ни рубрика Smart Guide, в която през цялата година ви представяхме интересни предложения от света на технологиите. И понеже сме на прага на най-хубавите семейни празници, знаем, че всеки от нас ще направи така, че да ги изживее чудесно. Останете с нас до края, за да ви разкажeм повече за един страхотен подарък, който ще получите, от Виваком.      До 29 декември можете да активирате допълнителен пакет с 5000 MB на максимална скорост с валидност от 3 дни. Това става бързо и лесно с приложението My Vivacom. Мегабайтите могат да се използват само през уикенда, като е важно да знаете, че неизразходваните от тях се губят след изтичане на валидността на периода. Така, докато си сърфирате с допълнителния пакет, не изчерпвате от тези мегабайти, които са към вашия тарифен план.\r\nЗащото знаем, че особено покрай Коледа и Нова година, тъкмо общуването създава неповторимата атмосфера на празника!     ", "date": "2019.12.20", "title": "Празниците са тук - нека общуваме (ВИДЕО)"}
{"url": "https://www.actualno.com/crime/stotici-opojareni-koli-v-sofija-samo-za-godina-news_1417488.html", "text": "      От началото на годината столичната полиция е регистрирала 124 опожарявания на коли. 10 от тях са поради технически причини, а останалите 114 са предизвикани умишлено от трети лица. Това съобщи пред Нова телевизия главен инспектор Ивайло Величков от СДВР.      По думите му мотивите за деянията са най-различни. В част от случаите става дума за отмъщения. \"В много от случаите, когато имаме задържани се оказва, че те са извършени по чисто хулигански подбуди. Когато извършителите са в нетрезво състояние, наркотична зависимост или психически проблеми\", обясни той.   Величков е категоричен, че няма специализиран контингент, който да се занимава с този вид престъпления, предаде БГНЕС. Има задържани психично болни хора, има криминално проявени такива. В минали периоди сме имали и група непълнолетни деца. \"Това е едно престъпление, което е много лесно за извършване, съответно и средствата са общодостъпни”, уточни той.\r\nПоследният случай на опожарен автомобил е в столичния квартал \"Света Троица\". Това се е случило в сряда около 19:30 часа. Огнището на пожара е било в задната част на колата. Извършителите на деянието се издирват.   ", "date": "2019.12.20", "title": "Стотици опожарени коли в София само за година"}
{"url": "https://www.actualno.com/sofia/sofija-vyvede-zelen-bilet-za-gradskija-transport-za-20-dekemvri-news_1417471.html", "text": "      След два дни на предупреждения заради опасно мръсен въздух, Столична община най-сериозната в програмата ѝ дотук мярка - зелен билет за градския транспорт. Билетът струва 1 лев - толкова, колкото струваше обикновения билет преди необоснованото вдигане на цената му, заради което се стигна до съд и присъда на първа инстанция против общинските власти, но , за да не бъдат осъдени.      Днес, 20 декември, нивата на фини прахови частици в столицата са на четири пъти по-високо ниво, отколкото трябва (50 микрограма).   Освен зеления билет, остават безплатни буферните паркинги при метростанциите. Има призив да се ползва градския транспорт, както и призив да се мине на екологично отопление, където е възможно.\r\nОтделно, Столичен инспекторат инициира извънредни проверки за контрол на промишлени, транспортни и битови източници за замърсяване с прахови частици. Ще има проверки и по строителни обекти. Стана ясно, че са съставени 3 акта за строителни обекти - глобите там са до 20 000 лева за юридически лица.  Какво правеше кметът на София Йорданка Фандъкова, когато за последно засега призова от телевизионен ефир да се ползва градския транспорт като мярка срещу замърсяването на въздуха - припомнете си в ! ", "date": "2019.12.20", "title": "София въведе зелен билет за градския транспорт за 20 декември"}
{"url": "https://www.actualno.com/climate/naj-goljamoto-sladkovodno-ezero-v-kitaj-presyhva-news_1417460.html", "text": "      Най-голямото сладководно езеро в Китай пресъхва, а скоро ще бъде забранен риболовът, на който разчитат десетки хиляди местни хора, информира Reuters.      Езерото Поянг е покривало 4500 квадратни километра, но сега се е свило до под 2000. На много места с вижда напуканото от суша дъно, а от водата се показват лодки или дори мостове, изчезнали в далечни години, посочва БГНЕС.   От 1 януари Китай забранява риболова в районите около голямата река Яндзъ заради драстичното намаляване на количеството риба. От 2021 ще бъде забранен за 10 години и риболова в Поянг. От него се прехранват около 100 000 души от региона.\r\nПравителството обвинява местните рибари, че са злоупотребили с количеството улов. Но в провинция Джянгши имат друго обяснение. Езерото, което президента Си Дзинпин нарича \"бъбрекът на Китай\" и което филтрира 40 процента от питейната вода на страната, страда от неконтролирано изпускане на отходни води, интензивно добиване на сол от държавните компании и най-вече от проекта \"Трите Клисури\". Гигантският язовир се появи на 350 километра нагоре по течението на реката от Поянг. Местното население обвинява язовира. Той задържа огромни количества вода, за да захранва една от най-големите ВЕЦ на света.  \"Да, язовирът ни се отразява. Но какво да направим? Правителството го построи. На мен \"Трите Клисури\" ми носи големи загуби\", казва Жа Женган, който лови риба в езерото от 60 години.\r\nСи Дзинпин обяви запазването на Поянг за една от основните цели в предвижданото обновяване на поречието на река Яндзъ.   Съществуването на езерото зависи от това колко сериозно ще се отнесе китайското правителство към прекратяването на десетилетия замърсяване. Някои експерти дори твърдят, че нанесените щети на езерото, в което живеят редки видове и до което летят много прелетни птици, са на практика непоправими.     ", "date": "2019.12.20", "title": "Най-голямото сладководно езеро в Китай пресъхва"}
{"url": "https://www.actualno.com/showbusiness/harvi-uajnstijn-shte-se-sblyska-s-novo-seriozno-delo-news_1417457.html", "text": "      Бивш полски модел заведе ново дело за сексуално посегателство срещу известния холивудски продуцент Харви Уайнстийн, пише британският вестник The Guardian.      Кая Сокола обвинява милионера, че я нападнал, когато била 16-годишна, начинаеща актриса.   Досега полякинята беше известна като \"Джейн Доу\", както се наричат жени, чиято истинска самоличност не е известна. Тя беше част от колективен иск срещу Харви Уайнстийн, заведен от група жени.\r\nНо новината, че бившото киностудио на Уайнстийн е постигнало споразумение с прокурорите и на тъжителките по делото ще бъдат платени общо 25 милиона долара, накарала Кая Сокола да заведе собствено дело.  \"Не мога да приема така нареченото \"глобално споразумение\" като честно или справедливо. Извършителите на престъпленията не понасят отговорност, компенсациите са недостатъчни, а хора, които са направили Уайнстийн такъв, ще получат милиони\", каза полякинята.\r\nПо тази причина Кая Сокола излезе от анонимност. \"Завеждам мое дело от собствено име, по закона на щата Ню Йорк за децата-жертви\", обясни Сокола.   Полякинята твърди, че когато през 2002-ра е била на 16 години и в началото на кариерата си като актриса, Харви Уайнстийн я нападнал. Милионерът я поканил на обяд, за да обсъдят кариерата ѝ. Вместо това я завел в апартамента си и с викове и заплахи настоял да си свали дрехите.    \"Той агресивно поиска секс и ме накара да го държа за члена, докато стискаше гърдите ми\", твърди Сокола.\r\n\"Много отдавна се спрях от манекенството, а актриса така и не станах, след като бях принудена от него да се откажа от мечтата си. Научих, че някои рани никога не зарастват\", разказва полякинята.\r\nХарви Уайнстийн беше обвинен в изнасилване, сексуално посегателство и сексуален тормоз от десетки жени. Той отрича обвиненията. Първото дело срещу него ще е в щатски съд в Ню Йорк на 6 януари. Обвиненията срещу магната, който години ръководеше една от най-мощните филмови компании в Холивуд, дадоха световна известност на #MeToo, което се бори срещу сексуалните посегателства срещу жени.    ", "date": "2019.12.20", "title": "Харви Уайнстийн ще се сблъска с ново сериозно дело"}
{"url": "https://www.actualno.com/balkani/italianskijat-premier-podkrepja-vlizaneto-na-zapadnite-balkani-v-es-news_1417465.html", "text": "      Италианският премиер Джузепе Конте поиска Западните Балкани да станат част от Европейския съюз, предаде БГНЕС.      \"Искам да заявя, че Италия силно и решително подкрепя разширяването на Европейския съюз по посока на Западните Балкани\", каза Конте в реч по време на среща на Централноевропейската инициатива в Рим.   \"Като привърженик на разширяването, Италия винаги ще бъде в първите редици и ще подкрепя региона, докато резултатът бъде постигнат\", допълни Конте.\r\nИталианският премиер отбеляза, че Централноевропейската инициатива, в която участват балканските държави, празнува 30 години от създаването си, което е станало факт с основния принос на неговата страна.  Организацията се създава в Будапеща през 1989 г. от Италия, Австрия, Унгария и бивша Югославия, като целта ѝ е да засили регионалното сътрудничество. Централноевропейската инициатива в момента има 18 членове, сред които и България. ", "date": "2019.12.20", "title": "Италианският премиер подкрепя влизането на Западните Балкани в ЕС"}
{"url": "https://www.actualno.com/pernik/objavjavat-bedstveno-polojenie-v-pernik-news_1417487.html", "text": "      В Община Перник ще бъде обявено бедствено положение заради кризата с водата, като се очаква това да стане утре, 21 декември. Това реши преди дни Кризисният щаб в града на извънредно свое заседание, предаде БГНЕС.      Досега жителите на общината имаха достъп до течаща вода по 10 часа на ден, от днес той ще бъде ограничен. Съгласно новия график, в различните райони на града и околните села, вода ще има по различно време.   В централната градска част, кварталите „Изток\", „Мошино\" и „Тева\", както и в по-малките населени места, черпещи вода от язовир \"Студена\", чешмите ще текат от 14 до 22 часа.\r\nПрипомняме, че от три седмици в област Перник е обявен воден режим, като от вчера режимът беше затегнат, тъй като се оказа, че първоначалният не е достатъчен, за да даде ефект и да започне събирането на достатъчен обем вода в язовир „Студена“.  Преди дни стана ясно, че спират водата и към индустриалната зона на Перник заради ремонта на спирателен кран.\r\nВъпреки липсата на вода в града и прилежащите му села, в КЕВР бе обсъдена и по-висока с 3% цена на водата в Перник от следващата година. Окончателно решение ще се вземе от регулатора на закрито заседание в последните дни на 2019 г.    ", "date": "2019.12.20", "title": "Обявяват бедствено положение в Перник "}
{"url": "https://www.actualno.com/society/prognoza-za-vremeto-20-dekemvri-petyk-news_1417416.html", "text": "      Днес на места ще духа слаб до умерен вятър, температурите ще бъдат между 8 и 10 градуса. Това съобщи за Агенция „Фокус“ дежурният синоптик Красимир Стоев от Националния институт по метеорология и хидрология. Преди обяд ще е тихо, на места в равнините и котловините с мъгла. През деня ще се появи слаб до умерен югозападен вятър. Температурите ще се задържат по-високи от обичайните. Максималните ще бъдат в широки граници: от 8°-10° в местата с трайна мъгла до 14°-16° в припланинските райони и по Черноморието. Преобладаващите минимални температури ще бъдат между минус 1° и 4°, по Черноморието до 7°-8°. Атмосферното налягане е по-високо от средното за декември – бавно ще се понижава.      Над Черноморието ще има разкъсана облачност. На места в сутрешните часове ще има намалена видимост. През деня ще се появи до умерен югозападен вятър. Максимални температури на въздух: 13 °-17°. Температура на морската вода е 12°-13°. Вълнението на морето ще бъде 1-2 бала.\r\nНад планините ще има разкъсана облачност. Ще духа силен югозападен вятър. Максималната температура на височина 1200 метра ще бъде около 11°, на 2000 метра – около 5°.\r\nПрез почивните дни облачността ще бъде по-често значителна. В събота ще е почти без валежи, а в неделя на места ще превалява дъжд. Вятърът ще се запази югозападен, в Източна България умерен и силен, и температурите ще останат високи, дневните - до 16°-18°. Само в северозападните райони, където ще е почти тихо, през по-голямата част от деня ще е с мъгла, ще остава и с ниски температури. В понеделник вятърът ще се ориентира от запад, ще бъде умерен, в Дунавската равнина временно силен и с него ще започне да нахлува сравнително студен въздух. Температурите ще са с много малък денонощен ход. Все още в много райони ще вали дъжд.   ", "date": "2019.12.20", "title": "Прогноза за времето - 20 декември (петък)"}
{"url": "https://www.actualno.com/business/ot-dogodina-novi-mita-za-vnosa-v-bylgarija-s-ceni-za-nalog-opredeljani-prez-evrostat-news_1417473.html", "text": "      Списък с рискови стоки и “справедливи” цени за обмитяване трябва да обяви догодина финансовият министър Владислав Горанов. Той ще съдържа такива стоки, които най-често се декларират на стойности, много под реалните им цени или са обект на други митнически нарушения, уточнява в. \" \".      Списъкът е мярка, разписана в новите поправки в Закона за митниците, които влизат в сила от новата година. Поправките са част от обща политика на ЕС.   Цените за обмитяване ще се актуализират на месечна база чрез COMEXT - непрекъснато актуализираща се база данни на Евростат, според произхода и крайната дестинация. Брюксел е определил и основните групи стоки - текстил и текстилни изделия, кожи и кожени изделия, както и изделия от пластмаса. Т.е., най-вероятно е в черния списък да попаднат дрехи, обувки, чорапи, чаршафи, изделия от пластмаса, като вносът от Китай изглежда ще е най-сериозно засегнат.\r\nСпоред новите разпоредби, когато при проверка на данните в митническата декларация бъде установено, че стойността, на която са декларирани, е под \"справедливите цени\" от вносителите ще се иска обезпечение. Неговият размер трябва да покрива реалните митнически задължения, но изчислени на базата на справедливите цени.  Засега икономическото министерство не е готово с анализа как ще се отразят новите мерки върху търговията. От митниците обясниха, че тяхно задължение е да събират митата, акцизите и ДДС, а не да правят прогнози за цените. Експерти смятат, че мярката няма да има съществено влияние върху цените в посока нагоре. Основно, защото продажните цени на повечето такива изделия са толкова надути, че повечето търговци ще предпочетат да свият печалбата, за да останат на пазара, отколкото да вдигнат цените.\r\nОтделно, като втора основна схема за избягване плащането на мита, освен ниските стойности, е посочено \"неправилно описание на произхода, когато вносителят декларира невярна държава на произход на внасяните стоки\". Да речем - внос от Китай се обявява, че идва от Малайзия, което променя митото.   Източници от митниците твърдят, че в Брюксел се обсъжда идея да има не само списък с рискови стоки, но и списък на търговци с лоша репутация. В него ще бъдат посочвани не само търговци, които са разследвани от европейските или националните служби, но и такива, които правят по-дребни, но повтарящи се нарушения или действат в няколко държави едновременно. Данните ще бъдат непрекъснато актуализирани и ще се обменят между митническите служби от съюза, за да може тези търговци да бъдат проверявани с повишено внимание в отделните държави.    Според ЕК, средно годишно държавите от съюза губят около 2 милиарда евро от нарушения на митническите режими. ", "date": "2019.12.20", "title": "От догодина - нови мита за вноса в България, с цени за налог, определяни през Евростат"}
{"url": "https://www.actualno.com/europe/promenite-v-sydebnata-sistema-v-polsha-moje-i-da-ne-bydat-tolkova-krajni-news_1417443.html", "text": "      Управляващата партия в Полша даде признаци на отстъпление от спорните промени в съдебната система, които изкараха хиляди протестиращи на улицата, информира БГНЕС, позовавайки се на Euronews.      Депутатите от партия \"Право и справедливост\" не гласуваха закона за промените в сегашния му вид, а го върнаха на юридическата комисия на парламента за корекции. Корекциите включват промяна на най-спорните точки в предложения закон - като наказания за съдии, които критикуват реформата, провеждана от управляващите.   Връщането на закона дойде, след като и в четвъртък вечерта в много градове в Полша имаше протести срещу новите мерки.\r\nУправляващите настояват, че реформата е необходима, защото съдебната система не работи добре, а много от съдиите в нея са се политизирали. Опозицията обвинява \"Право и справедливост\", че иска да наложи диктатура и да сплаши магистратите, за да си осигури недосегаемост.   ", "date": "2019.12.20", "title": "Промените в съдебната система в Полша може и да не бъдат толкова крайни"}
{"url": "https://www.actualno.com/balkani/gyrcite-verojatno-narichat-partenona-s-greshno-ime-news_1417477.html", "text": "      Преди 2500 години, вероятно никой в не е наричал с това име, твърди изследване на холандски археолог, цитиран от вестник Катимерини.      Янрик ван Роокуйзен смята, че най-известният паметник на гръцката култура е бил наричан по друг начин от съвременниците му, като резултатите от проучването му бяха публикувани в Американ джърнъл ъф аркеолъджи (American Journal of Archaeology) и холандското издание на National Geograpfic.   Цитирайки древни текстове и археологически податки, холандецът заключава, че оригиналното име на сградата, която днес наричаме Партенон е било Хекатобедон (Стокрачковият храм).\r\n\"Основното помещение на големия храм наистина е било точно 100 крачки дълго. А истинският Партенон е храма Ерехтейон на 100 метра от големия храм, който днес наричаме Партенон\", обяснява Ван Роокуйзен.  Холандецът изтъква още, че Партенон означава \"дом на девици\", а точно сградата на Ерехтейона е украсена с кариатиди, както се наричат женските фигури, изпълняващи ролята на колони на храма. ", "date": "2019.12.20", "title": "Гърците вероятно наричат Партенона с грешно име "}
{"url": "https://www.actualno.com/europe/polsha-veche-ne-iska-iztrebitelite-f-35-bili-tvyrde-skypi-news_1417526.html", "text": "      След месеци уверения от полските политици, че Варшава ще закупи американските изтребители от пето поколение F-35, от Министерството на отбраната на страната се обявиха против планираната сделка.      От министерството твърдят, че направеното от САЩ предложение не удовлетворява нуждите на Полша и е прекалено скъпо. Според полските военни, ако Варшава отхвърли сделката за F-35, би могла да си спести 1 млрд. долара.   Освен чисто икономическия аспект на въпроса полските военнослужещи са на мнение, че логистичната система не покрива нуждите на страната. Съгласно въпросната система един-единствен информационен център осъществява мониторинг върху всички F-35 в света, за да определи от какви резервни части се нуждаят, посочва полският военен портал Defence24.\r\nСлед това автоматично се задейства логистичната верига, чрез която резервните части могат да бъдат изпратени от военни бази в съседни страни, за да се ускори процесът. Това обаче би означавало, че Полша също ще трябва да изпраща своите части на останалите държави, притежаващи американските изтребители, което противоречи на законите на страната.  Така пред програмата на американските F-35 изниква ново препятствие от гледна точка на логистиката, което се прибавя към високата им цена и техническите проблеми.\r\nИзползването на изтребителите F-35 се оказва проблематично и за цивилното население, което живее в близост до военновъздушните бази. Такъв е проблемът в Дания, където 618 жилища бяха засегнати от крайно високите нива на шум, породени от двигателя на този тип самолет. ", "date": "2019.12.20", "title": "Полша вече не иска изтребителите F-35, били твърде скъпи"}
{"url": "https://www.actualno.com/crime/tejka-katastrofa-sys-zaginalo-bebe-v-ruse-news_1417475.html", "text": "      Бебе на година и половина загина при жестока катастрофа снощи в Русе, информира БНТ.      Още трима души са пострадали в пътния инцидент и са настанени в болницата в града с различни травми.   Автомобилът им се е движел от квартал \"Родина\" към квартал Чародейка. Минавайки под моста, излязъл от пътя и се блъснал челно в една от колоните му. Бебето е починало на място.\r\nТри линейки и една пожарна са се отзовали веднага. Движението в участъка снощи беше затруднено. Вероятната причина за инцидента е несъобразена скорост. По случая тече разследване.   ", "date": "2019.12.20", "title": "Тежка катастрофа със загинало бебе в Русе "}
{"url": "https://www.actualno.com/celebrate/ignajden-e-news_1417184.html", "text": "      Днес, 20 декември, празнуваме Игнажден. Игнатий Богоносец е втори поред епископ на Антиохийската църква, ако не се брои нейният основател, апостол Петър, и представител на поколението на Апостолските мъже. На Игнажден се чества свети Игнатий Богоносец. Празник имат Игнат, Игната и техните производни: Игнатий, Игно, Игньо, Иго, Игон, Ига, Игнатка, Игне, Искра, Искрен, Игнасия, Игнасио, Агна, Пламен, Пламена.      На днешния ден не бива да се дават пари на заем, да се изнасят ценни неща от къщата (огън, жар или сол), не се вари боб, за да не бие градушка, не се пере, за да не налети болест. А ако времето е облачно, реколтата ще е добра, гласят народните поверия.   За живота на праведния Йосиф Прекрасни се разказва в Старозаветната книга Битие глави 37-50. Той бил предпоследният от дванадесетте синове на старозаветния патриарх Яков (Израил) от любимата му жена Рахил (Бит. 30:23-24), и последният, който се родил в Месопотамия преди изхода на Иаков от Лаван. Йосиф бил благодетелен и красив и бил особено обичан от родителите си. Младият Йосиф разказал на близките си свои сънища, които предвещаващи бъдещето му величие. С това той възбудил злобна завист у братята си. Те решили да убият седемнадесетгодишния Йосиф и го хвърлили в ров, но после го продали в робство на пътуващи търговци. Така Йосиф се озовал в Египет (Бит. 37:22, 29) и станал един от многото евреи-слуги там между 1900 и 1600 г. преди Христос.\r\nВ Египет праведният Йосиф бил продаден на началника на охраната на фараона Потифар и благодарение на своя ум и добродетели, той заслужил доверието му. Св. Йосиф бил удивително красив. Жената на Понтифар се опитала да го прелъсти, но целомъдреният юноша отблъскал нейните съблазни. Огорчена и озлобена, тя оклеветила пред мъжа си праведния Йосиф, който веднага го хвърлил в затвора. Оттам светият Йосиф излязъл чрез дара си да тълкува сънища.  Когато научил за дарбата му, фараонът извикал Йосиф в своя дворец, за да изтълкува негов сън, който никой не успял да изтълкува (Бит. 41:14). Съновидението предсказало, че след богат урожай и слава на фараона, ще последват гладни години и нещастия за Египет. Силно впечатлен от дара на Йосиф, фараонът го направил първи сановник - втори по положение след фараона в цялото царство (Бит 41:38-46). Благодарение на откровението и вещото ръководство на Йосиф, Египет бил спасен от нещастията.\r\nКогато в родината на праведния Йосиф настанал глад, баща му изпратил синовете си да закупят храна от египтяните. Св. Йосиф Прекрасни спасил целия си род от гладна смърт и им помогнал да се заселят в Египет. Фараонът им дал добро място за живеене (Бит. 43:34) и братята се сдобрили (Бит. 43-46 глава).   Св. Йосиф управлявал Египет дълго и успешно. Тук се родили двамата му сина Манасия и Ефрем. Преди смъртта си старият Израил ги осиновил, благословил ги и им дал два дяла между братята. Техните колена са наричани по името на Иосиф (Числа 13:12; 36:5; Втор. 33:13-17; Съдии 1:22-23; 3Цар. 11:28; От. 7:8). С тяхното име е наричано в Библията също Северното царство (Пс. 77:67 и др.) и дори целият израилски народ (2Цар. 19:20; Пс. 76:16; 79:2; 80:6; Ам 5:6; Авд. 1:18).    Праведният Йосиф починал на 110-годишна възраст. Балсамирали го, както и баща му, според египетската традиция (Бит. 47:12 и следв.). Преди смъртта си той заръчал на синовете Израилеви да пренесат костите му от Египет в Обетованата земя.\r\nЗавета на св. Йосиф изпълнил през 1496 г. преди Рождество Христово св. пророк Мойсей. Той пренесъл костите му и го погребал в Сихем (Изход 13:19; Иисус Навин 24:32). Чрез своите синове Манасия и Ефрем св. Йосиф Прекрасни положил началото на две от Израилевите колена.     ", "date": "2019.12.20", "title": "Игнажден е!"}
{"url": "https://www.actualno.com/america/vashington-vynshnite-uchastnici-da-sprat-da-izostrjat-konflikta-v-libija-news_1417500.html", "text": "      Часове след като международно признатото правителство на Либия заяви, че е ратифицирало споразумението за сътрудничество в областта на сигурността и военното дело, подписано с Турция в края на ноември, Държавният департамент призова да „се въздържат от изостряне на гражданския конфликт.“      Споразумението ще проправи пътя за потенциална в опитите на либийското правителство да противодейства на настъпление, ръководено от .   „Външните участници трябва да спрат да предизвикват конфликт. Всички държави трябва да се въздържат от изостряне на гражданския конфликт и да подкрепят завръщане към политическия процес, подкрепян от ООН“, заяви говорител на Държавния департамент, цитиран от „Катимерини“, предава БГНЕС.\r\nГоворителят заяви още, че \"резултатът трябва да бъде започване на вътрешнолибийски диалог, деескалация и изтегляне на външните сили.\"   ", "date": "2019.12.20", "title": "Вашингтон: Външните участници да спрат да изострят конфликта в Либия "}
{"url": "https://www.actualno.com/asenovgrad/izlojba-v-asenovgrad-syjivjava-duha-na-monopola-snimki-news_1417476.html", "text": "       на открито в Асеновград разказва за някогашната фабрика за обработка на тютюн и производство на тютюневи изделия, или както повечето асеновградчани я знаят - Монополът. Монополът е значима част от историята на Асеновград.         Ето защо асеновградското Сдружение \"Станимашка фотографчийница\" реши да покаже на гражданите и гостите на града какво се крие зад прашните тухлени стени на Монопола сега. На модулите пред Градска библиотека \"Паисий Хилендарски\" в Асеновград вече са подредени 22 пана, събрали накратко иначе около 100-годишната история на някогашното предприятие. Подробности за експозицията сподели в интервю за Атанас Кендев - част от инициаторите.       Изложбата е първа от поредицата от три изложби на Сдружение \"Станимашка фотографчийница\", обединени от идеята за пренасяне на духовните и културни традиции на града ни от миналото в настоящето. Започваме с Монопола (Тютюнева кооперация „Асенова крепост”), защото това е най-големият реализиран проект в Асеновград от началото на ХХ век, действал в продължение на близо век. В себе си той съчетава бизнес, кооператив, култура, архитектура.  В момента сградите на Монопола са застинали във времето и няма живот в тях. Но не са призрачни. Те са в градската среда и пазят освен материалното наследство, но и духа на създателите и работилите за просперитета на града ни. Духът е във всички нас, всяко семейство в града е имало работещи в този комплекс от фабрики, сладове, цехове и пази поривът на съзиданието.          В един такъв проект важни са хората. Имало е години, в които в комбината са работили над 800 човека. Тези колективи на заводи, цехове и складове са произвеждали по 40 тона готова продукция на ден. За тях са били първите в града симфоничен оркестър, кино-салон, стол, лечебни кабинети, библиотека, жилища. Първата пожарна команда е създадена от кооперацията. Но не може накратко да се опише всичко.  Комплексът е прекратил дейността си във връзка с преструктурирането и приватизацията на дружество „Булгартабак”, в чийто структура бе. Така че, причините са на национално ниво. Това се случва с всички подобни в страната, като последен бе заводът в Благоевград.    Разказват за много работа, успех, родолюбие и човечност в едно прозаично бизнес-начинание. Неща, които малко ни липсват в съвремието. Сдружението ни осъществи на три пъти работа на терен в комплекса. След първото ни влизане създадохме сайт със много снимкови и документални материали за историята на Монопола: http://tobacco-asens-fortress.com/. С участието на Исторически музей Асеновград представихме материалите в специална среща с обществеността, бивши работници и ръководители на предприятието. Втората ни експедиция бе по повод участието ни в изложбата „ Дим. Истории за тютюна” на Пловдив \"Европейска столица на културата 2019\" и последвалите дискусии за използването на останалите бази от тютюновия бранш в страната. Последната ни задача бе отново с музея. Целта ни бе да запазим материалните артефакти, намиращи се в сградите за обособяването на музеен филиал на тютюна. Такъв музей липсва в България и може да се осъществи много мащабен проект тук, в Асеновград.      Искаме да възродим ентусиазма, вярата в собствените сили и в бъдещето, родолюбието и действия за общо благо (тогава под кооперативните принципи). Монополът е един пример как от руините на войните и катастрофите, от бежанските кризи и недоимък се създава едно успешно предприятие и се връща славата на един от най-развитите градове в страната. Осигурява се не само препитание, а и просперитет. Не на последно място в целите ни е да успеем да убедим собственикът и обществото на града да запазим материалното богатство – сградите, които са паметници на културата. И те да получат нов живот в съвремемен контекст. Средството за постигането на целта ни е да припомняме за този дух, да го пренесем и използваме силата му. Най-малкото за да опазим наследството и да възродим базата му.  Монополът е част от голямата историята на града ни. И то значима част. Сградите са тук, споменът е тук, емоцията е тук. Духът му е жив и ние можем да го вдигнем и пренесем в съвремието. Длъжници сме и се нуждаем от него. Нашето поколение не следва да е разрушителят на това, което са създали и оставили предците ни. ", "date": "2019.12.20", "title": "Изложба в Асеновград съживява духа на Монопола (СНИМКИ)"}
{"url": "https://www.actualno.com/actualno/dogan-otkri-toplata-voda-news_1417542.html", "text": "       пак изкара една цистерна размисли преди Коледа. Основно – накъде ни върви демокрацията след 30 години Преход. И прави очевидната констатация за всеки, който може да каже \"добър ден\" – наникъде!      Доган прави и още една констатация – че трябвало рестарт. Не стига дотам да обяви как ДПС следва да е водеща сила в такъв рестарт, защото знае, че няма кой да го приеме – и скоро няма да има! Щях да напиша \"никога\", но никога не казвай никога.\r\nВ тази \"парадигма\" е редно кратко, ясно и просто да бъде казано следно – никой от сегашната политическа класа, най-малкото Ахмед Доган, има право да говори за участие в какъвто и да е рестарт! Доган имаше достатъчно години участие във властта, предимно по задкулисен начин и резултатът е, че сега говори за рестарт! А досега какво правихте, Ефенди? Или ви стана скучно да се гмуркате като Чичо Скрудж в милионите (като нищо и милиардите), та решихте пак да си поиграете?\r\nСтига! Няма какво Доган да бъде слушан. Защото той може да облича с патетични приказки каквото си иска, но с действията си отдавна е показал какъв е. По дрехите посрещат, по ума изпращат. Почетният председател на каквото и да е означава, че вече си изпратен в пенсия. В случая с Доган изглежда не е така на практика, но е време да стане! Защото за какъвто и да е рестарт е нужна независима и съответно силна съдебна система, която да не позволи която и да е стратегия за развитие да бъде подчинена на лични користни интереси - отколешният подарък на Доган за България е да няма такава съдебна система! Весела Коледа!   Автор:   ", "date": "2019.12.20", "title": "Доган откри топлата вода"}
{"url": "https://www.actualno.com/society/otkriha-vyzpomenatelen-monument-na-berlinskata-stena-v-plovdiv-news_1417529.html", "text": "      В Пловдив беше открит днес възпоменателен монумент на Берлинската стена по повод 30-тата годишнина от падането на стената и във връзка с домакинството – Европейска столица на културата. В церемонията участваха президентът Петър Стоянов (1997-2002), кметът Здравко Димитров и немският посланик Н. Пр. Кристоф Айххорн.          „Виждал съм стената в онези години, преди да падне. За една нощ е построено едно огромно съоръжение, за да раздели едни от други роднини, приятели, сънародници“, заяви кметът на Пловдив Здравко Димитров. По думите му със стената си отиде една епоха на разделение и противопоставяне, за която мнозина сега не искат да си спомнят. И призова да бъдем Нека заедно и да пазим свободата, която имаме.   \"Години наред у нас беше втълпявано, че комунизмът е монолитна система, която никога няма да падне. Но се оказа, че системата, която е основана на свобода, на човешки права и на демокрация, макар и да изглежда крехка като тръстика, устоява на всичко, дори и на сибирските ветрове“, заяви президентът Петър Стоянов. По думите му този мемориален знак трябва да напомня и след 30, а може и след 300 години какво е преживяла през 20 век Европа по времето на комунизма и това никога да не се повтаря. „За мен е важно, всички ние в Европа, и българи, и германци, какво всъщност ни държи заедно и това е думата „свобода“ и тя ще бъде документирана от този монумент, който днес откриваме“, заяви немският посланик Н. Пр. Кристоф Айххорн при откриването.        Припомняме, че парчето бетон е специално изрисувано от знаковия артист Тиери Ноар и по-рано през януари то бе част от изложбата „Изкуство на свободата - от Берлинската стена до уличното изкуство“, с която фондация „Пловдив 2019“ даде старт на столица на културата. Артистът оставя и личното си послание към града и страната ни, което гласи: „Послание към бъдещите поколения – нека не повтаряме грешките на миналото.“  Инициативата е на фондация „Пловдив 2019“ и част от заключителните събития в годината на титлата. Фрагментът е с височина 3,60 метра и тежи 2,5 тона. Той ще остане пред галерия „2019“ и впоследствие ще се превърне в основа за създаването на монумент, честващ Свободата на Нова Европа.        ", "date": "2019.12.20", "title": "Откриха възпоменателен монумент на Берлинската стена в Пловдив"}
{"url": "https://www.actualno.com/curious/eto-koga-shte-pochivame-po-koleda-i-nova-godina-news_1417532.html", "text": "       Коледните и Новогодишните празници наближават и много българи отсега планират ваканциите си.       Официално за Коледа ще се почива три дни – 24, 25 и 26 декември, които се падат вторник, сряда и четвъртък. Ако си вземем отпуск на 23, понеделник, и 27, петък, може цяла седмица да сме във ваканция.    30 и 31 декември са работни дни и се падат в понеделник и вторник. За Нова година ще почиваме само на 1 януари 2020 г. След това от 2 януари се връщаме на работа.  Коледната ваканция за учениците е от 21 декември до 5 януари включително. ", "date": "2019.12.20", "title": "Ето кога ще почиваме по Коледа и Нова година"}
{"url": "https://www.actualno.com/haskovo/startyp-rabotilnica-za-predpriemachi-s-dimityr-karaivanov-v-dimitrovgrad-news_1417621.html", "text": "      Практическа инициатива за предприемчиви млади хора стартира в Димитровград от 1 февруари 2020г. Това съобщиха на съвместна пресконференция днес кметът на община Димитровград  Иво Димов и IT предприемача Димитър Караиванов, който управлява мащабен бизнес в сектор с високи технологии. Кметът на Димитровград поздрави Димитър за достойното му участие във \"Фермата\" и каза, че ще продължи да подкрепя инициативни хора, които искат да помогнат за развитието на града и региона. В пресконференцията взеха участие и Ангел Агелов, мениджър на фонда \"Динакс инвест\", който работи със стартиращи компании от Европа и Азия, Христо Сталев, директор \"Технологии\" в \"Канбанизе\".      Димитър Караиванов сподели идеята да направи 6 дневна стартъп работилница в три последователни уикенда през месец февруари, в която участниците ще бъдат запознати с начините за създаване на успешна компания. Ще бъде покрито всичко - от бизнес идеята до нейната реализация. Начини за подобряване на продукта, маркетинг методи, изучаване на пазара и индетифициране на ниша в маркета, начин на управление на бизнеса, работа във функциалността на частния сектор. Всичко в живота на една компания - от създаването й до \"първия милион\". Всичко това под менторството на успешно доказали се хора, които ще споделят собственият си опит и познания, хора от секторите, които са на върха, в крак с най-модерните технологии. Инициативата е безплатна и има изключително практическа насоченост до степен такава, че най-добрите идеи ще бъдат представени пред жури и ще бъдат финансирани.\r\nМениджъра на преакселераторската програма Ангел Ангелов сподели, че всяка една одобрена фирма ще може да кандидатства по гранд от по 5000лв., а в последваща стъпка инвестиционния билет може да достигне 25 000 евро. Ангелов даде примери за това как известни компании са стартирали от подобен тип уикенди. В Димитровград ще е четвъртата интеракция на програмата, която до момента е правена само в Бургас и Стара Загора.\r\nТримата предприемачи управляващи крупни капитали са свързани с Димитровград. Желанието да бъдат полезни на родния град  и България ги мотивира да направят напълно безплатно обучение за предприемачи и да финасират добрите идеи.  Местата са ограничени и желаещите да се запишат могат да направят това на следния линк:  ", "date": "2019.12.20", "title": "Стартъп работилница за предприемачи с Димитър Караиванов в Димитровград"}
{"url": "https://www.actualno.com/business/ek-vzema-reshenie-za-paket-mobilnost-news_1417485.html", "text": "      Очаква се днес, 20 декември, Европейската комисия да проведе официално гласуване на решението по пакета \"Мобилност\". Това решение се взима с мнозинство от 2/3 от държавите-членки на ЕС, припомня БГНЕС.      На 21 януари предстои потвърдително гласуване в Комисията по транспорт. След решението на ЕК, по пакета \"Мобилност\" ще бъде направена оценка на въздействието върху околната среда.   Ако оценката за въздействие на текстовете покаже, че те ще навредят на околната среда, ЕК ще предложи нови текстове, което вече би било огромен обрат в полза на България и другите централно и източноевропейски страни, които са против пакета.\r\nДокато ЕК прави такава оценка, това не спира процедурата и гласуванията по пакета продължават. Окончателно текстовете трябва да бъдат приети през май 2020 г. Основните параметри на текстовете са следните: камионът да се връща на 8 седмици, шофьорът - на 4, да почиват в хотели и да се ограничат вътрешнообщностните превози, които са конкурентно предимство на българските фирми.   ", "date": "2019.12.20", "title": "ЕК взема решение за пакет \"Мобилност\""}
{"url": "https://www.actualno.com/politics/obsyjdanijata-na-socialnija-zakon-zapochnaha-bez-ministyr-sacheva-prizovaha-ja-v-zalata-news_1417535.html", "text": "      Дебатите във вразка със Закона за социалните услуги започнаха без присъствието на социалния министър Деница Сачева.      Поради тази причина от „Атака“ призоваха министъра да дойде в пленарна зала. Процедурата направи депутатът от „Атака“ Павел Шопов.   „Да поканим голямата министърка Деница Сачева в залата. Тя с нищо не каза, че този закон трябва да бъде или отменен, или изключително радикално и серозно променен. Нека да поканим г-жа Сачева да дойде и да застане тук и да отговаря на въпроси, които ние ще й зададем“, поиска Шопов.\r\nВ отговор на процедурата атакиста на трибуната излезе зам.-председателят на Социална комисия и депутат от ГЕРБ Светлана Ангелова. Тя поясни, че в 10.00 ч. министър Сачева е поканила протестиращите организации и поради тази причина не е в пленарна зала.  „Тук е Зорница Русинова, заедно с двама директори на дирекции“, заяви още Светлана Ангелова.\r\nПредседателят на парламента Цвета Караянчева заяви от своя страна, че ще информира министър Сачева, когато приключи с разговорите да дойде в залата.    ", "date": "2019.12.20", "title": "Обсъжданията на социалния закон започнаха без министър Сачева, призоваха я в залата"}
{"url": "https://www.actualno.com/europe/oshte-ne-e-jasno-dali-operacijata-sreshtu-ndrangeta-e-svyrzana-i-s-toksichen-bokluk-iznasjan-za-bylgarija-news_1417492.html", "text": "       – това е пълното име на българката, задържана при , която се проведе в цяла Италия и с арести и зад италианската граница. Има предположения, че като собственик на кафене тя е била инструмент за пране на пари на калабрийската мафия.      Кореспондентът на Нова телевизия Антоанета Стефанова потвърди, че разследването е обобщено в стотици хиляди страници и там има всичко, включително бизнес с боклук. Италиански медии разпространиха запис от телефонен разговор между двама мафиоти колко лесно е да бъде направен бизнес за износ и горене на боклук в България. Този запис обаче не бил свързан със скандала със , които може и да са били предназначени за България. Още обаче течало разследване и се уточняват всички подробности, за да е ясно дали наистина към България е имало незаконен износ на боклук – за горене в наши предприятия, включително ТЕЦ-ове.   Вчерашната операция в Италия е била стартирана предварително заради теч на операция. В нея са участвали 3000 души от италианските правоохранителни органи.\r\nСпоред мен това са две различни линии – вчерашната операция срещу \"Ндрангета\" и спрения боклук с фалшиви документи, евентуално предназначен за изгаряне в България. Това смята анализаторът от Центъра за изследване на демокрацията Тихомир Безлов.  Безлов подчерта пред БНТ, че проблемът с боклука е, че се гори в ТЕЦ-ове, защото там температурата не е достатъчно висока за пълно изгаряне, без отделяне на вредни вещества. А за присъствието на италианската организирана престъпност в България анализаторът даде пример с разбита преди време нелегална фабрика за цигари в Пловдивско. ", "date": "2019.12.20", "title": "Още не е ясно дали операцията срещу \"Ндрангета\" е свързана и с токсичен боклук, изнасян за България"}
{"url": "https://www.actualno.com/europe/burjata-elza-vze-jertvi-v-ispanija-i-portugalija-video-news_1417622.html", "text": "      Силни ветрове и проливни дъждове връхлетяха Испания и Португалия през нощта, оставяйки най-малко 4 жертви, съобщиха спасители, докато Иберийският полуостров се подготвя за посрещането на поредната буря.      В Португалия един човек е загинал при пътен инцидент, причинен от падащо дърво на 50 километра южно от Лисабон, а друг е загинал при срутване на къща във Визеу, на 300 километра северно от столицата, съобщава АFP.  Трети мъж е изчезнал в същия район, като спасителите се опасяват, че е бил пометен, докато шофирал трактора си край придошла река, предаде БГНЕС.  В Испания мъж загина при свлачище в северните планини на Астурия, където ветровете достигнаха 160 километра в час, а друг беше убит, когато се срути стена в парк в северозападната част на град Сантяго де Компостела.\r\nВъпреки че Бурята \"Елза\" до голяма степен бе преминала до днес сутринта, корабните връзки между Мароко и Испания в пролива Гибралтар останаха спрени поради метеорологичните проблеми.\r\nНо спокойствието не се очаква да продължи дълго заради бурята \"Фабиен\", която се е устремила към региона с още силни ветрове и проливен дъжд в Испания, Португалия и Западна Франция.     ", "date": "2019.12.20", "title": "Бурята \"Елза\" взе жертви в Испания и Португалия (ВИДЕО)"}
{"url": "https://www.actualno.com/politics/spored-ataka-socialnijat-zakon-dava-ogromni-prava-na-chastni-organizacii-i-npo-news_1417539.html", "text": "      „Защо ние от „Атака“ искаме този закон да бъде отменен, не отложен. Той само като погледнеш заглавието – той се нарича Закон за социалните услуги. Не за социалната грижа, а за услуги. Това е закон, който всъщност разрешава, легализира в България влизането на частния сектор в социалната сфера, предаде Фокус .       Това заяви зам.-председателят на „Атака“ Десислав Чуколов по време на обсъжданията по промените в Закона за социалните услуги.\r\n\"Представете си да приемем Закон за военните услуги. Държавата ще плаща на частни армии да охраняват границата “, коментира Чуколов. Той попита дали дотам ще се стигне.\r\nСпоред него самият фундамент на закона е грешен . Според него той не може да се оправи и за пет години, затова трябва да бъде отменен.  „Този закон отваря вратите за всякакви опасности, които българското общество трябва да приеме, изброени са детайлно, че се дават огромни права на частни организации и НПО, които да влизат в дома ви, дори да проверяват хладилника ви “, допълни още Чукулов.\r\nДепутатът обърна внимание, че този закон предизвиква напрежение. \"Нашият призив е да го отменим\", посочи още Чуколов. ", "date": "2019.12.20", "title": "Според „Атака“ социалният закон дава огромни права на частни организации и НПО"}
{"url": "https://www.actualno.com/sciencelogy/magazinite-na-a1-s-promeneno-rabotno-vreme-prez-praznicite-news_1417620.html", "text": "             Магазините на , които се намират в помещения на хипермаркети Kaufland и в търговските центрове в страната ще работят до 17:00 часа на 24 декември или ще затворят с края на работното време на обекта, в който се намират, ако той затваря в по-ранен час. На 31 декември всички магазини ще имат същото работно време като на търговските центрове, в които се намират.\r\nМагазините на А1, които са извън търговски центрове и хипермаркети ще имат по-различен график. На 21, 22, 23, 27 и 30 декември те ще функционират с обичайното си работно време. На 24, 26, 28, 29 и 31 декември работното им време ще бъде от 10:00 до 17:00 часа.\r\nЕдинствените два празнични дни, в които няма да можете да посетите магазин на , са Коледа (25 декември) и Нова година (1 януари). За улеснение на клиентите на сайта на компанията има , с помощта на която могат да открият най-близките магазини в съответния град и тяхното актуално работно време.  Кол центърът на А1 ще продължи да работи без прекъсване през целия празничен период, включително на Коледа и на Нова година. Дори и да няма работещ магазин в близост, можете да се свържете със сътрудник на компанията на кратък номер *88 или 088123. Клиентите на А1 могат да управляват своите услуги и да заявяват нови и от на компанията и мобилното приложение .       ", "date": "2019.12.20", "title": "Магазините на А1 с променено работно време през празниците"}
{"url": "https://www.actualno.com/smolyan/gorskoto-v-hvojna-veche-nosi-imeto-na-nikolaj-hajtov-news_1417692.html", "text": "      Държавното горско стопанство в Хвойна вече носи името „Акад. Николай Хайтов“. Досега Днес министърът на земеделието, храните и горите Десислава Атанасова присъства на тържеството в хвойненското горско стопанство по случай 100-годишнината от рождението. Тя откри и музейния кът, посветен на писателя, публициста и лесовъда.      Преименуването на ДГС „Хвойна“ е станало със заповед на министъра от 30-ти октомври.\r\nПо време на тържеството Танева благодари за честта, която й е указана като представител на държавата, да даде своя принос в съхранението на националната ни идентичност, в памет на живота и творчеството на  Николай Хайтов.\r\n„Радвам се, че тук в Родопите има кът, посветен на Хайтов.Това е мястото, където тази личност е творила, живяла и оставила траен отпечатък в съзнанието на всички българи от много поколения“, каза още министър Танева. Тя поздрави семейството и наследниците на твореца за това, че полагат усилия да съхранят паметта му.  По случай 100 години от рождението на Николай Хайтов, съвместно с Фондация „Памет“ , МЗХГ изготви календар за 2020 г. Той съдържа 12 снимки на места в Родопите, които са описани в книгите на Хайтов с негов цитат на всеки от месеците „Трябва да уважаваме историята си, да я съхраняваме, да пазим паметта на личностите, които са формирали националната ни идентичност. Радвам се, че по такъв повод се събираме днес тук”, допълни Танева.    От своя страна Здравец Хайтов, председател на фондация „Памет“, заяви, че преименуването на Държавно горско стопанство „Хвойна“ на Държавно горско стопанство „Акад. Николай Хайтов“  е духовен знак за принадлежност. ", "date": "2019.12.20", "title": "Горското в Хвойна вече носи името на Николай Хайтов"}
{"url": "https://www.actualno.com/lovech/deca-i-uchenici-ot-teteven-iznesoha-prikazen-koleden-koncert-news_1417657.html", "text": "      Какво е Коледа без Коледен концерт? Деца и ученици от Тетевен изнесоха един невероятен концерт, в който освен песни и стихове, бяха пресъздадени и традиционни моменти от Рождество Христово.       В препълнения салон на Община Тетевен, концертът започна с малчуганите от ДГ ,,Васил Левски“ – гр. Тетевен, които пресъздадоха мигове от Рождеството. По стара българска традиция Коледарите от СУ „Георги Бенковски“ - град Тетевен, изпяха ,,Ой, Коледо, мой Коледо“, а Йохан Георгиев представи коледни стихове. Тони Стоев – зам.-кмет на Община Тетевен, по стара българската традиция раздаде краваи на младите коледари.   Децата от Група за автентичен фолклор „Тетевенски божурчета“ към тетевенското НЧ ,,Съгласие 1869 г.“ вдигнаха още повече настроението със своите музикални изпълнения. Малките танцьори от ДГ ,,Незабравка“ направиха истински коледен фурор със своите танцови умения.  И понеже българинът от край време отбелязва всеки свой празник с народна музика, участие в Коледното тържество взе талантливият кавалджия от НПГГСД „Сава Младенов“ град Тетевен, Николай Андреев. Краят не концерта бе изпълнен с народните ритми на българската музика от изпълнението на учениците от ОУ „Георги Бенковски“ село Черни Вит.\r\nКоледния концерт бе изпълнен с невероятни емоции, коледен дух и много усмивки. И малки и големи се веселиха и се заредиха с още по-голямо празнично настроение! ", "date": "2019.12.20", "title": "Деца и ученици от Тетевен изнесоха приказен коледен концерт"}
{"url": "https://www.actualno.com/cars/kitajskoto-nashestvie-v-daimler-pritesni-berlin-i-vashington-news_1417614.html", "text": "      Китайският партньор на германския производител Daimler - концернът BAIC, обяви, че иска да увеличи двойна дела си в компанията, който сега е 5%. Така той ще изпревари друга китайския производител Geelly, който вече притежава 9,69% от акциите на Daimler. Всичко това обаче, никак не се харесва на властите в САЩ, които търсят начини за блокиране на евентуална сделка.      Вашингтон вече подложи на натиск Берлин с искането си да изключи китайския производител на телекомуникационно оборудване Huawei от търгове за изграждане на мобилни мрежи от ново поколение. Представители на американските власти обявиха, че компанията Huawei, която е основно с държавно участие, представлява риск за информационната сигурност. Това твърдение, разбира се, категорично беше отхвърлено от Huawei.   Навлизането на китайския капитали в един от най-големите производители на автомобили притеснява и властите в Германия. Те вече обявиха, че внимателно следят за случващото се в Daimler, тъй като, ако се стигне до сделка с BAIC, китайските компании ще притежават общо около 20% от акциите на концерна.\r\n\"Дял от 20% не достига за блокираща квота, но той може да окаже огромно въздействие на събранието на акционерите, в зависимост от това, как са гласували останалите\", коментира представител на министерството на икономиката на Германия пред Reuters.  Коментарите идват на фона на засилената загриженост в Германия по отношение на икономическите последици и последиците за сигурността от все по-жестоката конкуренция от страна на китайските производители, особено в области с традиционна сила на Германия като автомобилния сектор.    ", "date": "2019.12.20", "title": "Китайското нашествие в Daimler притесни Берлин и Вашингтон"}
{"url": "https://www.actualno.com/america/naj-populjarnijat-model-na-godinata-e-kendyl-djenyr-news_1417528.html", "text": "      Изготвиха класация на най-популярните модни модели въз основа на броя на почитателите и последователите им в популярните социални мрежи (Instagra, Twitter, Тwitter, Facebook), пише 24СМИ.      24-годишната Кендъл Дженър има най-много абонати - 164 млн. Това е със 100 милиона повече отколкото на Джиджи Хадид, заемаща второ място (64 милиона). Третото място отива при Кара Девлин с 60 милиона почитатели, предаде БГНЕС.   Кендъл Никол Дженър е родена на 3 ноември 1995 г. в Лос Анджелис. Тя работи като модел, а също така участва и в шоуто на семейство Кардашиян. Кендъл завладява модата още на 13-годишна възраст. В момента според списание \"Forbs\" Дженър е най-високо платеният модел. Жизел Бюндхен притежаваше тази титла 15 години. ", "date": "2019.12.20", "title": "Най-популярният модел на годината е Кендъл Дженър"}
{"url": "https://www.actualno.com/curious/kaufland-bylgarija-sybira-luksozni-predlojenija-ot-5-kontinenta-v-specialnata-si-praznichna-broshura-news_1417661.html", "text": "              събира над 90 продукта от 5 континента в . За изтънчената празнична маса компанията включва от 16 страни на отлични цени, като поставя специален фокус върху продуктите с български произход. на Kaufland включва кулинарни изкушения от България, Великобритания, Франция, Италия, Испания, Германия, Швейцария, Чехия, Русия, Гърция, Ирландия, Турция и САЩ. Екзотичните предложения на компанията се простират чак до Зимбабве, Австралия и Чили.\r\nВ рамките на 16 страници на Kaufland предлага висококачествени месни продукти, сред които българските филе Капичола, зряло естествено минимум 60 дни, пикантната пастърма Black Angus, сушена минимум 50 дни, и деликатес от угоен патешки дроб, испанският Фуетек с благородна плесен, както и сурово-сушеното италианско прошуто крудо от маринован свински бут, зрял при специални условия.   За привържениците на екзотиката Kaufland пилотно включва в празничния си асортимент филе от крокодил от Зимбабве, стек от кенгуру от Австралия и месо от елен и сърна от Франция. Месните предложения компанията допълва ексклузивно с телешки клуб стек с пипер и чесън на собствената си луксозна марка Exquisit, телешки джолан Осо буко от млади телета и патешки филе Магре.\r\nВ може да се открие и разнообразие от сирена – швейцарско прясно сирене с ром и лешници, френски ементал, рокфор и бри, италианска моцарела немски чедър и испанско меко сирене от овче мляко.    За празничния тост открехва света на богата селекция от напитки от различни страни – разнообразие от ирландско, шотландско, великобританско и американско уиски, бели и черни вина, и розе от България, Франция, Италия и Испания, два вида пенливи вина и ракия, и руска водка с кристално чиста артезианска вода от Сибир, тройно дестилирана и филтрирана през кварцов пясък и специален сребърен филтър.\r\nОсвен млечни и месни продукти и празнични напитки, предложенията от България включват още зеленчуци в марината, айвар, пеперончини със сирене и олио, пюре от манатарки и други. Какво е празникът без десерт? Част от са сладките изкушения като богат избор от качествени шоколадови изделия, микс от френски макарони, трюфели с шоколад, италиански сладолед, ароматно кафе и селекция от чай.\r\nТова, което прави луксозната на Kaufland още по-ценна за потребителите, са допълнителните препоръки, които компанията дава за подходящи съчетания на храна и напитки, повече информация за различните продукти и тяхното съхранение, както и вкусни рецепти, които могат да бъдат намерени на .   Пълният набор от предложения, включени в премиум брошурата на Kaufland, можете да намерите тук: .\r\nKaufland България постоянно обогатява портфолиото си от над 20 000 продукта, за да предоставя всекидневно на потребителите качествен и разнообразен избор. Тазгодишната специална селекция предложения от луксозната брошура е част от богатия асортимент на веригата през коледния период до края на годината за пълна трапеза с ексклузивно празнично меню. Кауфланд България ЕООД енд Ко КД е на българския пазар от 2006 г. Веригата има 59 хипермаркета в цялата страна. Обектите са със средна търговска площ от 3200 кв.м. Повече информация можете да откриете на . ", "date": "2019.12.20", "title": "Kaufland България събира луксозни предложения от 5 континента в специалната си празнична брошура "}
{"url": "https://www.actualno.com/society/desislava-taneva-naj-goljamoto-predizvikatelstvo-za-nas-beshe-afrikanskata-chuma-news_1417709.html", "text": "      Най-тежкото предизвикателство пред системата беше навлизането на на наша територия - избухването на епидемията през юли месец, овладяването на разпространението й и ограничаването на щетите. Това беше наистина ситуация, в каквато българската държава не е изпадала, защото това е заболяване, за което няма намерено нито лечение, нито ваксина. Това заяви пред журналисти в Хвойна министърът на земеделието, храните и горите Десислава Танева.      По думите й справянето с тази зараза е изключително трудно и много продължително. Проблемът е с недоверието в обществото, с непознаването на спецификата на заболяването и с начините на разпространение.\r\n„Искам да благодаря на хората, които независимо от изненадата, шока и неприятната емоция, в крайна сметка чуха нашите съвети, предприеха много мерки срещу разпространението й. Много хора денонощно работиха на терен, където бяха огнищата. Имахме пропуски. Надявам се, че годината, която предстои, в много по-голяма готовност ще посрещнем това предизвикателство. Всеки ще бъде много по-информиран. Това е първото условие, за да могат всички мерки да бъдат успешни. Надявам се  да имаме значително по-малки щети следващата година“, посочи Танева.   Тя обясни, че не би могла да даде точна информация доколко са се справили с проблема с аргумент, че „това е вирусно заболяване - много устойчив вирус“.\r\n„Ние успяхме да ограничим заболяването на практика през август месец. Всичко беше в юли месец, много бързо действахме. Какво показва практиката в други страни, където вирусът е от 2014 г.? Следващите години след избухването обикновено има по-малко на брой огнища. По-притеснителното е, че една част са в същите огнища, в които са били предходната година. Летните месеци са пика на заболяването“, допълни Танева.\r\nТя уточни, че от 2018 г., когато е първият регистриран случай досега, българският данъкоплатец е предоставил общо 70 млн. лв. за всички мерки за превенция плюс обезщетението на всички засегнати.    „Това са нашите пари и ако ние искаме тези щети да са по-малко, трябва да спазваме всички указания за предпазване от разпространението на вируса, защото човешкият фактор е един от най-рисковите“, отбеляза още министърът.    \r\n9 млн. евро от тези 70 млн. лв. вече са били рефинансирани от Европейската комисия.\r\nАфриканската чума по свинете е вече в цяла България. Тя стигна и до южната ни граница, на практика навсякъде.\r\nПо думите й след одит, който е преминал относно Африканската чума, страната ни е получила много висока оценка за предприетите мерки. Единствената забележка на ЕК е за легализацията на личните стопанства, регистрирането и мерките за биосигурност, при които трябва да се отглеждат домашните свине.\r\nИзискването ще е до 3 броя свине само за угояване, като те трябва да се отглеждат само от този тип, затворени, с отделно място за фураж.   Информацията е , че стартират 6 мерки по Програмата за развитие на селските райони допълнително с близо 70 млн. евро бюджет за превенция и подкрепа на животновъдствата в хипотезата на влязла епизоотия в България.\r\nДве от мерките вече са отворени. Те са за обучение, които предстои да се проведат през пролетта.\r\nЕдната от другите четири е за 100% финансиране на засегнатите ферми от огнищата, които бяха напълно унищожени, за да се репопулират. Всички засегнати ферми имат решение да възстановят свинете, като една от тях вече е населила 500 броя. В определен период по регламент, животните ще се отглеждат, но периодично ще се вземат проби. Ако всичко е чисто, фермата ще получи право напълно да се зареди. ", "date": "2019.12.20", "title": "Десислава Танева: Най-голямото предизвикателство за нас беше Африканската чума"}
{"url": "https://www.actualno.com/pleven/djado-koleda-i-snejanka-se-prizemiha-na-letishteto-v-dolna-mitropolija-news_1417691.html", "text": "      Дядо Коледа и Снежанка се приземиха днес на летището в Долна Митрополия, за да зарадват с подаръци децата на служителите от Военновъздушната учебна база „Георги Бенковски”. Добрият Старец кацна със самолет L-39ZA, пилотиран от майор Петко Димитров, а Снежанка пристигна със самолет Пилатус РС-9М, управляван от майор Димитър Вачков, съобщиха от Авиобазата.      Нетърпеливите малчугани са посрещнали дългоочакваните гости с радостни възгласи и са ги придружили по пътя към празничната елха. Там Дядо Коледа отворил големия чувал с подаръците, а малчуганите са се редували да пеят песнички и да рецитират стихотворения – всеки в очакване на своя подарък.   В навечерието на Коледа личният състав на авиобазата отново изрази своята съпричастност и подкрепа към децата на починалите колеги. От проведената дарителска акция бяха събрани средства в размер на 2560 лв., които бяха предадени на техните семейства. ", "date": "2019.12.20", "title": "Дядо Коледа и Снежанка се приземиха на летището в Долна Митрополия"}
