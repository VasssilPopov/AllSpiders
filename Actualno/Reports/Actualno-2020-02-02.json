{"url": "https://www.actualno.com/crime/okolo-500-kilograma-e-zadyrjanijat-predi-dni-v-sofija-kokain-news_1429770.html", "text": "      Около 500 килограма е задържаният преди дни кокаин, импрегниран в кашони с цитрусови плодове. Това съобщи във Варна главният секретар на МВР Ивайло Иванов.      По думите му кашоните са над 6700, а данните на МВР сочат, че от кашон би трябвало да се извлече между 80 и 100 грама наркотик. Пазарната цена е 22 милиона евро на едро, каза още Иванов. Той уточни, че според информацията, с която разполага МВР, наркотикът е с изключително висока чистота, и като бъде примесен и пуснат в дилърската мрежа стойността му става близо 100 милиона лева.   Главният секретар каза, че кашоните са прибрани на сигурно място и се охраняват, а едва сутринта е приключило разтоварването на цитрусите от тях. За нас това е нов начин за пренасяне на наркотик и трябва да успеем да го извлечем от самата хартия, обясни той. Кокаинът е стигнал по море до Европа, а след това по суша до България. Най-вероятно дрогата е предназначена за българския пазар. ", "date": "2020.02.02", "title": "Около 500 килограма е задържаният преди дни в София кокаин "}
{"url": "https://www.actualno.com/healthy/gripnata-epidemija-dostigna-svoja-pik-u-nas-news_1429784.html", "text": "      \"При грипа е малко опасно да се правят прогнози, дори и близки, но всъщност до момента, което наблюдаваме, е че тази седмица, която приключва, всъщност днешният ден ще бъде пикът на грипната епидемия\". Това каза епидемиологът проф. Мира Кожухарова пред БНТ.      През миналата седмица вече е имало висока заболеваемост у нас. Епидемия имаше на практика в цялата страна. Според нея настоящата седмица ще е върхът на грипната епидемия и ще започне да намалява броя на болните.   \"След утихване на най-големия интензитет на грипната епидемия обикновено се появяват усложненията, които най-често са пневмонии\", каза проф. Кожухарова. Както всяка година, сезонният грип има еднаква симптоматика. В момента по-особеното е, че са засегнати децата между 5 и 14 години, което не е съвсем обичайно.\r\nПроф. Кожухарова напомни, че антибиотик се взима само тогава, когато е предписан от лекар. Вирусите не се убиват с антибиотици. Те убиват бактерии. Антибиотиците са необходими при бактериални усложнения след грип. \"В огромния процент от хората грипът всъщност минава от само себе си в рамките на 5-6 дни\", обясни проф. Кожухарова.  Тя определи като разумно обръщението да не се пътува към Китай заради коронавируса. \"Ако хванете коронавирус, най-вероятно е въобще да нямате никаква симптоматика. Ако случайно развиете заболяване, по-вероятно е да протече леко, отколкото тежко. Ако развиете тежко заболяване, тогава вече има риск на 100 болни да загинат двама\", обясни епидемиологът. ", "date": "2020.02.02", "title": "Грипната епидемия достигна своя пик у нас"}
{"url": "https://www.actualno.com/business/blizo-3-miliarda-leva-pomosht-za-zemedelskite-proizvoditeli-prez-2020-godina-news_1429789.html", "text": "      Близо 3 милиарда лева подпомагане ще получат земеделските производители през 2020 година, предаде БНР. През следващата седмица започва информационната кампания за директните плащания.      Срещите с фермерите ще се проведат във всички областни градове на страната като ще се обсъждат новите условия по схемите за директни плащания и подаването на заявления. Ще се дискутират и предстоящите приеми по програмата за развитие на селските райони, както и актуални въпроси по държавните помощи.   Преди дни правителството одобри годишните разчети на фонд \"Земеделие\". Планирани са общо два милиарда и деветстотин милиона лева за финансиране на директните плащания на площ, пазарните мерки, програмата за селските райони и програмата за морско дело и рибарство.\r\nОт тях два милиарда и шестотин милиона са за сметка на ЕС, а 266 милиона лева от националния бюджет. Повече от половината от всички средства, 1,5 милиарда лева, ще бъдат разплатени по схемата за единно плащане на площ и за обвързани с производството плащания за животни, плодове, зеленчуци и други култури.   ", "date": "2020.02.02", "title": "Близо 3 милиарда лева помощ за земеделските производители през 2020 година"}
{"url": "https://www.actualno.com/asia/zatvor-grozi-spekulanti-na-medicinski-maski-v-ujna-koreja-news_1429756.html", "text": "      Производителите и продавачите на медицински маски, които неоснователно повишават цените в Южна Корея, ще бъдат санкционирани сериозно. Това обяви в неделя на пресконференция в Сеул министърът на безопасността на храните и лекарствата Ли Йй Кюнг.      \"Правителството следи отблизо търговията на едро и онлайн, като обръща внимание на онези, които са надценили цените на продуктите\", каза той. Министърът подчерта, че скоро властите ще внесат изменения в законодателството, след което спекулантите, които печелят от ситуацията с разпространението на коронавирус, ще бъдат изправени пред затвор до две години и глоба от 42 хиляди долара. Ли Йи Кюнг също отбеляза, че поради голямото търсене на медицински маски, правителството вече се е обърнало към производителите с искане да въведат денонощен режим на работа.   Продажбите на маски в Южна Корея се увеличиха многократно, след като страната регистрира първите случаи на инфекция с новия коронавирус. Възползвайки се от това, някои продавачи повишиха цените, което пък предизвика оплаквания от потребителите. \r\nБроят на хората, заразени с пневмония, причинена от вируса 2019-nCoV в Китай, по данни от неделя сутринта, възлиза на повече от 14 хиляди души. Поне 304 жители на страната са починали, повече от 320 пациенти са излекувани.   ", "date": "2020.02.02", "title": "Затвор грози спекуланти на медицински маски в Южна Корея "}
{"url": "https://www.actualno.com/europe/zaradi-bomba-ot-vtorata-svetovna-evakuiraha-hiljadi-vyv-venecija-news_1429778.html", "text": "      Около 3500 души бяха евакуирани от района на индустриалното пристанище Маргера в лагуната на Венеция. Мярката бе наложена, след като властите откриха бомба от Втората световна война.      Тежащото 225-килограма взривно устройство бе премахнато от историческия район, като процедурата премина без инциденти. Бомбата беше натоварена на кораб, за да бъде унищожена в открито море на безопасно разстояние от града.   Движението на корабите, влаковете и автобусите беше временно спряно, а международното летище на Венеция спря за няколко часа всички пристигащи или заминаващи полети. След обезопасяването на бомбата, трафикът в италианския град бе възстановен. ", "date": "2020.02.02", "title": "Заради бомба от Втората световна: Евакуираха хиляди във Венеция"}
{"url": "https://www.actualno.com/society/prashtame-chast-ot-bokluka-vyv-varna-obratno-kym-italija-news_1429762.html", "text": "      28 от пристигналите до момента 127 контейнера с италиански боклук на пристанище Варна-запад получиха разрешение за реекспорт. Това обяви във Варна главният прокурор Иван Гешев, който лично дойде на пристанището заедно с апелативния прокурор на Варна Владимир Чавдаров, главния секретар на МВР главен комисар Ивайло Иванов и директорът на ОД на МВР във Варна старши комисар Данаил Пашов.      Част от товара, който пристигнал на пристанището от 9 октомври до 25 ноември 2019 година, получи разрешение за реекспорт след работно съвещание в прокуратурата. Както е известно, по вноса на контейнерите с отпадъци от Италия се води досъдебно производство в Районната прокуратура във Варна по член 353г, ал. 1 от Наказателния кодекс.   Смесеният боклук, който е манифестиран като пластмасови отпадъци и каучук, а съдържа текстилни, стъклени и дървени отпадъци, ще бъде върнат на изпращача – италианската фирма „Дентичепантелоне“  от град Салерно.\r\nПолучател на 127 контейнера е фирма „Блацион“ ООД, която е регистрирана в София. Отпадъците от Италия са били предназначени за „Trash Universe“ ЕООД в град Гълъбово, където е трябвало да бъдат изгорени.  Реекспортът ще бъде осъществен от контейнерния превозвач „Maersk“. 40-футовите контейнери с италиански боклук са в режим временно съхранение до 90 дни, чийто срок е изтекъл за по-голямата част от тях. ", "date": "2020.02.02", "title": "Пращаме част от боклука във Варна обратно към Италия"}
{"url": "https://www.actualno.com/asia/turski-bojni-chasti-navljazoha-v-sirija-news_1429792.html", "text": "      Над 200 единици военна техника на турската армия преминаха границата със Сирия, съобщи Ал Арабия. В състава на военните част има бронирани машини и танкове, съобщава БНТ.      Колоните с оборудване тръгват в посока провинциите Идлиб и Алепо. Командването на турските сили вече е обявило района на магистралата, свързваща сирийските градове Алепо и Латакия, за военна зона.   На 28 януари през същия граничен пункт конвой от 30 военни превозни средства премина на територията на Арабската република, включително 12 бронирани превозни средства, превозващи материал и техническо оборудване.\r\nПо-рано телевизионният канал Al Mayadeen информира, че напредналите части на сирийската армия обграждат от три страни наблюдателния пункт на турските военни в село Маар Хатат на юг от базата на терористичната група Джебхат ал Нусра югоизточно от Идлиб.   ", "date": "2020.02.02", "title": "Турски бойни части навлязоха в Сирия"}
{"url": "https://www.actualno.com/europe/v-italija-izoliraha-koronavirusa-news_1429802.html", "text": "      Италиански учени успяха да изолират коранавируса. Това съобщи министъра на здравеопазването на Италия Роберто Сперанца, цитиран от БГНЕС.      Вирусът е бил изолиран в лабораториите на Националния институт по инфекциозни заболявания в Рим “Ладзаро Спаланцани”, където бяха приети преди дни двама китайски туристи със съмнение за заболяване, предаде БНР.   Италия е първата страна в Европа, успяла да изолира коронавируса. Резултатите ще бъдат предоставени на международните компетентни органи. \r\n\"Изолирането на вируса дава много възможности за да бъде изучен и да се разбере по-добре какво може да се направи, за да се спре разпространението му. Той ще бъде предоставен на цялата международна общност. Сега ще бъде по-лесно да се осъществява лечението\", заяви министърът на здравеопазването Роберто Сперанца. Според специалисти, възможно е до шест месеца да бъде изработена ваксина срещу новото заболяване.   ", "date": "2020.02.02", "title": "В Италия изолираха коронавируса "}
{"url": "https://www.actualno.com/politics/ruskijat-poslanik-njakoj-ne-iska-v-bylgarija-da-se-pojavi-balkanski-potok-news_1429847.html", "text": "      „Някой не иска на територията на да се появи „Балкански поток“. Има такива сили както в , така и зад граница. И това, което се случва сега колкото и да е странно, се случва през последните 3 месеца, след 21 октомври“. Това коментира руският посланик Анатолий Макаров в интервю за „120 минути“ по bTV, след като двама руски дипломати бяха обявени за персона нон грата у нас след шпионски скандал през януари.      Външно министерство привика посланика на Русия, след като главният прокурор Иван Гешев информира Екатерина Захариева за двама руски шпиони у нас в края на миналия месец.\r\n„Руско-българските отношения съществуваха по един начин до 21 октомври и по друг след 21 октомври. До 21 октомври миналата година отношенията ни се развиваха много успешно. (…) На 21 октомври беше открит официално 11-километров тръбопровод, който свърза турската газопреносна система с българската - в село Горска поляна. Това беше тържествено събитие, заедно с министър-председателя. След това започнаха проблемите. На 25 октомври ме поканиха в Министерство на външните работи и ми съобщиха, че наш дипломат се занимава с дейност, която не отговаря на дипломатическата и трябва да напусне страната. Това беше първият епизод след датата 21-ви октомври! След това мога да ви разкажа и друга история - например на 8 януари, когато в Истанбул се състоя тържественото откриване на „Турски поток“. Там бяха поканени и , и президентите на Сърбия, на Русия и домакинът - президентът Ердоган. Две седмици след тази среща в Истанбул, отново ме канят в Министерство на външните работи и този път, нещо повече имам да кажа - това беше направено, през публичното пространство. Съобщават ми, че двама от нашите сътрудници - един от посолството, друг от търговското представителство, се занимават с противоправна дейност и за 48 часа трябва да напуснат България. Освен това Главната прокуратура обяви за издирване по линия на Интерпол още 3-ма руски граждани. На този фон сега се строят и се развиват нашите руско-български отношения, не знам как ще тръгнат нещата нататък. Ще видим какво ще стане, но разбирам, че това са сериозни проблеми, които възникват на този етап\", каза Макаров.\r\nЕто какво още каза в интервюто посланикът на Русия у нас.   Вие разделихте доста директно да ви кажа отношенията ни преди 21 октомври и след 21 октомври. Споменахте всичко това, за 3 месеца, трима руски дипломати са обявени за персона нон-грата. Други двама нямат право да посещават , а срещу двама български граждани тече производство за шпионаж. Защо се случи така?    Аз също питам. Какво се случи всъщност? Защо станаха така нещата? Защото такъв прецедент не е имало през цялата история на руско-българските отношения. Не говоря за 89-та г., говоря за периода и преди това. Какво се случи всъщност, че след като „Турски поток“ стигна до газотранспортната система на и започваме строителството на газопреносната система на , „Български поток“, „Балкански поток“, възникнаха тези отношения в отношенията между нашите страни. На някого не му хареса всичко това и някой не иска на територията на да се появи „Балкански поток“! Има такива сили както в , така и зад граница. И това, което се случва сега колкото и да е странно, се случва през последните 3 месеца, след 21 октомври. Разбирате от математика, всичко се случва след 21 октомври. Това е абсолютно очевидно и разбира се, предизвиква чувства на раздразнение на огорчение, след като ви споменах за онези срещи, събития, които станаха през първата половина на миналата година между Русия и България. Отношенията ни бяха във възход и се гордеех с това, че имахме такива отношения между страните. Използвайки думата огорчение, защото тази дума чух аз. Това е дума, която предавате от вашите колеги - господин Лавров, президентът Путин или вие сте огорчен?     Ще повторя още веднъж  - онова, което става сега не може да предизвиква други чувства, освен огорчение, тъй като много неща са направени за развитието на нашите двустранни отношения. Просто се случват неща, които логично не могат да бъдат обяснени по никакъв начин и това разбира се, предизвиква у нас въпроси и аз много бих искал това, не знам как да го нарека - лов на руски дипломати, да приключи. Има много полезни неща, които може да свършим занапред. Бих искал силите, които пречат на строителството на „Балкански поток“, да оставят на мира и , и Русия. Аз разбирам по този начин нещата – „Балкански поток“ е проект, който е потребен на , отговаря на нейните икономически интереси и съм говорил за това с министър-председателя и с министъра на енергетиката, че този поток ще бъде построен. Вярвам на министър-председателя и на министъра на енергетиката, че проектът ще бъде осъществен. Но ситуацията е такава, че това не може да предизвика радост у мен. За съжаление, със сигурност сте чули изказването на господин Хейл, който говори по българското радио и каза, че „Балкански поток“, който за него е разновидност на „Турски поток“, не трябва да се строи, той създава проблем за и за цяла Европа. Това чух аз. Аз също чух изказването на думите на зам.-държавния секретар Дейвид Хейл - за тях \"Балкански поток\" и \"Турски поток\" е абсолютно едно и също нещо. Може ли да ги убедите в обратното, че това са два различни проекта? Ще ви кажа, че „Турски проток“ е газопровод, който е построен от Русия до Турция по дъното на Черно море, който излезе на крайбрежието на Турция, една негова част, е предназначена за турско потребление, а втората линия тръгва към Югоизточна Европа. И по нататък - на границата, където аз бях тогава в Странджа, този „Турски поток“, по 11-километрова връзка, се свърза с газотранспортната система на България. А по-нататък, както казва г-н премиерът, това е „Балкански поток“ и той е прав, според мен. Знам го, защото този поток ще тръгне за страните от Югоизточна Европа, включително Балканските страни и той ще работи в този формат. Затова споделям позицията на министър-председателя на , да споделям я.    Споделяте - това са 2 различни проекта, казвате вие. Това го казва министър-председателят Бойко Борисов. Той казва, че този поток представлява част от газопреносната система на , която свързва границата на Сърбия с границата на Турция и по тази система ще тръгне газ, който ще донесе транзитните такси за българската държава. Знаете ли, сега това, че газът върви през Турция, от януари, газът тръгна през Турция за и хазната на ще получи около 40 млн. евро. Защо ще получи? Защото този газ иначе би преминал през Румъния и би трябвало да плаща за транзита съответните такси. Това означава, че този газ ще е по-евтин, отколкото преди. Това означава, че българското население ще получава газ. Знаете ли колко газ постъпва в България? На този политик, който докара газ в българските домове, трябва прижизнено да му се издигне паметник! Не говоря за София. Ако в София има газ, каква ще е атмосферата? Какъв ще бъде въздухът в София? Знаете какви са информациите за замърсяването на въздуха. Това са много плюсове. Аз смятам, че премиерът е прав и му вярвам. Това е. А това, че нещата не се харесват на някого, какво да се прави! Не може да се харесаме на всички! Животът просто е такъв. Просто не трябва да се създава такова напрежение в двустранните отношения. Смятам, че това не е правилно. Да, разбирам, че Николо Макиавели казва, че целта оправдава средствата. Може би в това има някаква истина.   Искам да ви върна към шпионския скандал и неговите разновидности, защото ако върнем събитията преди 21 октомври, миналата година, беше белязана от 2 големи скандала, в които бяха замесени руските служби. Според \"Ню Йорк Таймс\", опитът за убийство на българския оръжеен търговец, Емилиян Гебрев, е отворил очите на западните служби за съществуване на таен екип от руски убийци, който е действал в няколко страни на Европа. Вие чували ли сте за \"Част 29 155\"? Задавате ми такива въпроси, които ми напомнят за историята на чудовището от Лох Нес - всички го знаят, но никой не го е виждал! Не знам за подобна част и кой знае за тази част изобщо нещо. Може би е взето от някои фантастични сборници. Не познавам такава част и смятам, че не е сериозно да се говори за нещо, което не знам и не искам да знам, защото това са фантазии. Според „Ню Йорк таймс“ и „Белинкет“ Западните служби стоят зад разкриването на случая на г-н Гебрев, според източници, цитирани от тези издания, заснети от камерите в гаража на Гебрев в София, който маже дръжката на вратата му с бойно отровно вещество е същият, който ръководи екипа при покушението срещу Сергей Скрипал в Англия. Има и самоличност на този човек. Сергей Федотов, фалшиво име -  Денис Сергеев- истинско име.    Какво ще Ви кажа първо на първо. Първо съм учуден от тази тема. Това е в контекста на напрежението, което се създава между Русия и и точно в този контекст се появяват тези разкази. Делото на Гебрев, не знам за какво става въпрос, защото тогава дори не съм бил в България. Пристигнах в през октомври 2016 година, преди 3 години. Тази история, както я представяте се е случила някъде през пролетта на 2015 година. Но смятам, че всичко това е някаква абсолютно странна, специално реанимирана история, за да се подгрее ситуацията, която се случва в нашите двустранни отношения. Знам, че на 23-ти прокуратурата се е обърнала към Интерпол с искане да се издирят тези хора, които са участвали в делото на Гебрев. Подали са такава молба, добре, но ме учудва защо периодът съвпада със ситуацията, в която се намират нашите двустранни отношения. Защо не се случи преди една година? Не в някакъв друг период, а точно сега. Нищо не е случайно, знаем това, ние сме сериозни хора с Вас. Това ме учудва, казвате, че някой Федотов, или както нарекохте този човек, че са го видели в гаража, че е мазал дръжките на колата. Не знам, разбира се. Ако е мазал дръжките и са се отровили бащата и синът, а във Великобритания, след това са се отровили бащата и дъщерята, възниква странна мисъл в мен. Защо е такава странна селекция - баща и син, баща и дъщеря, при това несполучлива... И фактът, последното, което ще кажа - това, че е изпратено искане в Интерпол, не означава, че тези хора са виновни. В цивилизованите страни и в се прави така. Само съдът доказва виновността или невиността на човек. Нали така стоят нещата в България? Кажете ми - нали съдът доказва вината или пък я доказва издирването? Да, съдът трябва да прецени дали да изпълни искането за трансфер или предаване на чуждо правосъдие. Вие сте посланик, на мен ми е ясно, че не бихте коментирали работата на службите в детайли, но нека ви задам един такъв въпрос- въпросното лице Денис Сергеев, търсил ли е контакт с руското посолство, докато е пребивавал в София през 2015 г.? Може би сте задали този въпрос на вашите колеги или на вашия предшественик? А защо трябва да му задам този въпрос? Това не би трябвало да се случва, защо този човек трябва да съществува. Не знам откъде решихте, че той трябва да се обръща към посолството. Тогава не съм работил в посолството. Не знам каква е връзката с посолството. Защо го издирват? Каква е целта?    Защото скандалът стана вече прекалено голям. Защото без посолство няма скандал! Разбирам, че трябва да се включи посолството. 3-ма души, 3-ма дипломати за 2 месеца - това е една много добра ситуация. За едно денонощие на двама им е забранено да влизат в и това е нормално? Не смятам, че това е нормално за цивилизованите двустранните отношения. Ако това е цената за построяването на „Балканския поток“, това е твърде скъпа, твърде висока цена за двустранните отношения. Ние пазим тези отношения. Така разбирам нещата. И вие трябва да ги пазите не по-малко - това е нашата двувековна история, това е моята позиция, извинете ме, може би има и други позиции, допускам, разбирам, полярност на мненията, но смятам че съм длъжен да кажа всичко това. Разбира се, поканили сме ви, за да чуем вашите отговори и вашата позиция. През седмицата бяхте на среща в Министерството на енергетиката- това ли беше темата на разговора? Това ли казахте на тях, че не може да се харесаш на всички? Не знам на кого може да се харесаш. Дали може да се харесаш на своите американски съюзници? Знам, че вашите американски съюзници не искат да има този газопровод. Не искат да го има „Балкански поток“. Знам, че госпожа Теменужка Петкова, посети Америка, че е приета на съответното равнище, знам просто я попитах какво е положението, ще го има ли „Балкански поток“? Тя ми каза: Да. Каза ми, че и премиерът и самата тя - Теменужка Петкова, ще направи всичко възможно, за да бъде реализиран този проект на Русия и България. И мен това ме устройва. Това е един задоволителен отговор и съобщих за това в Москва. На този фон, на фона на нашите двустранни отношения в момента, да очакваме ли посещение на външния министър-господин Лавров, на президента Путин скоро в България?    Виждате ли - дори подтекста на вашия въпрос звучи по начин сякаш, дали може да пристигне г-н Путин? Не дали, дали би имал желание. Да, аз ви разбирам защо говорите това, защото разбирате, че обстановката, която се създава не е благоприятна. Знам, че има такива сили, които не биха искали господин Лавров да пристигне в , има сили, които не искат г-н Путин да дойде тук. Знаете ли кога за последен път дойде тук президентът Путин. Спомням си много ясно, защото отразявах това посещение през 2007 г. През 2008 г. стана. Питам дали ще бъдат ритуални тези посещения - по повод годишнината от Освобождението на или ще са посветени във връзка с някакви конкретни проекти, някакви конкретни дела, някакви постижения. Смятам, че имаме всички възможности за това. Много бих искал г-н Лавров да пристигне в България. От 2014 година, той не е идвал тук, това са 6 години. Отдавна е време да дойде. Имаме теми за съвместни преговори и се надявам това посещение да се състои, надявам се на това. И посещението на Путин е едно много важно посещение, той е поканен официално. Надявам се, че подобно посещение ще се случи, но затова е необходима съответната подготовка, трябва да бъдат осъществени някакви големи проекти и тогава ще говорим, че е назряло времето за подобно посещение. Много бих искал страницата, на която се намираме сега да бъде обърната. Знам, че голямата част от населението на с голяма любов и симпатии се отнася към нашата страна. Имаме един Бог, един език, обща култура, общо изкуство, има много неща общи - ние винаги сме били един до друг и ще бъдем един до друг. Смятам ,че тези контакти, тези посещения трябва да продължават и затова работя в вече три години и ще правя всичко, за да се развиват напред тези отношения. Това е моята задача, затова работя в България. ", "date": "2020.02.02", "title": "Руският посланик: Някой не иска в България да се появи „Балкански поток“"}
{"url": "https://www.actualno.com/balkani/syrbija-izbira-parlament-na-26-april-news_1429844.html", "text": "      Парламентарните избори в Сърбия ще се проведат на 26 април, съобщи базираната в Белград Първа телевизия, позовавайки се на неназовани източници.      Според информацията на медията заедно с парламентарните избори ще се проведе и вот за местна власт.   БГНЕС припомня, че първоначалните дати за провеждане на избори бяха 19 или 26 април. ", "date": "2020.02.02", "title": "Сърбия избира парламент на 26 април "}
{"url": "https://www.actualno.com/curious/sedmichen-horoskop-za-3-9-fevruari-news_1429706.html", "text": "             Тази седмица може да бъде решаваща за развитието на вашия бизнес. Всичко, което направите сега ще има своите дългосрочни последици и резултати. От вас зависи колко усилия ще вложите във всичко, което правите, затова не жалете сили. В личен план няма какво да ви тревожи, но не игнорирайте партньора си. Това може да се окаже бомба със закъснител.    През тази седмица обърнете внимание на здравето си. Бъдете добронамерени към себе си. Никой не може да се погрижи за вас, така както вие самите. В сряда игнорирайте манипулативни опити да бъдете вкарани в интрига. Сега най-важното е вашият личен интерес, но постигнат с честни средства. В края на седмицата очаквайте добра новина, свързана с бизнеса ви. През почивните дни се възползвайте от времето, за да балансирате мислите си. През тази седмица ви предстоят редица душевни изпитания. Отървете се от гнева, но не се подлагайте напразно на жертви, които никой не иска от вас. Сега е време, в което да отстоявате правата си по най-достойния начин. Все пак помнете, че малцина могат да разберат чувствата ви, а и не е нужно. В сряда ви очаква добра новина, която ще повиши настроението ви. През почивните дни се заемете с пролетно разчистване. Това ще повиши тонуса ви.     През тази седмица ще имате шанса да се измъкнете от доста неприятни задължения. Наслаждавайте се на свободата си, но бъдете готови, че в един момент може да се наложи да наваксвате. Сега не се притеснявайте за това какво говорят хората за личния ви живот. В крайна сметка те почти никога не оказват помощ извън това да отправят критики. В края на седмицата се погрижете за физическия ви тонус. Движението ще върне голяма част от вкуса ви към живота. През тази седмица се опитайте да бъдете по-внимателни, да не допускате грешки в работата. Постарайте се да мислите изключително ясно и да разграничавате реалните от илюзорните идеи. В края на седмицата командировките ще бъдат успешни. Нуждаете се от надеждност, за да се противопоставите успешно на опонентите си във всяка ситуация. Неделя може да ви зарадва с приятни събития, свързани със семейството.    През тази седмица започва нов период за вас. Сега вече нямате никакво време за губене. Ще трябва да изпълните всичките си задължения без да отлагате и за миг. В средата на седмицата ще се почувствате уморени. Вероятно ще трябва да се лишите от някои от вашите удоволствия в името на здравия сън и почивка. В петък ще се зарадвате на първия положителен резултат от дейността ви. През почивните дни направете така, че да възвърнете вярата си в собствените ви сили. Везни През тази седмица ще сте изпълнени с оптимизъм. Каквото и да става не преставайте да вярвате в доброто развитие на нещата. Сега може да проверите доколко работа Късметът ви и той няма да ви разочарова. Бъдете адаптивни и наблюдателни и няма да претърпите големи загуби. Общуването ви с приятели сега ще е от изключително значение. Подкрепата, от която се нуждаете ще дойде именно от тях - затова не се колебайте да се свържете с близките си, когато имате нужда от това.    Известна дипломатичност и сдържаност през тази седмица няма да ви навредят. Напротив - ще допринесат за интереса на другите да общуват с вас. Използването на нови идеи и технологии в работата ще ви позволи да постигнете важни резултати. В професионалната област бъдете внимателни при избора на източници на информация, вероятни са неточности и изкривявания. Препоръчително е потушите конфликтната ситуация в семейството в четвъртък. През почивните дни не бягайте от натрупаните домакински дела и проблеми. През тази седмица проявете мъдрост и сдържаност, а не припряност и нервност. Опитайте се да избягвате сериозни дела. Сега на дневен ред са по-малки, но по-реални проблеми за решаване. В сряда не се поддавайте на емоции, чувствата могат да ви принудят да поемете неоправдани рискове. В петък е препоръчително да не обсъждате сериозни въпроси с началниците. Събота е прекрасен ден за разходка сред природата с компания.    През тази седмица ще се наложи да направите някои компромиси. Със сигурност няма да ви е лесно, но малката загуба сега ще ви предпази от по-голяма в бъдеще. Не се фокусирайте върху отрицателните събития. Винаги може да се намери положителен момент, който да ни вдъхне кураж и надежда. Това ще е вашата най-голяма задача през седмицата. Пазете здравето си. През почивните дни си осигурете достатъчно свеж въздух и движение. Това ще ви даде необходимия тонус. През тази седмица трябва да концентрирате усилията си върху постигането на целите си. Не се страхувайте от трудности и препятствия. Ще можете лесно да ги преодолеете и да получите това, което искате. Има вероятност за пътувания в чужбина. В личния си живот ще цари спокойствие и разбирателство. През уикенда се опитайте да се отпуснете и да си възвърнете силата. Бъдете по-толерантни и търпеливи, сдържайте силните си емоции. Сега те само може да ви навредят. През тази седмица на първо място се погрижете за нервите си. Това ще е стабилната основа, която ще ви е нужна, за да направите, каквото и да било. Вашето спокойствие ще се отрази и на здравето ви, а сега то ви е изключително необходимо. Бъдете сигурни, че искате всичко, което ви се случва и не правете компромиси. Една отстъпка сега би могла да ви вкара в дългосрочен капан. ", "date": "2020.02.02", "title": "Седмичен хороскоп за 3-9 февруари"}
{"url": "https://www.actualno.com/curious/dneven-horoskop-za-3-fevruari-news_1429825.html", "text": "       Овен       Този понеделник не си правете излишни илюзии. Нещата са такива, каквито са. Придържайте се към реалността. Телец Този понеделник е много вероятно да забравите за важна среща. Настройте си аларма, за да не попаднете в неудобна ситуация.   Близнаци Този понеделник е много важно да бъдете верни на себе си. Не откликвайте на молби за помощ, ако нямате сили дори за себе си. Рак     Този понеделник ще имате шанса да се насладите на свободата си. Все пак не забравяйте за приятелите си. Лъв    Този понеделник е добре да не прекалявате с емоциите. Ваша реакция може да доведе до непредвидим скандал. Дева Този понеделник няма да сте настроени за работа, а от вас ще се изисква прекалено много. Ще се наложи да положите усилия.   Везни Този понеделник е добре да се опитате да влезете в кожата на другите. Така най-добре бихте могли да предвидите техните бъдещи действия.    Скорпион Този понеделник не поставяйте личните си интереси над тези на семейството. Всъщност може и да го направите, но няма да спечелите нищо. Стрелец Този понеделник няма да има нещо, с което да не може да се справите. Това означава, че е добре да свършите тежката работа точно сега. Козирог    Този понеделник от вас ще се очакват мъдрост и честни решения. Направете, каквото можете. Няма как да носите цялата отговорност на света. Водолей Този понеделник ще трябва да действате бързо. Имате да наваксвате пропуснато. Проявете най-доброто от себе си. Риби Този понеделник спокойствието ще е най-добрият ви съветник. Каквото и да става бройте до 100 преди да отговорите или предприемете някакво действие. ", "date": "2020.02.02", "title": "Дневен хороскоп за 3 февруари "}
{"url": "https://www.actualno.com/society/nikola-filchev-ne-se-sheguvajte-s-prokuraturata-news_1429820.html", "text": "      \"Има сериозна необходимост от тълкуване на нормата от чл. 103 от Конституцията относно имунитета на президента. Касае се за потребност, а не за някакви задявки с президента. Става дума за рутинни действия на прокуратурата, които не са нито подвиг, нито някакви драматични изпълнения, че да пораждат толкова вълнение в обществото\". Това каза в интервю за \"Неделята на NOVA бившият главен прокурор проф. Никола Филчев.      Според Филчев този въпрос има най-малко две тълкувания на два различни органа. \"Едното е автентично - това на КС, но е относно имунитета на народните представители, където има и ред по отношение имунитета на президента. През 1995 г. Общото събрание на Наказателните колегии, по повод делото срещу Тодор Живков, също тълкували разпоредбата на член 103\", обясни Филчев.   „На 100 метра от Съдебната палата, в неговата си къща, президентът обсъжда мястото и ролята на прокуратурата. Целта на неговите дебати била да се извади прокуратурата от съдебната система. Но когато това се случи, тя щяла да се предаде към партийната власт, която се формира от управляващата партия. Следователно изваждаме прокуратурата от независимата съдебна власт и я даваме в ръцете на управляващата партия. Това ли е целта на конституционните промени, които възнамерява да проведе Радев?”, запита Филчев.\r\nТой коментира и SMS-а, изпратен до Гешев от президентството. „Някаква секретарка призовала главния прокурор да се яви в президентството с SMS. Това ми изглежда като една неподходяща шега. Мен никой не ме е викал с SMS. Първанов ходеше по терлици, за да не ме дразни, защото знаеше, че съм нервен. Не се шегувайте с прокуратурата! Това е държавна работа и там няма емоции”, категоричен е Филчев.  „Съгласно член 145 А от НК информацията, събрана чрез СРС-та може да се използва за две цели - за запазване на националната сигурност или за нуждите на наказателното дело. В същото време Наказателно-процесуалният кодекс казва, че наблюдаващият прокурор може да разреши да се разгласят всички материали по разследването. Първата норма е общата, а втората - специалната. Стане ли добитата информация чрез СРС част от доказателствата по делото, тя се подчинява на специалния режим, предвиден в НПК, а това означава, че прокурорът може да назначи тази информация да бъде разгласена”, каза още Филчев.\r\nИ подчерта, че е автор на всички тези изменения в НПК и НК. Филчев смята още, Военната прокуратура трябва да разследва военнослужещи. \"Но делото е започнало под юрисдикцията на Специализираната прокуратура, като в неговия ход се разбира, че има военнослужещи, което вече води до промяна на подсъдността\" , поясни бившият главен прокурор. Цялото интервю гледайте във видеото. ", "date": "2020.02.02", "title": "Никола Филчев: Не се шегувайте с прокуратурата!"}
{"url": "https://www.actualno.com/politics/prof-bliznashki-za-kazusa-s-prezidenta-njama-absoluten-imunitet-news_1429829.html", "text": "      „Такова нещо като абсолютен имунитет за президента в нашата Конституция няма“. Това коментира в \"Неделята на NOVA\" проф. Георги Близнашки, преподавател по конституционно право и бивш служебен премиер. Той се аргументира с чл. 103 от Конституцията на , където се казват изключенията, при които президентът и вицепрезидентът носят отговорност за действията си – държавна измяна и нарушение на Конституцията.      \"За никакъв абсолютен имунитет не може да става дума - всички носят отговорност, особено тези, които заемат високи длъжности в страната\", коментира проф. Близнашки. „Всички трябва да са готови да носят отговорност за действията си и е важно хората, които са на върха на държавата, да знаят това“, допълни Близнашки.   „Смятам, че прокуратурата действаше правилно и в обществен интерес, когато главният прокурор отправи искане за тълкуване на чл. 103 от Конституцията на , отнасящ се до имунитета на президента и вицепрезидента на страната“, каза още преподавателят по конституционно право. „Ще трябва да имаме търпение, за да видим каква ще бъде развръзката на тази ситуация. Моят съвет към президентството е да бъдат по внимателни и да не дърпат дявола за опашката\", съветва Близнашки. ", "date": "2020.02.02", "title": "Проф. Близнашки за казуса с президента: Няма абсолютен имунитет"}
{"url": "https://www.actualno.com/society/mvnr-njama-danni-za-postradali-bylgari-pri-atakata-v-ujen-london-news_1429834.html", "text": "      Няма данни за пострадали български граждани в инцидента в Южен Лондон, при който хора бяха намушкани с нож. Случаят се разглежда от полицията към момента като терористичен акт.      Посолството ни в Лондон следи ситуацията и в контакт с местните власти, съобщиха от Министерство на външните работи.   При необходимост българските граждани могат да се свържа​т с екипа на мисията ни на следните телефони: +44 20 7581 3144, +44 20 75849400. ", "date": "2020.02.02", "title": "МВнР: Няма данни за пострадали българи при атаката в Южен Лондон "}
{"url": "https://www.actualno.com/europe/dvama-postradaha-sled-ataka-s-noj-v-london-policijata-zastrelja-napadatelja-news_1429821.html", "text": "      Двама души са ранени при предполагаем терористичен акт в Южен Лондон, съобщиха от полицията в Лондон. Състоянието на пострадалите не се споменава, уточнява БГНЕС.      До момента е ясно, че лондонската полиция е застреляла нападателя. Мъжът е намушкал минувачи по една от оживените улици на Стретъм, Южен Лондон, съобщи CNN.   \"На този етап се смята, че редица хора са били намушкани. Обстоятелствата се преценяват; инцидентът е обявен за терористичен акт\", съобщиха полицейските власти в Лондон. ", "date": "2020.02.02", "title": "Двама пострадаха след атака с нож в Лондон, полицията застреля нападателя"}
{"url": "https://www.actualno.com/healthy/dvamata-bylgari-ot-uhan-pristignaha-vyv-francija-borisov-blagodari-na-makron-news_1429807.html", "text": "      Двамата български граждани, заявили, че искат да напуснат китайския град Ухан във връзка с разпространението на новия коронавирус, пристигнаха във Франция. Те бяха евакуирани с френски самолет в рамките на общоевропейска операция, съобщиха от пресцентъра на външното ни министерство.      Самолетът се приземи на летище в град Истр, Южна Франция в 15:32 ч., българско време, на 2 февруари. На борда на самолета има 251 пътници от десетки националности. Веднага след пристигането във Франция е създадена организация българските граждани да бъдат доведени в с военно-транспортния самолет „Спартан“, придружавани от медицински екип от Военно-медицинска академия. Те ще останат във ВМА под карантина.   Министерството на външните работи чрез посолствата ни в Пекин и Париж, както и Генералното ни консулство в Шанхай, съдейства за заминаването на българските граждани от Китай. Общоевропейската операция по улесняване на гражданите на съответните държави, включително и българските, да напуснат Ухан бе организирана от френските власти в сътрудничество с властите на Китай.\r\nМинистър-председателят изпрати писмо до президента на Френската република Еманюел Макрон, в което от името на българското правителство и от свое име изразява огромна признателност за съдействието, което Франция оказа за извеждането на двамата български граждани от град Ухан, Китай. „Българските граждани ще запазят топъл спомен за решителните действия на Франция, за проявената изключителна съпричастност и солидарност в този труден за цялата международна общност момент, в който тя помогна за спасяването от коронавируса на гражданите на десетки държави“, изтъква премиерът Борисов в писмото си до френския президент Макрон.   ", "date": "2020.02.02", "title": "Двамата българи от Ухан пристигнаха във Франция, Борисов благодари на Макрон"}
{"url": "https://www.actualno.com/society/novinite-naj-vajnoto-za-denja-2-fevruari-news_1429841.html", "text": "      Редакционният екип на ви представя най-важните новини за изминалия ден, 2 февруари.       Има официално потвърждение от Обединените арабски емирства (ОАЕ), че Васил Божков е бил задържан. Това каза главният прокурор Иван Гешев от Варна, където има акция срещу битовата престъпност и дейности по отношение на докаран от Италия боклук в , посочва БНТ.   „Такова нещо като абсолютен имунитет за президента в нашата Конституция няма“. Това коментира в \"Неделята на NOVA\" проф. Георги Близнашки, преподавател по конституционно право и бивш служебен премиер. \"Има сериозна необходимост от тълкуване на нормата от чл. 103 от Конституцията относно имунитета на президента. Касае се за потребност, а не за някакви задявки с президента. Става дума за рутинни действия на прокуратурата, които не са нито подвиг, нито някакви драматични изпълнения, че да пораждат толкова вълнение в обществото\". Това каза в интервю за \"Неделята на NOVA бившият главен прокурор проф. Никола Филчев.     Около 500 килограма е задържаният преди дни кокаин, импрегниран в кашони с цитрусови плодове. Това съобщи във Варна главният секретар на МВР Ивайло Иванов.  „Някой не иска на територията на да се появи „Балкански поток“. Има такива сили както в , така и зад граница. И това, което се случва сега колкото и да е странно, се случва през последните 3 месеца, след 21 октомври“. Това коментира руският посланик Анатолий Макаров в интервю за „120 минути“ по bTV, след като двама руски дипломати бяха обявени за персона нон грата у нас след шпионски скандал през януари.   Близо 3 милиарда лева подпомагане ще получат земеделските производители през 2020 година, предаде БНР. През следващата седмица започва информационната кампания за директните плащания. Бедственото положение в се удължава с още 30 дни, съобщава Нова телевизия. Решението е взето на днешното заседание на Областния кризисен щаб. \"При грипа е малко опасно да се правят прогнози, дори и близки, но всъщност до момента, което наблюдаваме, е че тази седмица, която приключва, всъщност днешният ден ще бъде пикът на грипната епидемия\". Това каза епидемиологът проф. Мира Кожухарова пред БНТ. Българското правителство обяви четвърта степен на опасност заради епидемията, която пълзи от Китай към целия свят. Коронавирусът вече нанесе щети в икономиката, а анализатори предупреждават, че последствията от него могат да се окажат по-големи, отколкото от последната глобална икономическа криза. Италиански учени успяха да изолират коранавируса. Това съобщи министъра на здравеопазването на Италия Роберто Сперанца, цитиран от БГНЕС. Двама души са ранени при предполагаем терористичен акт в Южен Лондон, съобщиха от полицията в Лондон. Състоянието на пострадалите не се споменава, уточнява БГНЕС. След Brexit във Великобритания остават да живеят близо 150 000 българи. Ще се появят ли опашки от пътници по британските летища и ще поскъпнат ли автобусните билети до Острова – отговори даде евродепутатът Емил Радев в ефира на Нова телевизия. Църквата отбелязва Сретение Господне. ", "date": "2020.02.02", "title": "Новините: Най-важното за деня, 2 февруари"}
{"url": "https://www.actualno.com/tennis/djokovich-obyrna-tijm-za-osma-titla-na-australian-open-news_1429702.html", "text": "       спечели своя осми финал на Откритото първенство на Австралия. Сърбинът  победи австриеца Доминик Тийм с 6:4, 4:6, 2:6, 6:3, 6:4. Това е осма  титла за Джокович на Australian Open, както и 18-а от Големия шлем. За  Тийм това бе първи финал в Австралия. Освен това Джокович от понеделник  ще бъде под номер 1 в световната ранглиста, измествайки Рафаел Надал.      Джокович започна убедително срещата и бързо проби своя съперник,  който показа колебливост в първите геймове. Австриецът успя да върне  пробива, но при 5:4 допусна отново да бъде пробит, за да загуби сета.  Във втората част Тийм значително подобри играта си и започна да играе  все по-агресивно. Двамата отново си размениха три пробива, но този път в  полза на австриеца, който спечели сета заслужено след по-добра игра на  корта.\r\nВ третия сет Тийм продължи да диктува събитията в Мелбърн и успя да  поведе с 0:4 след два бързи пробива. До края Джокович успя да подобри  играта си, но това не бе достатъчно, за да обърне развоя на сета.  Подобрението в играта на сърбина даде резултат в четвъртата част, когато  за пръв път не се стигна до ранен пробив. При 4:3 Джокович успя да  пробие своя съперник, а след това спечели сервис гейма си на нула. В  петия сет един пробив бе напълно достатъчен, за да може Джокович да  стигне до победата. .   ПРЕДИ ДВУБОЯ Джокович държи рекорда за най-много трофеи от Australian Open - 7 на брой. Ако сърбинът успее да спечели осма титла от турнира в Мелбърн, той ще се завърне и на върха в световната ранглиста, която в момента се оглавява от Рафаел Надал.\r\nДоминик Тийм все още няма титла от Големия шлем, но е достигал до два финала - и двата на \"Ролан Гарос\". Австриецът се добра до битката за трофея след победи над Рафаел Надал на 1/4-финалите и Александър Зверев на полуфиналите. Джокович пък си прокара път към финала след победа над Роджър Федерер на 1/2-финалите.      ", "date": "2020.02.02", "title": "Джокович обърна Тийм за осма титла на Australian Open"}
{"url": "https://www.actualno.com/society/moleben-za-dyjd-v-trojanskija-manastir-news_1429718.html", "text": "      В Троянската света обител се отслужва молебен за дъжд, съобщава БГНЕС.      Въпреки приятно топлите за февруари температури, местните жители на Орешак, Троян и района са притеснени от липсата сняг, което означава безводие напролет.   Денят, в който се отправя молитвата за дъжд не е избран случайно. Днес църквата отбелязва празника Сретение Господне - един от четирите празника, посветени на Божията майка и един от дванадесетте велики през годината. ", "date": "2020.02.02", "title": "Молебен за дъжд в Троянския манастир "}
{"url": "https://www.actualno.com/crime/geshev-prodyljavame-akcijata-sreshtu-bitovata-prestypnost-news_1429726.html", "text": "      Продължава акцията на прокуратурата и МВР срещу битовата престъпност.      Главният прокурор Иван Гешев е във Варна, където се провежда операцията, съобщи БНТ.   БГНЕС припомня, че още в средата на януари главният прокурор разпореди на административните ръководители на прокуратурите да извършат извънредна проверка на разследванията срещу обвиняеми с две и повече досъдебни производства и да повишат ефективността на взаимодействието с МВР по тези дела.\r\nОкръжните и районните прокуратури извършват тематични проверки, които да включват анализ на състоянието и динамиката на досъдебните производства срещу обвиняеми с две и повече дела и контрол за срочността на приключването им. На наблюдаващите прокурори е указано да осигурят приоритетно и бързо провеждане на досъдебните производства срещу един и същ обвиняем, включително чрез предприемане на необходимите мерки за формиране на екипи.  Наблюдаващите прокурори следва да преценяват за всеки конкретен случай необходимостта от внасяне на искане в съда за вземане на мярка за неотклонение „задържане под стража“ или „домашен арест“, както и да указват на съответните поделения на МВР провеждане на действия свързани с противодействие на битовата престъпност съгласно съответната им функционална компетентност.\r\nВ случаите на констатирани нарушения при неспазване на съответната мярка за неотклонение и укриване от органите на досъдебното производство, наблюдаващите прокурори следва да предприемат действия за замяна на наложената мярка с по-тежка.    ", "date": "2020.02.02", "title": "Гешев: Продължаваме акцията срещу битовата престъпност "}
{"url": "https://www.actualno.com/america/pamela-andersyn-se-razdeli-s-myja-si-sled-12-dni-brak-news_1429688.html", "text": "      Памела Андерсън се раздели със съпруга си - известния холивудски продуцент Джон Питърс, само 12 дни след сватбата им, предаде БГНЕС.      Звездата от „Baywatch“ потвърди, че тя и Джон са „отделили известно време, за да се разделят и да преосмислят какво искат един от друг“. Това става по-малко от две седмици след сватбата им в края на януари.\r\nВ изявление пред The ​​Hollywood Reporter пПамела Андерсън казва: \"Животът е пътуване, а любовта е процес. Имайки предвид тази универсална истина, ние взехме решение да отложим влизането в сила на свидетелството за брак и да вложим повече сили в процеса по изграждането на съюза ни\".\r\nПамела и Джон, които най-вероятно не са подали юридически документи за удостоверение за брак, се срещат за първи път преди повече от 30 години, но преди месец официално оповестиха връзката си, а на 20 януари се ожениха в Малибу.  По време на сватбата 74-годишният холивудски продуцент заяви, че \"Памела никога не е използвала пълния си потенциял като актриса. Тепърва нейната слава ще се разчуе. Тя има много таланти, не само тези, които се виждат с очите\".\r\n\"Навсякъде има красиви момичета. Можех да си избера друга, но от 35 години насам исках  само Памела. Тя ме удивлява. Тя ме вдъхновява. Обичам я и ще я направя моята принцеса\".\r\n52-годишната Памела написа в социалните мрежи: „Джон е първото \"лошо момче\" на Холивуд. Обичам го дълбоко като член на семейството ми. Той никогта не ме е предал и аз съм късметлийка - доказателство, че Бог има план\".       БГНЕС припомня, че бившата звезда на \"Спасители на плажа” Памела Андерсън се омъжи за известния холивудски продуцент Джон Питърс на тайна церемония в Малибу на 20 януари.\r\nДвойката направи романтично бракосъчетание на тайна церемония в Малибу, на която присъстваха пълнолетните синове на Памела - Брандън и Дилън, и бившата съпруга на Питърс заедно с дъщерите им Калей и Скай.\r\nДжон - който продуцира филма на Брадли Купър „Роди се звезда”, отличен с „Оскар” през 2019 година, потвърди, че двамата с Памела са сключили брак.\r\n52-годишната Памела също потвърди новината за сватбата и пусна изявление под формата на стихче, в което заявява, че двойката „се обича безусловно“. ", "date": "2020.02.02", "title": "Памела Андерсън се раздели с мъжа си след 12 дни брак "}
{"url": "https://www.actualno.com/business/krie-li-risk-koronavirusyt-za-ikonomikata-news_1429728.html", "text": "      Българското правителство обяви четвърта степен на опасност заради епидемията, която пълзи от Китай към целия свят. Коронавирусът вече нанесе щети в икономиката, а анализатори предупреждават, че последствията от него могат да се окажат по-големи, отколкото от последната глобална икономическа криза.      Китайците все по-масово пътуват до различни екзотични дестинации по целия свят. Не е трудно да се види, че са най-многобройните пътници по летищата – от Хийтроу до Йоханесбург. Туристически групи от граждани на огромната азиатска държава могат да се видят във всяка страна.   Наред с това китайци са сред големите инвеститори в имоти. Много са жилищата в Лондон, собственост на граждани на Китай. Китайци купиха и редица ваканционни имоти в средиземноморските държави. А в някои испански комплекси от години звучи китайска реч.\r\nКитайските инвеститори са сред най-желаните от всяко правителство. Техни инвестиционни намерения са заявени и в , макар засега да са единици. Интересът на азиатските предприемачи към страната ни варира от фуражен завод до транспортна инфраструктура.  Като предпазна мярка срещу разрастващата се епидемия Русия спря безвизовите пътувания на китайци, а Нова Зеландия реши да не допуска чужди граждани, които са пътували до Китай. Ограничаването на пътници, идващи от Китай, каквато дейност предприеха вече някои държави, е своеобразно изолиране на страната заради коронавирусът. А това няма как да не се отрази на развитието на втората по големина икономика в света. ", "date": "2020.02.02", "title": "Крие ли риск коронавирусът за икономиката?"}
{"url": "https://www.actualno.com/society/posolstvoto-na-kitaj-vzeti-sa-vsichki-merki-za-kontrol-na-koronovirusa-news_1429723.html", "text": "      Китай е взел мерки за предотвратяване и контрол на епидемията в чуждестранните дипломатически мисии на негова територия, съобщава БГНЕС.      Това се казва в съобщение на китайското посолство в София.  От дипломатическата мисия призовават към спокойствие, защото паниката е най-опасна. \"Епидемията е предотвратима, контролируема и лечима. Превантивните и контролни мерки на китайското правителство са много мощни\", се казва в съобщението.   Китайското правителство  ще положи всички усилия за осигуряване здравето на чуждестранните граждани в Китай и ще отговори на разумните опасения и загриженост на всички страни, уверява дипломатическото представителство в София.\r\nДнес министър-председателят изпрати писмо до китайския премиер Ли Къцян, в което изразява съпричастността на българското правителство към китайския народ. Поводът е тревожното разпространение на коронавируса, довел до многобройни заболели и жертви. Борисов изразява надежда, че своевременно предприетите мащабни и бързи действия от китайското правителство, медицински среди и общество за справяне с разпространението на вируса скоро ще дадат резултат и кризата ще бъде ефективно преодоляна.   ", "date": "2020.02.02", "title": "Посолството на Китай: Взети са всички мерки за контрол на короновируса "}
{"url": "https://www.actualno.com/pernik/horata-v-pernik-oshte-mesec-v-bedstveno-polojenie-news_1429737.html", "text": "      Бедственото положение в се удължава с още 30 дни, съобщава Нова телевизия. Решението е взето на днешното заседание на Областния кризисен щаб.      Миньорският град е на воден режим от 18 ноември. След изграждането на водопровода, по който трябва да потече вода към от язовир „Белмекен“, ще отпадне необходимостта градът да се захранва от пресъхналия язовир „Студена“. Язовирът ще бъде почистен и ще се изчака да се напълни.    ", "date": "2020.02.02", "title": "Хората в Перник – още месец в бедствено положение"}
{"url": "https://www.actualno.com/society/ot-2021-g-grajdanite-na-es-verojatno-shte-pytuvat-do-velikobritanija-s-pasport-news_1429731.html", "text": "      След Brexit във Великобритания остават да живеят близо 150 000 българи. Ще се появят ли опашки от пътници по британските летища и ще поскъпнат ли автобусните билети до Острова – отговори даде евродепутатът Емил Радев в ефира на Нова телевизия.      „Първоначалните условия за българите, които учат във Великобритания, няма да бъдат променени. Университетите в Шотландия заявиха ясно, че няма да има промяна в таксите. Вероятно ще има визи за тези, които работят в страната. Това ще стане ясно, след като разберем дали ще има споразумение между ЕС и Обединеното кралство”, каза Радев.   Той обясни и какво ще се промени за българските превозвачи. „Ако няма споразумение, вероятно ще влезе в сила митнически режим. И ЕС, и Обединеното кралство се опитват да се договорят, за да не пострада бизнесът, особено на транспортният. След 1 януари 2021 г.обаче вероятно ще са ни нужни задгранични паспорти, за да пътуваме до Великобритания”, заключи Радев. ", "date": "2020.02.02", "title": "От 2021 г. гражданите на ЕС вероятно ще пътуват до Великобритания с паспорт"}
{"url": "https://www.actualno.com/smolyan/firma-ot-it-sektora-stypva-v-madan-news_1429740.html", "text": "      Мадан се готви да разкрие база за развитие на информационните технологии, става ясно от съобщение на кмета Фахри Молайсенов.      „Днес инициирах изключително важна среща, с която правим и първата важна крачка, касаеща развитието на IT-сектора в Мадан и младите хора, насочили се към тази сфера. В срещата участие взеха един от собствениците на успешна IT-компания и няколко от младите специалисти в областта на информационните технологии, родом от Мадан и Рудозем. Основната тема на разговор бе обсъждането на възможностите за развитие на IT-сектора в Мадан и модела на работа, които да привличат и задържат младите хора в родния им град, създавайки работни места в този бранш. Тази среща при всички случаи беше много нужна и надявам се полезна“, казва Молайсенов.    и в огромната си част хората, които работят в него, са млади, интелигентни и образовани. „А тук в Мадан ние имаме достатъчно такива и ще търсим възможности за развитие в тази посока. Благодарен съм и на собствениците на фирмата, които след София и Пловдив избраха, но не случайно, Мадан за разширяване на дейността си. По време на срещата уверих присъстващите, че това, което зависи от мен и общината, като материално-техническа инфраструктура, база и всичко, което е необходимо, за да стартира начинанието, могат да разчитат на абсолютно съдействие“, подчертава градоначалникът.\r\nПо думите му за всеки кмет няма по-голям успех и радост от това да съумява да запази най-голямата ценност и богатство на общината – нейните жители, нейните млади хора, които през последните години развиват потенциала си в други градове и държави.   ", "date": "2020.02.02", "title": "Фирма от ИТ-сектора стъпва в Мадан"}
{"url": "https://www.actualno.com/curious/otkritie-byrzata-muzika-pomaga-v-sporta-i-fitnesa-news_1429809.html", "text": "      Италиански психолози и неврофизиолози направиха експеримент, който потвърди, че бързата музика помага за понасяне на натоварванията по време на занимания със спорт или фитнес, пише 24 часа.      \"Наблюденията ни показват, че сърцето на доброволците, слушащи бърза музика по време на тренировка, бие максимално бързо, при това те почти не се оплакват от натоварване - заяви проф. Лука Ардиго от университета на Верона. „Засега сме изучили само темпото на музиката, но в бъдеще бихме искали да проверим и влиянието на жанровете, мелодията и текста за издръжливостта на спортистите\", допълни той.   Учените са работили с момичета, като са ги наблюдавали на бягаща пътечка и силов тренажор. Те са следили пулса на участничките и колко изтощени са се чувствали след 10-минутна тренировка. Резултатите показват, че музиката влияе повече при тренировка за издръжливост, отколкото при силови упражнения.\r\nПсихолози, биолози и неврофизиолози напоследък активно обсъждат как различните фонови дразнители се отразяват на поведението на хората, на концентрацията им и на интелектуалните способности. Британски изследователи например установиха, че класическата музика помага на хирурзите да работят по-бързо и качествено. Тя също повишава успеха на студентите и вдъхновява представителите на творческите професии.   ", "date": "2020.02.02", "title": "Откритие: Бързата музика помага в спорта и фитнеса"}
{"url": "https://www.actualno.com/crime/ivan-geshev-ima-oficialno-potvyrjdenie-ot-oae-che-vasil-bojkov-e-zadyrjan-news_1429734.html", "text": "      Има официално потвърждение от Обединените арабски емирства (ОАЕ), че Васил Божков е бил задържан. Това каза главният прокурор Иван Гешев от Варна, където има акция срещу битовата престъпност и дейности по отношение на докаран от Италия боклук в , посочва БНТ.      По повод ареста на  Божков Гешев заяви, че никой не е недостижим: \"Всеки трябва да отговаря пред закона. Зад обвиняемия Божков стоят милиарди, зад Цветан Василев - също. Миню Стайков - запорирани са милиони.   \" , заловен в Австрия, е имал европейска заповед за арест, бил е издирван. Той е част от престъпната групировка\", поясни Гешев.\r\n\"Моята заплата е голяма и трябва да си я заслужа. Тя идва от обикновените български граждани\", каза още обвинител номер едно и допълни: \"Трябва да сме безкомпромисни през всеки. Нашият ангажимент ще бъде изпълнен в близките месеци\".  Припомняме, че още в петък, 31 януари, неофициално, че Божков е задържан, но се очаква през почивните дни да дойде и официално потвърждение. Сега, от думите на държавен обвинител номер едно стана ясно, че с Божков е задържан още един човек, с фамилия Попов.\r\nТепърва ще стават ясни подробности за процедурите, при които е възможна екстрадиция. Обвиненията срещу Васил Божков са за ръководител на организирана престъпна група, принуда, изнудване, опит за подкуп на длъжностно лице, за подбудителство за престъпление по служба. Според специализираната платформа Mondaq, ОАЕ има вече доста опит в сътрудничество по екстрадиция заради криминални престъпления, но в анализ на практиката , че страната може да откаже екстрадиция, ако счита, че лицето, което се иска да бъде екстрадирано, би могло да е обект на нехуманно отношение. Условие за екстрадиция е и обвинението, по което е търсено съответното лице, да е наказуемо с поне 1 година затвор. Има коментари в социалната мрежа Facebook, че властите в ОАЕ са много пунктуални що се отнася до екстрадиция, особено на лица, които са инвеститори в местната икономика.   Иначе, по-рано през деня председателят на бюджетната комисия и депутат от ГЕРБ Менда Стоянова коментира пред БНР и темата с хазарта: \"За 2018 година залозите от лотарийните талони са над 1 млрд. лева. Това са пари на граждани, които са предимно с нисък икономически статус\". Стоянова уточни, че Европейският съд нямал проблем с това да се налагат ограничения на \"такива видове игри, които постигат такъв масов ефект\".    Иначе, във Варненско продължава акцията на прокуратурата и МВР срещу битовата престъпност. По информация на БНТ, към момента 11 души са задържани при спецоперация във варненските села около Синдел и Белослав. Всички те са криминално проявени и уличени в извършването на много престъпления.\r\nСпецоперацията е ръководена от главният секретар на МВР Ивайло Иванов. На място са главният прокурор Иван Гешев и екоминистърът Емил Димитров.\r\nСрещу повечето задържани има по няколко разследвания и част от тях не изпълняват мерките си за неотклонение. ", "date": "2020.02.02", "title": "Иван Гешев: Има официално потвърждение от ОАЕ, че Васил Божков е задържан"}
{"url": "https://www.actualno.com/politics/protesti-sreshtu-novija-premier-zaljaha-irak-news_1429743.html", "text": "      Многохилядни протести заляха Ирак след като стана ясно, че новият премиер Мохамед Алави не се радва на особено приемане от обществото, пише АФП.      Алави стана премиер след четири месеца национални протести.   Той бе обявен за министър-председател след трудно постигнат консенсус между партиите в Ирак. Предишният премиер - Адел Абдел Махди, подаде оставка под натиска на нарастващите улични протести.\r\nМитингите са ежедневие в Багдад и в южни, предимно шиитски, провинции, като основното искане на протестиращите бе провеждането на предсрочни избори и назначаване на независим министър-председател. Сред другите искания на протестиращите са разследвания на корупцията в страната, както и скорошни инциденти, при които пострадаха множестно демонстранти.  Протестиращите - предимно млади мъже, цяла нощ палиха автомобилни гуми в знак на протест срещу номинацията на Алави. Останки от тлеещите гуми на сутринта блокираха множество пътни артерии в града. ", "date": "2020.02.02", "title": "Протести срещу новия премиер заляха Ирак "}
{"url": "https://www.actualno.com/europe/probodeni-s-noj-i-v-belgija-policijata-neutralizira-napadatelja-news_1429843.html", "text": "      Мъж намушка пешеходци на улица в Гент, северозападна Белгия, предаде Спутникнюз, цитиран от БГНЕС. Полицията е успяла да неутрализира нападателя.      Полицейски патрул е открил огън по нападателя и го е неутрализирал. Мъжът е ранен в ръката.   По предварителна информация, един минувач е ранен в стомаха, вторият - в ръката. Към момента обаче, няма информация за състоянието им.\r\nПо-рано друг нападател рани няколко човека с нож по улиците на Южен Лондон. Мъжът бе застрелян от полицията.   ", "date": "2020.02.02", "title": "Прободени с нож и в Белгия, полицията неутрализира нападателя"}
{"url": "https://www.actualno.com/education/lobira-li-janka-takeva-pri-izbora-na-uchebnici-news_1429744.html", "text": "      Председателят на Синдиката на българските учители (СБУ) Янка Такева е разпратила писмо до директорите на училища и областните координатори с препоръка през учебната 2020/2021 да бъдат използвани учебниците на издателство „КЛЕТ България“ (правоприемник на „Анубис“ и „Булвест 2000“), съобщава „Сега“. Такева е начело на СБУ от 1994, а в синдиката членуват близо 80% от българските учители.      Янка Такева обяснява лобирането с помощта, която издателството оказвало 10 години за в. „Учителско дело“. В името на \"социалното партньорство\", тя препоръчва на учителите да ползват учебниците на издателството за 1, 2, 5 и 6 клас, а също и учебните помагала за трета и четвърта групи на детските градина. Освен това предупреждава учителите, че ще бъдат потърсени скоро от регионалните представители на издателството.   „Сега“ цитира чл. 164 от Закон за предучилищното и училищното образование, според който учебниците и помагалата към тях се избират от учителите, които преподават по съответния предмет.\r\nЛобирането на Такева е посрещнато с недоволство сред директорите на училищата. „Това е върховна наглост и безочие. Чудя се дали някой висшестоящ МОН е запознат с това писмо“, пише във фейсбук група директорът на 107-о ОУ в София Данко Калапиш. „Това не е ли конфликт на интереси? Ако някой директор лобира за определено издателство, СБУ ще му вземат главата“, допълва директорът на 34 ОУ в София Боряна Толовска.   ", "date": "2020.02.02", "title": "Лобира ли Янка Такева при избора на учебници?"}
{"url": "https://www.actualno.com/politics/zaharieva-izrazi-blagodarnost-kym-kitaj-za-grijite-kym-bylgarite-v-aziatskata-strana-news_1429696.html", "text": "      Вицепремиерът и министър на външните работи Екатерина Захариева изпрати писмо до китайския си колега Ван И, в което изрази солидарност и съпричастност с Китайската народна република в борбата с новия коронавирус.      „Високо оценяваме неспирните усилия на китайското правителство да се бори с новия коронавирус и имаме пълно доверие в способността на Китай да контролира вирусното заболяване. Китай предприе бързи и силни мерки, като въведе национален механизъм за предотвратяване и контрол, който се надяваме, че ще бъде ефективен за ограничаване по-нататъшно разпространение на вируса“, заяви в писмото Екатерина Захариева.   Външният ни министър изрази съболезнования за загубените животи в следствие на болестта и пожела бързо възстановяване на всички заразени в Китай.\r\nВ писмото си до министъра на външните работи на Китайската народна република Екатерина Захариева благодари на китайското правителство за грижите към всички българи, които понастоящем живеят там.  „Приемете моята благодарност за грижата за всички български граждани, които пребивават в Китайската народна република. Оставам убедена, че ще се справите успешно с това велико предизвикателство за добро на всички“, посочи Екатерина Захариева в писмото да министър Ван И.​ ", "date": "2020.02.02", "title": "Захариева изрази благодарност към Китай за грижите към българите в азиатската страна "}
{"url": "https://www.actualno.com/asia/izrael-nanese-raketni-udari-po-celi-v-ivicata-gaza-news_1429758.html", "text": "      Удари по няколко обекта на ислямисткото движение Хамас нанесоха израелски бойни хеликоптери тази нощ. Атаката е в отговор на обстрел срещу Израел с минометни снаряди и ракети, както и балони с привързани на тях експлозиви, които палестинците използват за нападения през границата.      Обектите, поразени от въздушните удари, включват тунел и сграда, използвана според Израел за \"команден център\" от Хамас. Снощи палестински бойци изстреляха ракета, чиято цел бе бившият началник-щаб на армията Бени Ганц докато посещаваше граничната зона между Израел и ивицата Газа.   От момента, в който президентът на Доналд Тръмп обяви плана си за разрешаване на израелско-палестинския конфликт, Южен Израел е подложен на непрестанен обстрел с ракети, снаряди и балони с експлозиви. Инициативата на Тръмп предвижда Израел да запази спорния Йерусалим като \"неделима столица\" и дава зелена светлина на еврейската държава да анексира селища на Западния бряг, който е окупиран от 1967 година. ", "date": "2020.02.02", "title": "Израел нанесе ракетни удари по цели в Ивицата Газа"}
{"url": "https://www.actualno.com/chronicles/ungarija-e-objavena-za-republika-news_1429605.html", "text": "      Наименованието „Унгария“ идва от средногръцкото име Οὔγγροι, което изглежда е заето през старобългарски от огурското оногур („десет огури“). Оногури е общото име на група народи, включени в племенния съюз на прабългарите, които се установяват в източните части на днешна Унгария след разгрома на Аварския каганат. Изглежда унгарците са част от групата на оногурите, като може би дори съставляват мнозинството от тях.      Унгарското име на страната е Magyarország, съставено от magyar („унгарски“) и ország („страна“). Думата magyar идва от magyeri („маджари“), едно от седемте главни полуномадски унгарски племена, които се установяват в Централна Европа в края на IX век.[7][8][9] Първата част на името – magy, вероятно идва от протоугърското *mäńć- („човек“), срещащо се също в етнонима „манси“ (mäńćī, mańśi, måńś). Втората част – eri („човек“, „хора“, „род“) се е запазила в унгарското férj („съпруг“) и е когнатна с марийското erge („син“) и архаичното финско yrkä („младеж“).    ", "date": "2020.02.02", "title": "Унгария е обявена за република"}
{"url": "https://www.actualno.com/pernik/pernik-moje-da-poluchava-promishlena-voda-ot-jazovir-bushljak-news_1429647.html", "text": "      Има възможност индустрията в да се захранва с вода за промишлени нужди от , съобщи министърът на икономиката , предава БНР. За целта трябва да бъде изграден тръбопровод с дължина 800 метра и да бъде направен ремонт на съществуващ канал.      По думите на министъра към момента има неофициален отговор от , че водата от язовир „Бушляк“ отговаря на техните изисквания. Чакат се становища и от други предприятия, намиращи се в индустриалната зона на града.   Министърът подчерта, че ако се направи водопровод само за едно дружество, това се счита за държавна помощ и добави: „Там има индустриална зона и ако може няколко предприятия да се възползват от това, веднага ще започнем и този проект по отношение на вода, която може да се използва не за питейни и не за битови нужди, а потвърдено вече от „Стомана” – само за производствени нужди. Това означава да нямаме проблем чисто в икономическо отношение“.\r\nМеждувременно стана ясно, че в е удължено с още 30 дни. Решението е на Областния кризисен щаб и влиза в сила от 2-ри февруари, съобщи областният управител Емил Костадинов.  Припомняме, че в петък стана ясно, че кметът на Перник ще подпише четири договора с три фирми на обща стойност над 24,2 млн. лева за рехабилитация на главните водопроводи в града. Поръчката е инженерингова (за проектиране, строителство и авторски надзор) и се възлага спешно, без да се провежда процедура, а директно с договаряне без предварително обявление.   Първата обособена позиция е за реконструкция на Гл.клон III до Батановци. Втората е за Главен клон I от кафе „Рай“ до ул. „Средец“ и водопроводна мрежа в централната градска част и кв. Църква. Двете ще бъдат изпълнени от фирма „Райкомерс Конструкшън“ ЕАД, собственост на Райна и Петър Козареви. Третата обособена позиция е за реконструкция на Главен клон I от Минна дирекция до ПС „Самоков“ и водопроводна мрежа в кварталите „Клепало“, „Проучване“, „Твърди ливади“, „Ралица“ и „Каменина“. Тя ще е ангажимент на „ГБС – Инфраструктурно строителство“ АД. Четвъртата позиция е за Главен клон II по ул. „Младен Стоянов“ и водопроводна мрежа в кв. „Изток“ на областния град. Тя се възлага на фирма „Гелак“ ООД – собственост на семейство Стефан, Георги и Антон Гелови. Настоящата поръчка, която се възлага пряко заради наличие на „изключителни обстоятелства“ за над 24 млн. лева ще се изпълни с част от отпуснатите 30 млн. лв. от правителството за аварийни ремонти в Перник. Припомняме, че с постановление от 30-ти декември МС отпусна на община 30 млн. лева за „Реконструкция на част от главен клон II, кв. Изток, гр. Перник“, „Реконструкция на водопроводи на главни улици на територията на община Перник“ и „Авариен ремонт на пречиствателна станция за питейни води“. Първите три спешни поръчки на обща стойност 8,5 млн. лв. с ДДС кметът Владимиров ги възложи на държавната фирма „Монтажи“ ЕАД. Те са за реконструкция на Главен клон ІІ, за основен ремонт на Градската пречиствателна станция за питейни води с пясъчни филтри и за авариен ремонт на ГПСПВ с бързи филтри. ", "date": "2020.02.02", "title": "Перник може да получава промишлена вода от язовир \"Бушляк\""}
{"url": "https://www.actualno.com/celebrate/sretenie-gospodne-news_719494.html", "text": "      Като се изпълниха осем дена, за да бъде обрязан Младенецът, дадоха Му името Иисус, наречено от Ангела, преди да се зачене Той в утробата.      А когато се изпълниха дните на нейното очистяне, според закона Моисеев, донесоха Го в Иерусалим, за да Го представят пред Господа, както е писано в закона Господен, че всяко мъжко, което разтваря утроба, ще бъде посветено Господу; и да принесат жертва, според реченото в закона Господен, две гургулици, или две гълъбчета.   Тогава имаше в Иерусалим един човек, на име Симеон; и тоя човек беше праведен и благоговеен, и чакаше утехата Израилева; и Дух Светий беше върху него. Нему бе предсказано от Духа Светаго, че няма да види смърт, докато не види Христа Господен.\r\nИ дойде по вдъхновение в храма. И когато родителите донесоха Младенеца Иисуса, за да извършат на Него обичая по Закона, той Го прегърна, благослови Бога и рече:  Сега отпускаш Твоя раб, Владико, според думата Си, смиром; защото очите ми видяха Твоето спасение, що си приготвил пред лицето на всички народи, - светлина за просвета на езичниците, и слава на Твоя народ Израиля.\r\nА Иосиф и майка Му се чудеха на казаното за Него.   И благослови ги Симеон и рече на Мария, майка Му: ето, Тоя лежи за падане и ставане на мнозина в Израиля и за предмет на противоречия, - и на сама тебе меч ще прониже душата, - за да се открият мислите на много сърца. Тук беше и Анна пророчица, дъщеря Фануилова, от коляно Асирово, достигнала до дълбока старост, като бе проживяла с мъжа си седем години след девството си; тя бе вдовица на около осемдесет и четири години, и не се отделяше от храма, служейки Богу с пост и молитва денем и нощем. И в това време, като се приближи, тя славеше Господа и говореше за Него на всички, които очакваха избавление в Иерусалим.    И когато свършиха всичко според закона Господен, върнаха се в Галилея, в своя град Назарет. А Младенецът растеше и крепнеше духом, като се изпълняше с мъдрост; и благодат Божия беше върху Него.\r\nЛук. 2:21-40 ", "date": "2020.02.02", "title": "Сретение Господне"}
{"url": "https://www.actualno.com/politics/bylgarin-moje-da-vleze-v-ekipa-na-kanadski-senator-news_1429710.html", "text": "      Заместник-министърът на външните работи Георг Георгиев, който е на посещение в Канада, се срещна с българската общност във Ванкувър, съобщи БГНЕС.      „Да посетим прекрасния град Ванкувър е не само историческо, но и емоционално преживяване“, обърна се към българската диаспора заместник-министърът и допълни, че страната ни високо отчита приноса на  българската общност в Британска Колумбия за развитието на връзките между и Канада.\r\n\"Искам да съобщя една изключителна инициатива, която нямаше да е възможна без прекрасни приятели като сенатор Йона Мартин и без почетния консул на в Британска Колумбия Рон Сух. Един представител на българската общност от Британска Колумбия ще получи стипендия да работи 4 месеца в офиса на сенатора,“ съобщи Георг Георгиев. Реализирането на такъв проект би дало възможност за ангажиране на представители на общността в политическия живот на Канада и това би допринесло за задълбочаване на контактите между държавите ни, допълни заместник-министърът, цитиран от пресслужбата на МВнР.\r\nГеоргиев подчерта високия принос на почетния консул на в Британска Колумбия Рон Сух и сенатор Йона Мартин, бивш съпредседател на Групата за приятелство в парламента на Канада, и благодари за съпричастността им към българската общност, както и подкрепата им за организирането на редица инициативи.  В срещата с общността взеха участие и посланикът на Република в Канада Светлана Стойчева-Етрополски, почетният консул на в Британска Колумбия Рон Сух и сенатор Йона Мартин, бивш съпредседател на Групата за приятелство с в канадския парламента, които поздравиха българската общност. За гостите бе организирана културна програма, като фолклорните български състави „Китка”, „Пролет“, „Детелина“ и „София“ изпълниха традиционни български танци.   По време на посещението си във Ванкувър заместник-министър Георгиев се срещна и с учители и ученици на българските училища „Св.св. Кирил и Методий“ и „Родна реч“.\r\nБългаро-канадското дружество в Британска Колумбия е основано през 2001 г. Основна задача на дружеството е популяризирането и съхраняването на българската култура и подпомагане на новопристигнали българи. Важно направление в работата на дружеството през годините е сътрудничеството и съвместните дейности с другите общности във Ванкувър. Сдружението ежегодно се включва активно в дейностите на местната европейска общност и Европейския филмов фестивал.    В българското училище „Св. св. Кирил и Методий“ във Ванкувър се обучават около 80 ученика. През 2011 г. училището е регистрирано като самостоятелна НПО и става член на Асоциацията за езиково наследство на Британска Колумбия. При училището функционират Детска танцова група  \"Пролет\" и клуб “Аз обичам България”. Занятия провеждат също детската танцова група „Пролет“ и юношеската танцова група „София“. Училището вече организира нови курсове по български език за възрастни – начинаещи и напреднали, предназначени за ученици в горни класове, членове на семейства от смесени бракове.\r\nНа 21 септември 2019 г. в Британска Колумбия бе открито второ българско училище „Родна реч“, създадено към регистрираната в Канада организация с нестопанска цел „Български културен център във Ванкувър“. Организацията има за цел съхранението на българския език, бит и култура сред българската общност в Канада. ", "date": "2020.02.02", "title": "Българин може да влезе в екипа на канадски сенатор "}
{"url": "https://www.actualno.com/asia/pyrvi-smyrten-sluchaj-ot-koronavirusa-izvyn-kitaj-news_1429678.html", "text": "      Във Филипините е регистриран първи случай на починал от коронавируса извън Китай. Жертвата е 44-годишен мъж от Ухан, съобщи БГНЕС, позовавайки се на филипинският клон на Световната здравна организация в Туитър.      Починалият мъж е един от двамата пациенти на територията на Филипините, за когото беше потвърдено, че е заразен. Смъртта му е настъпила късно на 1 февруари.   На 31 декември 2019 г. китайските власти информираха Световната здравна организация за огнище на неизвестна пневмония в град Ухан, разположен в централната част на страната. Експертите установиха причинителя на заболяването - коронавирусът 2019-nCoV.\r\nСЗО квалифицира случващото се като глобална заплаха за общественото здраве с международно значение Според последните данни общият брой на заразените в Китай достигна 14 370 души, 304 починаха, 328 бяха изписани от болници.  Над 100 души вече са заразените извън Китай. ", "date": "2020.02.02", "title": "Първи смъртен случай от коронавируса извън Китай "}
{"url": "https://www.actualno.com/europe/vlizat-v-sila-novite-vizovi-razporedbi-na-es-news_1429683.html", "text": "      Актуализираните правила за издаване на визи за ЕС, които трябва да опростят пътуването до държавите от общността и да помогнат за решаването на миграционната криза, влязоха в сила днес. Това съобщиха от пресслужбата на Европейската комисия (ЕК).      „Новите правила на ЕС за краткосрочните визи се прилагат по целия свят от 2 февруари 2020 г. Те улесняват легално пътуващите да кандидатстват за виза за влизане в Европа, допринасят за развитието на туризма, търговията и бизнеса, като същевременно предоставят повече ресурси за противодействие на нередовните миграционни потоци и заплахите за вътрешната сигурност на ЕС “, се казва в изявлението на Комисията.   Решението за промяна на визовите разпоредби беше взето от Съвета на ЕС миналия юни. Както обясни Съветът, „новите правила ще осигурят по-лесни и бързи визови процедури за легално пътуващите. Те позволяват подаването на заявления от шест месеца до 15 дни преди пътуването, предоставят възможност за попълване и подписване на формуляра за кандидатстване за визи по електронен път, издаване на визи за по-дълъг период на пребиваване за редовно пътуващи”, се в решението на Съвета.\r\nВ същото време ЕС повишава консулската такса от 60 на 80 евро: „За да могат държавите-членки да покрият по-добре разходите за кандидатстване за виза, без да създават пречки за кандидатите, таксата за виза ще бъде увеличена до 80 евро”.   ", "date": "2020.02.02", "title": "Влизат в сила новите визови разпоредби на ЕС "}
{"url": "https://www.actualno.com/society/evakuiranite-bylgari-ot-kitaj-shte-bydat-transportirani-sys-spartan-a-news_1429689.html", "text": "      Българските студенти, които бяха евакуирани от Китай със самолет на френските авиолинии, ще бъдат транспортирани с военния самолет \"Спартан\" към , съобщава БГНЕС.      В събота правителството обяви четвърта от общо пет степени на опасност заради коронавируса, което означава предупреждение за преустановяване на пътуванията в Китай (освен при крайна необходимост). Всички граждани, които се връщат от Китай или държава, където има коронавирус, ще бъдат подложени на 14-дневна карантина. На летищата ще бъдат монтирани термокамери, които да проверяват състоянието, а при явни симптоми хората ще бъдат транспортирани до лечебните заведения, подготвени за прием на заразени пациенти.   По данни на Световната здравна организация вече е регистриран и първият случай на смърт извън Китай в резултат на коронавируса . Случаят е във  Филипините, където е починал 44-годишен мъж от Ухан. Починалият е един от двамата пациенти на територията на Филипините, за който беше потвърдено, че е заразен. Смъртта му е настъпила късно на 1 февруари.\r\nНа 31 декември 2019 г. китайските власти информираха Световната здравна организация за огнище на неизвестна пневмония в град Ухан, разположен в централната част на страната. Експертите установиха причинителя на заболяването - коронавирусът 2019-nCoV.  СЗО квалифицира случващото се като глобална заплаха за общественото здраве с международно значение Според последните данни общият брой на заразените в Китай достигна 14 370 души, 304 починаха, 328 бяха изписани от болници.\r\nБроят на заразените извън Китай надхвърли сто души. ", "date": "2020.02.02", "title": "Евакуираните българи от Китай ще бъдат транспортирани със „Спартан”-а "}
{"url": "https://www.actualno.com/asia/14-turisti-sa-raneni-pri-avtobusna-katastrofa-v-avstralija-news_1429687.html", "text": "      Поне 14 туристи са ранени при произшествие с туристически автобус, информира телевизионният канал ABC.      Полицията в Южна Австралия е на мястото на \"сериозното произшествие\", съобщават от полицията. Инцидентът е станал близо до градчето Сийл Бей.   Медицински хеликоптер е излетял към мястото на произшествието. Ранени са поне 14 души. Тежестта на нараняванията все още не е известна, не се съобщава и от къде идват туристите. ", "date": "2020.02.02", "title": "14 туристи са ранени при автобусна катастрофа в Австралия "}
{"url": "https://www.actualno.com/politics/borisov-izrazjava-syprichastnost-kym-kitajskija-narod-v-pismo-do-premiera-li-kycjan-news_1429694.html", "text": "      Министър-председателят изпрати писмо до премиера на Китайската народна република Ли Къцян, в което изразява съпричастността на българското правителство към китайския народ.      Поводът е тревожното разпространение на коронавируса, довел до многобройни заболели и жертви.   „От името на правителството на Република и лично от свое име поднасям искрени съчувствия на семействата и близките на починалите, пожелания за скорошно и пълно възстановяване на заболелите, както и съпричастност към приятелския китайски народ в този тежък момент“, отбелязва в писмото българският премиер.\r\nМинистър-председателят изразява надежда, че своевременно предприетите мащабни и бързи действия от китайското правителство, медицински среди и общество за справяне с разпространението на вируса скоро ще дадат резултат и кризата ще бъде ефективно преодоляна.  В писмото премиерът Борисов посочва, че навременните и последователни мерки са от голямо значение не само за Китай, но и за международната общност като цяло.\r\n„Уверявам Ви в нашата солидарност с жителите на Ухан и засегнатите провинции и пожелавам успех на правителството и народа на Китай в усилията за справяне с коварното заболяване“, заявява още министър-председателят до китайския премиер Ли Къцян. ", "date": "2020.02.02", "title": "Борисов изразява съпричастност към китайския народ в писмо до премиера Ли Къцян "}
{"url": "https://www.actualno.com/asenovgrad/za-21-vi-pyt-dimityr-kumchev-si-specheli-basha-v-narodnite-borbi-kraj-asenovgrad-video-news_1429692.html", "text": "       На финала шампионът се изправи срещу Венцислав Кацаров от пловдивското село Труд. Битката беше оспорвана и продължи повече от 6 минути. Башът, който Кумчев получи за спечеленото първо място, тежи 100 килограма, а като допълнение той бе възнаграден и със станимашки мавруд и парична награда.          Шампионът е асеновградчанин и със своите победи нееднократно е прославял името на родния си град както в страната, така и в чужбина. В Асеновград той е треньор по борба за деца. В тазгодишните народни борби в местността \"Свети Трифон\" се включиха над 100 състезатели от различни възрастови групи, включително и момичета. Зрителите бяха хиляди, за което спомогна и топлото и слънчево време.   \"Благодаря на присъстващите, че подкрепят нас спортистите и правят всичко възможно, за да пребъдат българските традиции и занапред\", каза след победата си Димитър Кумчев и вдигна на рамене 100-килограмовия овен.          ", "date": "2020.02.02", "title": "За 21-ви път Димитър Кумчев си спечели баша в народните борби край Асеновград (ВИДЕО)"}
{"url": "https://www.actualno.com/health/kakvo-da-priemame-za-dobro-zdrave-prez-zimata-news_1429724.html", "text": "      Изтощителните и крайно ограничителни диети през зимния период са вредни за здравето. Това обяви в неделя сутрин Федералната служба за надзор на защитата на правата на потребителите и благосъстоянието на човека на Русия, предаде БГНЕС.      „За добро самочувствие е важно да се спазва балансираната диета, осигуряваща достатъчно протеини, мазнини, въглехидрати, витамини, минерали и фибри. Това може да се постигне, ако диетата съдържа продукти от всички групи (млечни продукти, месо, риба, зърнени храни, плодове, зеленчуци). Затова ограничаващите диети през зимата могат да окажат вредно влияние върху здравето \", заявиха представители на службата.   Експертите препоръчват през зимата да избирате чести, питателни ястия на малки порции, като ежедневно трябва да се консумират няколко порции плодове - пресни цитрусови плодове, ябълки или круши, а също за разнообразие - и замразени или консервирани зеленчуци. Диетата трябва да включва тиква и кореноплодни зеленчуци (ряпа, цвекло, моркови и пащърнак).\r\nПрез зимата е особено важно в диетата да се комбинират протеини от растителни и животински източници. \"Ястия от месо, птици и риба, допълващи се с бобови растения и ядки. Изключването на животински протеин от менюто може да повлияе неблагоприятно на способността на организма да се съпротивлява на инфекциозни заболявания\".  Бързата храна и сладкишите трябва да бъдат сведени до минимум през зимата. Консумацията на достатъчно течносит през целия ден - вода, чай и фрешове, гарантират добро здраве. ", "date": "2020.02.02", "title": "Какво да приемаме за добро здраве през зимата?"}
{"url": "https://www.actualno.com/curious/kakvo-uspokojava-vsjaka-zodija-news_1429282.html", "text": "                        Овен     Овенът се нуждае от очевидни разсейвания като телевизия, силна музика или дори мека класическа музика. Каквото и да е, не е намерено вътре, то се намира в радостите на устройствата и любовта към хубавата и интересна филмова история. Телец Телецът обикновено се обръща към едно и също нещо за самоуспокояване: социалните медии. Може би това е пристрастяване, от което не могат да се откажат, но след гореща вана и хубава вечеря, Телецът е склонен да изключи веднага в източника на безпокойството си, като се взира в телефона си с часове наред ... за да се отпусне. Близнаци    Този знак се самоуспокоява, като събира нещата и ги разглобява отново. Те са ориентирани към джаджите и разглобяването им осигурява малка тръпка. Те обичат да отделят достатъчно време сами и по този начин се откъсват от тежък, напрегнат ден.   Рак Дихателните упражнения позволяват на Рака да се отпусне напълно. Представителите на този зодиакален знак напълно вярват в ползите от медитацията и съзерцанието. Това е духовен знак, който се обръща към Вселената, за да се успокои. Лъв Лъвът обича да се успокоява, като се губи в стар филм - такъв, който е гледал милион пъти преди. Тези хора се наслаждават много на това да знаят какво ще се случи във всеки един момент и какъв е сюжета на филма.    Дева Когато Девата изпитва нужда да се самоуспокоява, първото нещо, което прави е да хване животно и започне да го гушка. Животните и Девата много добре се разбират, а много Деви са активисти за животни, винаги загрижени за благополучието на тези създания. Помощта на животно е това, което дава спокойствие на Девата. Везни Това, което ще успокои един представител на зодия Везни след тежък ден, е масивното пазаруване. Харченето на пари е нещо, което ще накара Везните да се почувстват по-добре и да забравят за проблемите и драмите си. Скорпион    Скорпионът не приема стреса леко и рядко знаят как да се справят с тревожността и натиска на всекидневния живот. Ето защо, когато се самоуспокоят, те не осъзнават, че го правят.\r\nЗа да облекчи болката от съществуването си, Скорпионът обича да наранява хората, да ги контролира и да ги кара да правят ужасни неща. Стрелец За да се успокои, Стрелец първо трябва да се изолира. Те не намират утеха във филми, музика, изкуство или прегръдки; те намират утеха в това да бъдат сами. Козирог    Козирогът е плътно увита бомба със закъснител, която ще избухне, когато най-малко се очаква. Той не е от хората, които могат да контролират емоциите си и когато избухнат, няма нещо, което да може да ги успокои. Единственото, което могат да направят, е да изчакат бурята да отмине, а хората около тях – да се спасяват. Водолей Водолеят живее в постоянно състояние на пълен контрол над живота и въпреки че изглежда, че всеки момент от живота им е изпълнен със стрес, шум и бедствие, те знаят, че най-добрият им залог за самоуспокояване са упражненията. Те редовно упражняват Тай Чи или Йога, за да поддържат ума си спокоен. Риби Рибите вярват, че за да получиш, трябва да дадеш. Ето защо, когато изпитват стрес, те са готови да направят нещо за някого, за да се успокоят. Готвене, грижа, подаръци. Това ще видите от един представител на зодия Риби, който иска да успокои собствения си ум. ", "date": "2020.02.02", "title": "Какво успокоява всяка зодия"}
{"url": "https://www.actualno.com/society/petliovden-e-news_1429643.html", "text": "      По стара българска традиция в някои краища на страната на 2 февруари се отбелязва Петльовден.      Датата в народните традиции се отбелязва като празник на оцеляването и съхраняването на мъжката сила. На него народът ни отдава чест и възхвала на мъжките рожби, на които се е крепяло семейството и мирът.   По време на турското робство по това време на годината поробителите минавали да взимат български момчета за еничари. От която къща вземели момче, те поставяли кървав знак на портата. Според легендата, за да не даде момчето си за еничар, българска майка заклала петел и с кръвта му белязала външните врати на дома си, за да се заблудят поробителите.\r\nИ наистина, щом те видели кръвта на вратата, подминали къщата, убедени, че детето вече е взето. В чест на петела празникът е наречен от народа Петльовден.  Според традицията жертвената птица се заколва на прага, а с кръвта ѝ по челата на момчетата се прави кръстен знак, за да бъдат живи и здрави. Главата на птицата се оставя на портата, а перата се запазват и използват при болести на децата. Закланият петел се сготвя, а от него се раздава на съседи за здравето на момчетата, които са продължителите на рода. ", "date": "2020.02.02", "title": "Петльовден e"}
{"url": "https://www.actualno.com/africa/20-dushi-zaginaha-v-tanzanija-po-vreme-na-cyrkovna-slujba-news_1429709.html", "text": "      Най-малко 20 души, включително пет деца, бяха убити, а други 16 са ранени, след като под на църква се срути в Северна Танзания. Това предаде БГНЕС, позовавайки се на представител на местните власти.      Инцидентът е станал на стадиона в град Моши, в подножието на Килиманджаро, където няколкостотин енориаши от петдесятна църква са се събрали на служба под открито небе. Службата се е извършвала върху специална платформа, на която е бил пасторът. При негов призив за помазване със светено масло, стотици се втурнали на платформата, която не издържала.   Местните власти смятат, че броят на жертвите вероятно ще се увеличи. ", "date": "2020.02.02", "title": "20 души загинаха в Танзания по време на църковна служба "}
{"url": "https://www.actualno.com/asia/arabskata-liga-kaza-ne-na-plana-na-trymp-za-izrael-i-palestina-news_1429661.html", "text": "      Арабската лига отхвърли мирния план за Близкия изток, предложен от президента на Доналд Тръмп. Организацията заяви, че планът няма да доведе до справедлива сделка и за двете страни, предаде БГНЕС.      Външните министри на арабските страни, които се срещнаха в Кайро, Египет, за да обсъдят плана на американския президент Доналд Тръмп за прекратяване на израелско-палестинския конфликт, официално обявен миналата седмица, отхвърлиха предложението.   В комюнике Арабската лига заяви, че няма да сътрудничи на за изпълнение на плана, тъй като \"не отговаря на минималните права и стремежи на палестинския народ\". Панарабският блок също заяви, че Израел не трябва да прилага инициативата със сила.\r\nСрещата в централата на Арабската лига се състоя по искане на палестинците.  Дългоочакваното предложение на Тръмп за израелско-палестинския мир би позволило на Израел да анексира всички свои селища на Западния бряг - нещо, което палестинците и по-голямата част от международната общност смятат за незаконно.\r\nТой също така позволява анексирането на долината на река Йордан, която представлява приблизително една четвърт от Западния бряг.   Съгласно плана, палестинците ще получат държавност в Газа - разпръснати парчета от Западния бряг и някои квартали в покрайнините на Йерусалим. предложиха да свържат тези палестински участъци чрез нова мрежа от пътища, мостове и тунели, като същевременно оставят Израел да контролира границите и въздушното пространство на държавата, както и да поддържа сигурността.    Палестинският президент Махмуд Абас, който присъства на срещата в Кайро, заяви, че остава ангажиран с прекратяването на израелската окупация и създаването на палестинска държава със столица в източен Йерусалим. \"В личната ми история няма да пише, че съм продал Йерусалим\", каза той.\r\nАбас заяви по-рано, че отговорът му на предложението на Тръмп е \"хиляди пъти \"Не\". ", "date": "2020.02.02", "title": "Арабската лига каза \"не\" на плана на Тръмп за Израел и Палестина"}
{"url": "https://www.actualno.com/society/prognoza-za-vremeto-2-fevruari-nedelja-news_1429624.html", "text": "      До 20 – 21 градуса ще стигнат дневните температури на места днес.      Почивният ден ще започне и с високи за сезона минимални температури, положителни – от 2 до 7 градуса. През деня се очаква вятърът да бъде умерен. Очаква се увеличаване на облачността, валежи обаче не се очакват.\r\nНад планините облачността ще променлива, с умерен до временно силен вятър от запад-северозапад.\r\nМаксималните температури по Черноморието ще са в интервала между 13 и 18 градуса.  Топлото време обаче ще бъде за кратко, тъй като от 5 февруари ще започне застудяване, ще вали дъжд и сняг във високите полета и планините. В сряда температурите рязко ще паднат и дневните ще бъдат до около 9 градуса.\r\nНа 6 февруари температурите още ще се понижат и максималните ще бъдат около 2 градуса над нулата, а на 7 февруари, петък, е възможно да превали слаб сняг.\r\nВ първите десет дни от февруари няма да има мъгли, което предполага, че въздухът ще е по-чист, съобщават синоптиците от НИМХ.    През третото десетдневие на февруари времето ще е динамично, като температурите ще са около нормалните за месеца. Валежи се очакват около 22 и 25 февруари, както и в последните два дни на месеца. ", "date": "2020.02.02", "title": "Прогноза за времето - 2 февруари (неделя)"}
{"url": "https://www.actualno.com/crime/shofior-blysna-rabotnik-ot-chistotata-v-blagoevgrad-i-izbjaga-news_1429685.html", "text": "      Лек автомобил блъсна в Благоевград 42-годишен работник на общинската сметопочистваща фирма \"Биострой\", съобщава БГНЕС. Пострадалият е с фрактура на глезен и травма на подбедрица, а шофьорът, причинил инцидента,  е избягал.      Сигналът за пътния инцидент е подаден в 5.30 часа тази сутрин от улица „Полковник Дрангов”.   Сметосъбиращият автомобил бил спрял, за да изпразни уличните контейнери. Единият от работниците бил зад товарния автомобил, когато отзад  в него се блъснал тъмносин лек автомобил. Той ударил работника в областта на краката. Останалите му двама колеги се развикали, автомобилът дал на заден, заобиколил боклукчийския камион и избягал в посока жк. Еленово.\r\nПострадалият е транспортиран до СПО на МБАЛ-Благоевград. Установена е открита фрактура на глезена и травма на подбедрицата на другия крак. Мъжът е настанен в ортопедия.  По неофициална информация собственикът на автомобила е открит, той казал, че колата му е била открадната тази нощ.\r\nПо случая работят полицаите от Второ РУ на полицията в Благоевград. ", "date": "2020.02.02", "title": "Шофьор блъсна работник от чистотата в Благоевград и избяга"}
