{"url": "https://www.actualno.com/society/novinite-naj-vajnoto-za-denja-23-fevruari-news_723706.html", "text": "  Редакционният екип на ви представя най-важните новини за изминалия ден, 23 февруари.      България е гласувала в сряда против фаворитката за първи европейски прокурор Лаура Кьовеши, съобщи вестник „Сега“, цитирайки анонимен източник, близък до дипломатическите среди в Брюксел. На заседанието в сряда на посланиците от ЕС в комисията КОРЕПЕР ІІ българският представител е бил твърдо против румънката, която разтресе политическия елит в родината си чрез безкомпромисно преследване на корупцията на високо равнище.   Не сме се отказали от машинното гласуване, а удължихме срока, за да може да гарантираме сигурността при гласуване по този начин. Това каза зам.-председателят на ГЕРБ Цветан Цветанов пред младежите от партията.     Сделката за Brexit трябва да се отложи, ако Парламентът не одобри споразумение през следващите дни, предупредиха публично за първи път трима министри от кабинета. Преди решаващото гласуване в Камарата на общините Грег Кларк, Амбър Ръд и Дейвид Гоук съобщиха пред „Дейли мейл“, че времето изтича и се надяват скоро на пробив в преговорите, предаде БГНЕС. Напрежението във Венецуела ескалира. Полицията използва сълзотворен газ и гумени куршуми, за да разгонят протестиращи, които искаха да преминат граничния мост при ГКПП Уреня с Колумбия, съобщиха журналисти от AFP, цитирани от \"Фокус\". Самият мост бе затворен по-рано от властите, нещо, за което лидерът на опозицията Хуан Гуайдо бе предупредил, че ще се случи, тъй като се очакваше оттам да дойдат хуманитарни помощи. Фалшивите новини наистина са опасни. Затова ще ги разобличаваме винаги, заявиха от БСП.   Пътнически автобус се запали на разклона за Правец на автомагистрала \"Хемус\", видя репортер на Actualno.com. Все още не е ясно дали има пострадали и каква е причината за инцидента. Автобусът бе наобиколен от доста хора. Случаят тепърва се изяснява. Повече от пет хиляди кандидати са се явили след призива на Министерството на отбраната на Косово за прием на 650 войници, а заместник-министърът на отбраната Агим Чеку заяви, че интерес е имало от всички общности в Косово, включително и от сърбите, предаде държавният телевизионен канал RTK, цитиран от македонското издание „Курир“, съобщи \"Фокус\".", "date": "2019.02.23", "title": "Новините: Най-важното за деня, 23 февруари"}
{"url": "https://www.actualno.com/politics/bylgarija-e-glasuvala-protiv-laura-kioveshi-za-glaven-evropejski-prokuror-news_723682.html", "text": "  България е гласувала в сряда против фаворитката за първи европейски прокурор Лаура Кьовеши, съобщи вестник , цитирайки анонимен източник, близък до дипломатическите среди в Брюксел. На заседанието в сряда на посланиците от ЕС в комисията КОРЕПЕР ІІ българският представител е бил твърдо против румънката, която разтресе политическия елит в родината си чрез безкомпромисно преследване на корупцията на високо равнище.     Гласуването е било тайно, обаче вътрешни източници вече разкриха, че от тримата финални кандидати изненадващо начело е бил класиран французинът Жан-Франсоа Бонер, който е получил 50 точки. Поставената на първо място от експертното жури Лаура Кьовеши е събрала 29 точки  - колкото и германският кандидат Андрес Ритер, което до голяма степен е изненада - тъкмо     за дискредитиране на своята кандидатка. Поради конфликта си на интереси тя е трябвало да се откаже само за тази процедура от председателското си място, въпреки, че е временен председател на Съвета на ЕС през първото полугодие на 2019 г. Вместо нея председател на заседанието е била Финландия, която е следващ ротационен председател на ЕС от 1 юли.\r\nИнтригата около избора на европейски главен прокурор ще стане още по-заплетена, ако след изслушването идния вторник на тримата кандидати в Европейския парламент евродепутатите ги подредят по различен начин. Тогава ще трябва да има преговори между Съвета на ЕС и Европарламента, които ще се водят с авансовото посредничество на финландско председателство.  Изслушването ще бъде пред Комисията по граждански свободи, правосъдие и вътрешни работи (ЛИБЕ), като въпроси ще могат да задават и членовете на Комисията по бюджетен контрол. Право на глас ще имат обаче само евродепутатите от ЛИБЕ. Но и това няма да бъде краят на процедурата, защото после ще трябва да се произнесат министрите на правосъдието в Съвета на ЕС, както и всички евродепутати в пленарната зала.   ", "date": "2019.02.23", "title": "България е гласувала против Лаура Кьовеши за главен европейски прокурор"}
{"url": "https://www.actualno.com/europe/trima-britanski-ministri-kym-mej-brexit-pak-trjabva-da-se-otloji-news_723674.html", "text": "  Сделката за Brexit трябва да се отложи, ако Парламентът не одобри споразумение през следващите дни, предупредиха публично за първи път трима министри от кабинета.     Преди решаващото гласуване в Камарата на общините Грег Кларк, Амбър Ръд и Дейвид Гоук съобщиха пред „Дейли мейл“, че времето изтича и се надяват скоро на пробив в преговорите, предаде БГНЕС.   Ако не, те заявиха, че са готови да се противопоставят на Тереза Мей и да гласуват за отлагане.\r\nОт „Даунинг стрийт“ казаха, че възгледите на тримата по варианта „без сделка“ „едва ли са тайна\".  В изявлението се казва: „Премиерът работи усилено, за да гарантираме, че ще получим сделка с ЕС, която ни позволява да постигнем резултатите от референдума. Именно върху това трябва да се съсредоточи енергията на кабинета.“\r\nГоворителката на Тереза Мей заяви, че премиерът ще има още един \"период на ангажираност\" по Brexit на срещата на върха на ЕС и Лигата на арабските държави в Шарм ел-Шейх, Египет - включително среща с председателя на Европейския съвет Доналд Туск.   Британските депутати ревизираната сделка за Brexit още през следващата седмица, докато преговорният екип на страната в Брюксел се бори да постигне споразумение за напускане, което да предотврати евентуално хаотично излизане от Европейския съюз. Ако премиерът Тереза ​Мей не успее да постигне споразумение за Brexit, одобрено от британския парламент, тя ще трябва да реши дали да отложи напускането, или да хвърли петата по големина икономика в света в хаос, напускайки без сделка на 29 март.    ", "date": "2019.02.23", "title": "Трима британски министри към Мей: Brexit пак трябва да се отложи"}
{"url": "https://www.actualno.com/society/neno-dimov-njama-problem-s-jazovirite-news_723673.html", "text": "  Няма проблеми с язовирите и към днешна дата те са на нивата, които са нормални за сезона. Това каза министърът на околната среда и водите Нено Димов по Дарик радио.     Министърът допълни, че има 52 големи язовира от национално значение. „Те са за питейно-битови нужди, за напояване, за производство на енергия. Тези 52 ги следим на дневна база. Те са държавни, те се следят от МОСВ и са големи, значими язовири. С тях няма проблеми и към днешна дата те са на нивата, които са нормални за сезона. Питейно-битовите са с около 74 % пълен обем. Това е достатъчно, за да гарантира водоснабдяването и същевременно има празен обем при разтапяне на снеговете и при валежи да може да поеме. Другите два, които са за „Напоителни системи“ и са свързани с енергетиката са на около 50 %пълни“, каза Нено Димов и обясни, че това също дава възможност да приемат топенето на снеговете.   Той припомни, че преди седмица е възложил на районните и басейновите инспекции да проверят проводимостта на всички речни русла. „Това е другият елемент, не само язовирите. В момента всички 256 кметства са получили или получават предписания, които трябва да направят през март и април, така че да се осигури проводимостта на реките през сезона, в който се очаква топенето на снеговете. Тази превенция се надявам да бъде елемент от недопускането на проблеми с наводнения“, заяви още министърът. Той допълни, че съвсем навреме през февруари е започнала проверката на място и през април и май ще се провери дали това, което е предписано, е изпълнено.", "date": "2019.02.23", "title": "Нено Димов: Няма проблем с язовирите"}
{"url": "https://www.actualno.com/society/ekspert-zasega-severna-makedonija-dejstva-polovinchato-kym-istorijata-no-ima-napredyk-news_723687.html", "text": "  Северна Македония прави половинчати отстъпки по отношение на историята, но напредък все пак има. Това каза за обзорното „Фокус“ историкът проф. Пламен Павлов по повод постигнатото съгласие България и Македония да почитат съвместно св. Наум, цар Самуил и св. Климент.     Според него изчистването на натрупаните в продължение на над 100 години лъжи ще е много трудно. Ръководно начало за такава промяна може да бъде само , подкрепена от документите и паметта на българите в Македония, уточни историкът. „Отлагането на въпроса с учебниците в Македония, които тровят съзнанието на нашите събратя отвъд границата, не бива да се допуска. От наша страна няма какво да променяме – най-малко можем да отговорим на абсурдните претенции да се откажем от едно или друго. Тук не става въпрос за пазарлъци, а за историческата истина. Виждаме обаче, че в Македония някои мантри на Титовия македонизъм продължават да са ръководно начало. Македония трябва да узрее за истината. Историците в югозападната ни съседка, ако наистина са историци, трябва да бъдат водещи, а не да чакат указания от правителството“, коментира историкът. Според проф. Пламен Павлов е редно историческото мислене сред политиците да бъде много по-силно застъпено. Не трябва да се правят компромиси по отношение на историческата истина, добави историкът. „Такъв може да се намери единствено по въпросите как да се избягват по-крайни формулировки, но не и кои исторически личности са македонци и кои – българи“, обърна внимание той.   ", "date": "2019.02.23", "title": "Експерт: Засега Северна Македония действа половинчато към историята, но има напредък"}
{"url": "https://www.actualno.com/burgas/deca-studenti-i-vyzrastni-hora-ot-burgas-izrabotvat-martenici-za-blagotvoritelnost-news_723520.html", "text": "  С ръчно изработени мартеници в каузата на БМЧК-Бургас се включват студенти от Университет \"Проф.д-р Ас.Златаров\", обитатели на Дома за стари хора „Цвета и Анка Върбанови“, деца от училищата „Антон Страшимиров“, „В.Левски“, Горно Езерово, доброволци и граждани.     Така те станаха част от благотворителна работилница за мартенички. Красивите червено-бели символи на пролетта са за щанда на БМЧК-Бургас. Те ще бъдат изложени и ще се продават от младежите от Областната червенокръстка организация. Парите от уникалните произведения са за Фонд „Милосърдие“, който подпомага хора в беда. Той е към БЧК и е дал подкрепа на много нуждаещи се. Обикновено това са хора с потребност от лечение и лекарства, с ниски или без доходи, самотни майки и възрастни хора.   Всички участници в инициативата приложиха умения, творчество и креативност, за да направят мартеничките привлекателни за деца и възрастни.    Скоро те ще красят не само реверите на хората които ги купят, но ще имат още по-голямо значение, заради благородната кауза на която са посветени. Всекищ, желаещ да подпомогне фонда, може да го направи и по банков път:      ", "date": "2019.02.23", "title": "Деца, студенти и възрастни хора от Бургас изработват мартеници за благотворителност"}
{"url": "https://www.actualno.com/dobrich/v-dobrich-se-protivopostavjat-na-zakrivaneto-na-paralelka-vyv-finansovo-stopanskata-gimnazija-news_723668.html", "text": "  В петиция до министъра на образованието и науката учителите от Финансово-стопанската гимназия „Васил Левски“ в Добрич категорично се противопоставят на намерението да бъде закрита паралелката „Митническа и данъчна администрация“. Решението за закриване на паралелката е „взето безотговорно и пагубно за образованието в област Добрич. Затова учители, настоящи и вече завършили ученици и родители ще му се противопоставим с всички законови форми на протест“, пише в петицията.  Копие от документа е изпратен до парламентарната комисия по образование, началника на РУО – Добрич и до кмета на община Добрич. В него се оспорва решението на Областната комисия по заетост и РУО паралелките в VIII клас през новата учебна година вместо досегашните четири да бъдат намалени на три.     В петицията се посочва, че професионалното образование и обучение е сред десетте ключови действия, предложени от Европейската комисия в програмата за умения, която се изпълнява от 2016 г.   В 70-годишната си история гимназията е доказала своя авторитет и реализация на учениците си, припомнят от училището, което е сред най-желаните сред седмокласниците.\r\nПри обсъждане на план-приема за новата учебна година Областната комисия по заетост излезе с решение за закриване на паралелката, подготвящи бъдещи митнически и данъчни инспектори с мотива, че няма реализация за завършилите.  ", "date": "2019.02.23", "title": "В Добрич се противопоставят на закриването на паралелка във Финансово-стопанската гимназия"}
{"url": "https://www.actualno.com/kustendil/panik-butoni-vyv-vsjako-zavedenie-s-udyljeno-rabotno-vreme-i-poveche-kameri-v-romskija-kvartal-na-kustendil-iskat-ot-bsp-news_723666.html", "text": "  Председателят на БСП – Кюстендил  и общинските съветници от „Коалиция за промяна” очертаха мерките, които предлагат за осигуряване на спокойствието и нормалния живот на гражданите в града. „Само преди няколко дни заявихме, че искаме институциите да си свършат работата. И както обещахме, предлагаме и мерки, които да помогнат за това.  Идеята е общинските съветници от „Коалиция за промяна” да ги представят на предстоящата сесия на ОбС – Кюстендил”, каза инж. Росен Димитров пред журналисти. Той изрази надежда, че има и други политически сили, които вероятно ще имат и свои предложения по темата. Димитров предели като изключително важно да се запазят спокойствието и сигурността на територията на община Кюстендил.     Общинският съветник Атанас Гергинов заяви че, въпреки всички твърдения напоследък, Кюстендил не е оазис на спокойствието. Случват се и такива тежки инциденти като убийства в центъра на града и задължение на институциите и на обществеността е да се вземат мерки  за бъдещето и спокойствието на кюстендилци. „Ще се опитаме чрез въпроси и питания на заседанията на ОбС – Кюстендил да провокираме институциите, тези мерки да станат реалност.”, заяви Гергинов. Той предложи на първо място да бъде разширено видео наблюдението в ромския кв.”Изток”, където според него има данни, че има само 3 камери. А такива трябва да бъдат поставени на входовете и изходите, както и по уличките в квартала. Гергинов зададе и няколко въпроса към органите на МВР и общинската администрация. „Какъв е личният състав, както на патрулите на МВР, така и на тези на Общинска охрана?”, попита той и предложи патрулите да бъдат удвоени, особено в натоварените часове. Така според него ще има респект към всякакви противообществени прояви. Атанас Гергинов предложи  да се направи среща със собствениците на дискотеки и заведения с удължено работно време, на която да бъде обсъдено поставянето на паник бутони  навсякъде, за да се сигнализира светкавично и да се предотвратяват инциденти. „Това са бързи мерки, които изискват много инвестиции. Вместо да наливаме пари в безсмислени строежи на медицински центрове , можем да отделим пари за спокойствието и сигурността на кюстендилци и гостите на града.”, заключи  Гергинов.   По проблемите с незаконното застрояване на ромския кв. „Изток”  отношение взе общинският съветник Невена Панчева. Тя обясни, че през 2017 г.  Общински съвет – Кюстендил е приел подробен устройствен план на квартала,  който обаче не са влючени земеделските земи  в т. нар. м.”Решетка” и „Прогона”. А там усилено започва застрояването от 2016 – 2017 г. . „Общинската администрация, а и кантролните органи в строителството, както и будните кюстендилци , а и самите собственици на земеделски земи трябва да проявят  нетърпимост към това незаконно строителство и то да бъде спряно още, когато се появи. Когато се обсъждаше ПУП – а стана ясно, че една част от ромите искат да имат законни къщи, готови са да закупят терени, за да нямат проблеми с властите.   Изисква се общината в един по-широк периметър да включи тези територии в устройствения план и в бъдеще да може да се извършва законно строителство”, обясни Панчева. Тя подчерта, че не става дума за събаряне на къщи, а за възникване на нови строежи в земеделските земи, които са незаконни.", "date": "2019.02.23", "title": "Паник бутони във всяко заведение с удължено работно време и повече камери в  ромския квартал на Кюстендил искат от БСП"}
{"url": "https://www.actualno.com/europe/jyltite-jiletki-blokiraha-centyr-na-amazon-v-tuluza-news_723684.html", "text": "  Стотици протестиращи, някои от които носещи жълти жилетки, блокираха достъпа до логистичния център на Amazon в Тулуза, съобщи в събота телевизионният канал France 3, цитиран от TACC и \"Фокус\".     Според информацията протестиращите са поставили на пътя няколко големи гуми, за да не позволят на камионите да напускат складовете. Преди това \"жълтите жилетки\" и преди многократно са блокирали достъпа до сградата на Amazon.   Демонстрантите също така са призовали своите привърженици да дойдат на протеста в центъра на града в 14:00 ч. - тази събота „жълтите жилетки” възнамеряват да проведат 15-ия национален ден на протестите във Франция.", "date": "2019.02.23", "title": "Жълтите жилетки блокираха център на Amazon в Тулуза"}
{"url": "https://www.actualno.com/business/zamministyryt-na-ikonomikata-bvp-se-e-pokachil-s-30-mlrd-za-10-godini-news_723695.html", "text": "  Брутният вътрешен продукт на България е нараснал с 30% или с около 30 млрд. лв. за последните 10 години. Това съобщи заместник-министърът на икономиката Александър Манолев по време на X Зимен университет на МГЕРБ в Сандански.     „Износът ни се е увеличил повече от два пъти от 2009 г. до сега и вече надхвърля 56 млрд. лв.“, допълни Александър Манолев. Според него в икономически план страната ни е направила сериозна крачка напред. „Имаме исторически шанс, ако запазим стабилността и се възползваме от възможностите. Но трябва да спрем да се разделяме по всяка тема“, каза още Александър Манолев.   Сред водещите групи в експорта ни са стоки и продукти на нашата индустрия, стана ясно от неговото изложение. „В топ 10 на нашите пазари има само една държава, която е извън ЕС - съседна Турция, но пък търговските ни отношения с нея са много важни и динамични“, отбеляза зам.-министър Манолев. Сред другите страни, извън ЕС, България развива най-интензивна търговия със Сърбия, Съединените американски щати, Руската федерация и др. Откроена бе и една интересна тенденция - Китай е все по-близо до влизане в топ 10 на страните, за които реализираме експорт. Нещо, което показва, че нашите компании са предприемчиви и следват световните тенденции.\r\n„За да отговоря на тези, които твърдят, че чуждите компании напускат страната, ще цитирам официалната статистика – всяка година в България се създават по 10 хил. нови работни места от частния сектор“, подчерта икономическият заместник-министър. Той представи и данни, от които е видно, че инвестициите в страната устойчиво растат през последните години, а за 2018 г., по предварителни данни на НСИ, те ще достигнат 20 млрд. лв. Преките чуждестранни инвестиции също растат с около 10% през 2017 и 2018 г.  ", "date": "2019.02.23", "title": "Зам.министърът на икономиката: БВП се е покачил с 30 млрд. за 10 години"}
{"url": "https://www.actualno.com/curious/dneven-horoskop-za-24-fevruari-news_723612.html", "text": "        Това не е добър ден за дълъг път. Най-добре посетете добре познати места, които са в приятна близост. Същото важи и за мислите ви. Тази неделя не предприемайте важни разговори. Рискувате да отидете прекалено далеч и всичко да се превърне в неприятна разправия.   Това е добър ден за покупки, свързани с външния ви вид. Опитайте се да не взимате излишни неща, а само такива, които категорично ви харесват.     Тази неделя не споделяйте свои притеснения. Те може да кажат прекалено много за вас, а вие много скоро да се отървете от притесненията си. Всичко ще се разреши много по-бързо, отколкото очаквате. Тази неделя бъдете честни със себе си. Имате желания, които не търпят отлагане. Помислете как да започнете да ги реализирате още от първия ден на новата седмица. Тази неделя е добър ден за опитване на процедури, свързани с красотата. Доверете се на специалист, за да сте спокойни за резултатите.   Тази неделя е много вероятно да спечелите ново приятелство, което ще ви е от особена важност в следващите месеци. Важно е да разберете, че не сте сами и имате подкрепа. Странностите днес по-скоро ще ви пречат, отколкото да ви помагат. Придържайте се към нормалните рамки и привични действия в отношенията ви с близките. Тази неделя не се сърдете на другите. Не винаги човек може да откликне на зов за помощ. Преценете добре ситуацията преди да се разсърдите на когото и да било.    Тази неделя ще ви поканят в интересен проект. Бъдете готови да се включите активно. Очакват ви сериозни дивиденти от участието ви. Тази неделя се пазете от излишества. Всяко минаване на мярката, не само че няма да ви донесе нужното удоволствие, но и може да ви навреди. Тази неделя премислете добре плановете си за седмицата. Разпишете си ясен график и помислете добре дали не пропускате важно събитие. Опитайте се да си легнете 1-2 часа по-рано.", "date": "2019.02.23", "title": "Дневен хороскоп за 24 февруари"}
{"url": "https://www.actualno.com/politics/nastimir-ananiev-vodi-listata-na-partija-volt-za-evrovota-news_723689.html", "text": "  Лидерът за България на Европейска партия Волт Настимир Ананиев ще води партийната листа за предстоящите евроизбори. Това стана известно при официалното представяне на партийната листа.     Волт се явява на евровота със 17 кандидати, колкото са българските места в Европейския парламент. Сред кандидатите за евродепутати на Волт България е и холандец. В листата влизат и утвърдени адвокати по европейско правосъдие, предприемачи, експерт в Европейския парламент, директор на училище, студентка, търговец и пенсионер. Лидерът на Волт България и водач на листата Настимир Ананиев,  предизвика  останалите партии, които ще се явяват на избори, да покажат  по-голяма експертиза сред своите кандидати по европейско правосъдие от  правното трио на Волт – Мартин Граматиков, Светла Миланова и Борислав  Тасев. Сред кандидатите на Волт България е и експертът по вътрешен пазар и икономика Златимира Цолова, която има дългогодишен опит в Европейската комисия и Европейския парламент.   За първи път партия у нас издига чужденец за представител в  Европарламента - холандецът Дани Ван Сантен, който от 3  години живее и работи в София. Ден преди европейските избори (25 май) ще  сключи брак с българската си приятелка, с която планират да създадат  голямо и щастливо семейство тук, в България. Идвайки от държава с много  висок стандарт на живот, Дани вижда многото нерешени проблеми пред  обществото, въпреки че сме членове на Европейския съюз повече от 12  години. Неговите приоритети и усилия са насочени към изравняване на  стандарта на живот със Запада, подобряване на инфраструктурата и  развитието на микро и семейния бизнес.\r\nОбявявайки приоритетите си Дани Сантен заяви, че ще работи за това парите за инфраструктура да не изтичат в корупционни сделки, а да се харчат за нещата, които наистина трябва да бъдат направени за инфраструктурата на България. Той е категоричен, че малкият бизнес трябва да бъде защитен и да се развива, за да просперира България, защото е гръбнакът на икономиката, също, че е особено важен жизненият стандарт. \"Вярвам, че всеки българин заслужава висок жизнен стандарт и качество на живот и на здраве\", подчерта той.      Настимир Ананиев има две висши образования - едно от \"Грифит Колеж\" е Ирландия и едно от Американския университет в България. Завършил е престижното училище \"Кенеди\" в Харвардския университет. Бил е маркетингов директор за Централна и Източна Европа на най-големия частен колеж в Ирландия. В момента е предприемач и се занимава със собствен бизнес. От 2014 г. влиза активно в българската политика, след като е избран за народен представител в 43-то Народно събрание в квотата на Реформаторския блок, а впоследствие става председател на Комисията по транспорт, информационни технологии и съобщенията. Ананиев е първият българин, който оглавява Политическия комитет на Централноевропейската инициатива, където членуват 18 държави от Европа. Семеен с две деца.\r\nПрез 2018 г. Ананиев подкрепя идеята на основателите на Волт Европа – младите Андреа Венсон (Италия), Салвадор Коломб (Франция) и Деймиан Бослагер (Германия), и оглавява уникалния проект в България.    За съвсем кратко време Волт се разрасна като политическо движение с хиляди членове във всяка европейска държава и регистрирани партии в почти цяла Европа. Членовете и симпатизантите са работещи хора, експерти и студенти, които вярват в идеята за силен Европейски съюз. Повече от 60% от членовете й никога не са били част от политически проекти, а средната им възраст е 35 години.   \"Обръщаме се към всички български граждани, най-вече към тези, които казват, че не виждат алтернатива и според които няма за кого да се гласува. Ние им даваме алтернатива – европейска алтернатива\", заяви Настимир Ананиев.\r\n\"Волт иска да направи Европа по-силна, а ние ще направим така, че гласът на България да се чува на европейско равнище\", категоричен е той.   В Европейския парламент трябва много неща да се променят, убеден е Ананиев. \"На първо място Европейският парламент трябва да получи самостоятелна законодателна инициатива. В момента това не е така. Ние предлагаме и президентът на ЕС да се избира от  хората, а не да се назначава. Имаме големи очаквания и към новата функция на европейски главен прокурор, който сега се назначава и който ще разследва злоупотребите с евросредства. Това е също един от европейските инструменти, който може да помогне в България\", каза Ананиев.  Той е категоричен, че с европейски лостове, регламенти и директиви може да се подобри много живота в България. Волт има 11 регистрирани партии в Европа и минимум в 7 държави ще участва със свои листи в евровота, съобщи Ананиев и предположи, че най-вероятно ще бъдат 10, но се изчаква потвърждение от другите колеги. \"Всъщност, промяната я държим ние - Волт иска нормалност и българските граждани да се чувстват европейци\", убедено заяви водачът на листата Настимир Ананиев. \"Ние ще бъдем представени в Европейския парламент. Волт ще има евродепутати. Зависи от всички нас и българските граждани дали сред тях ще има български евродепутати\", добави той.", "date": "2019.02.23", "title": "Настимир Ананиев води листата на партия Волт за евровота"}
{"url": "https://www.actualno.com/society/avtobus-se-zapali-na-razklona-za-pravec-news_723700.html", "text": "  Пътнически автобус се запали на разклона за Правец на автомагистрала \"Хемус\", видя репортер на . Все още не е ясно дали има пострадали и каква е причината за инцидента. Автобусът бе наобиколен от доста хора. Случаят тепърва се изяснява.     Очаквайте подробности!   ", "date": "2019.02.23", "title": "Автобус се запали на разклона за Правец"}
{"url": "https://www.actualno.com/plovdiv/butilka-ot-glina-na-vinarijata-v-plovdiv-kiril-donev-naj-dobyr-vinar-sred-biznesmenite-v-asenovgrad-news_723709.html", "text": "  Бутилка за вино, чийто дизайн е вдъхновен от Европейската столица на културата, бе представена на \"Винария 2019\" в Международен панаир-Пловдив. по поръчка на винопроизводители от Хърсово, разположено в община Никола Козлево, област Шумен. Виното е от мерло, реколта 2017 г., а бутилките са в лимитирана серия от 10 000 броя.     \"Идеята е дизайнерското произведение да се ползва като подарък за всеки пловдивчанин или гост на Европейската столица на културата, като това е и прекрасна възможност да се рекламира Пловдив пред чуждестранните туристи\", посочи производителят Николай Арсов. Интересни предложения са и дизайнерски бутилки ръчна изработка от стъкло с форма на петел, конче, пушки, автомати, овен, джип, кръст, цигулка.    То има зелен цвят и е ориентирано към вкусовите предпочитания на младите потребители. Хит за посетителите на Пловдивския панаир е и дюлева ракия с 22-каратови златни частици. Сред предпочитаните спиртни напитки са също узо и гръцка мускатова ракия, произведени в Арта, Гърция.   Неговото мерло се конкурира с още 14 вина на членове и приятелите на Съюза на предприемачите в града. Второто място във винената надпревара бе отредено за каберне совиньон, чийто автор е Борислав Ангелов, а трети се нареди Валентин Кичуков, отново с вино от сорт \"Мерло\".\r\nСред приятелите на местните предприемачи първенец стана Иван Чохаджиев, представил също винената си реколта от \"Мерло\". Двамата победители, заели първите места в различните категории, получиха 50-литрови бурета.   ", "date": "2019.02.23", "title": "Бутилка от глина на Винарията в Пловдив, Кирил Донев - най-добър винар сред бизнесмените в Асеновград"}
{"url": "https://www.actualno.com/europe/erdogan-turcija-se-jertva-za-sigurnostta-na-evropa-news_723718.html", "text": "  Европа дължи сигурността си на жертвите, които прави Турция и нейния народ, заяви турският президент Реджеп Тайип Ердоган, цитиран от близкия до властта вестник Yeni Safak, предаде \"Фокус\".     Говорейки на митинг в югоизточната провинция Кахраманмарас, Ердоган каза, че сирийците, които са избягали от гражданската война в страната си и са намерили убежище в Турция, \"тъгуват за страната си\".\r\n\"Те (сирийците) искат да се върнат в родината си възможно най-скоро\", добави той.\r\nТурският президент каза, че около 311 000 сирийци са се върнали в райони в Африн, Джараблус и Идлиб, които са освободени от терористи от турските сили и техните съюзници.  Ердоган отбеляза, че Турция настоява да направи региона на Идлиб напълно сигурен и заяви, че Анкара е постигнала \"значителен напредък\" в преговорите с Русия и Иран в това отношение.   Той подчерта, че ако сътрудничеството от тези страни не беше възможно, Анкара е решена да постигне тази цел чрез собствените си усилия.\r\nПризовавайки се за подкрепа на усилията на Турция за улесняване на завръщането на сирийци в тяхната страна, Ердоган подчерта, че поне 500 000 сирийци очакват Турция да защити северния сирийски град Манбидж - понастоящем под контрола на терористичната група „Отряди за народна самообрана“ (ОНС), под контрола на кюрдите, които Турция счита за крило на забранената Кюрдска работническа партия (ПКК).    \"Милиони сирийци ще се върнат у дома, когато осигурим земите на изток от река Ефрат\", каза Ердоган.\r\nТурция обеща антитерористична операция на изток от Ефрат в северна Сирия, след две подобни успешни по неговите думи операции от 2016 г. насам.", "date": "2019.02.23", "title": "Ердоган: Турция се жертва за сигурността на Европа"}
{"url": "https://www.actualno.com/smolyan/rodopchanka-prikovana-na-leglo-ot-28-g-uchi-i-mechtae-da-si-nameri-rabota-news_723301.html", "text": "   , 32-годишната Ася Кьорова от родопското село Стърница успешно завърши първа сесия в средното училище „Христо Ботев“ в Баните. , но сега е силно амбицирана да завърши средно образование и да си намери работа.      , когато трима журналисти от Смолян разбраха за тежката му съдба.\r\nНа . Намерили го в безсъзнание, с книжни синьо и червено знаменце в ръка.\r\nЗакарали момиченцето в болница . Опериращите го лекари установили голяма линеарна фрактура около корема ѝ. Имала и тежка компресия на мозъка, контузия на мозъчния ствол и черепни наранявания. По-късно ТЕЛК се произнася за и необходимост от чужда помощ. Оттогава е на легло. За Ася се грижи майка й Дафина, която обслужва и баща й – също инвалид. До 4-ти клас тя носи дъщеря си на гръб до училище. После учители идвали у тях да й преподават.   За мечтата на Ася да има електрическа количка се разбра заради измама на стоматоложка. Д-р Венета Начкова лекувала зъбите на пациенти от Стърница, Загражден, Дебеляново и Давидково. Вземала им парите авансово и после се скрила, без да си довърши работата. Сред измамените била и тя Зъболекарката пилила зъбите на младата жена. . \r\nВъпреки че лявата ръка не й служи, към онзи момент има рингова количка, която може да се кара само с две здрави ръце. Което в нейния случай е невъзможно. А е имала право на електрическа количка. Просто никой не й я осигурил. Журналистите събраха необходимата документация - становище на ЛКК за уврежданията ѝ, експертиза и на психиатър - че е психически годна да управлява електрическа количка. И ги подадоха в Социалната служба. за момичето, което през зимата гледа света през мъничко прозорче на стаята си, а лятото майка ѝ изнася до двора.    Изборът на електрически колички в страната не е малък. Журналистите избраха скутер - моторче за инвалиди от Германия. Проведоха консултации с д-р Ангел Попов – ортопед и травматолог от болница „Люлин“, който обясни, че скутер не е подходящ за пациент с толкова тежко увреждане на горния крайник, защото возилото . По негова препоръка бе осигурена възможно най-подходящата за нея акумулаторна количка. \r\nПосле със съдействието на местния и общинския кмет изключително стръмната пътечка до нейната къща се превърна в асфалтиран път, достатъчно широк за количката. . Междувременно семейство медици от Смолян, които пожелаха да останат анонимни, я поканиха в къщата си и излекуваха зъбите й. . Купиха й компютър, осигуриха ѝ интернет.\r\nСлед медийните публикации момичето гостува и в „Шоуто на Слави“ – за първи път тогава посети София.   И въпреки че едната й ръка е неизползваема, от години . Стотици чифтове има вече в кашони.\r\nХодила е със състава на Давидково да пее на събор за инвалиди в Смолян. В Перник я завела кметицата на Давидково Севда Чолакова да плете на сцена. „На стари години почнах да уча, защото нали има закон за хора с увреждания, на които се . Звъннах на г-жа Елка Ашикова в Баните и тя ми каза, че трябва да имам средно образование. Затова започнах да уча, за да си намеря работа, да съм сред хора“, споделя Ася.\r\nПопитана дали има надежда, отговаря, че в тяхното село тя върви на провал, защото са останали много малко хора, но надеждата все пак умира последна.\r\nЗаписала се е декември месец в средното училище. Януари й е била първата сесия. Пътувала е до Баните неколкократно, за да си вземе изпитите. . Учебници й дал директорът на СУ „Христо Ботев“ Пенчо Токучев. Учи и от интернет. „Нищо не ми е трудно, всичко ми е интересно. . Надали ще си намеря работа, но ще търся, ще положа усилия. Сега трябва да се запиша и в Бюрото по труда като безработна, за да могат да ме наемат по програма. За три години мога да завърша, бих могла и за по-кратко време, но не зависи само от мен“, казва упоритата млада жена.\r\n„ “, казва момичето.\r\nЗа жалост не успява да ги продаде, макар че моделите са й много красиви. Намира ги в интернет.\r\n„Миналата година отидох в Баните да продавам терлици през лятото, беше много топло. . Една жена дойде и ми вика: \"Ти знаеш ли, че ние ходим боси, а си дошла терлици да продаваш!\". Друга пък каза: \"Аз ако знаех, че ти си ги плела, щях да ти купя един чифт, \". Моя братовчедка ме пита: \"Защо не взе куките, да плетеш тук?\", отговорих й, че ако искат да ми вярват, аз пари за вяра няма да давам“, споделя разочарованието си Ася.\r\nНо хвали количката, благодарение на която видя свят, различен от дотогавашния й. Откак през 2012 година е доставена, не се е разваляла.\r\n„Всички се чудят защо моята количка не се е разваляла шест години вече. . Тук положението е направо отчайващо. Като ида на центъра - пусто и празно, и като се прибера . Аз май съм най-младия човек в селото. Има и малки деца, но те са по чужбина с родителите си. Ресторант си купихме цялото село и кметът вика, че ще се ползва за сватби и кръщенета. Ама се питам - кой да се жени, та кой да ражда в нашето село“, реди младото момиче, което благодарение на журналисти и хора с добри сърца постигна едната си мечта – да излезе извън селото.\r\nСега, благодарение на упоритостта си, е на път да сбъдне и другата – да завърши средно образование и да си намери работа.", "date": "2019.02.23", "title": "Родопчанка, прикована на легло от 28 г., учи и мечтае да си намери работа"}
{"url": "https://www.actualno.com/prasspress/oskarite-chukat-na-vratata-news_723639.html", "text": "  Пак е време за награди – за победители и губещи. Само ПРАС-ПРЕС успя да разбере имената на някои победители в аванс.     Един от спечелилите е филмът „Фаворитката“. Филмът е феноменален, защото само с едни гащи върху себе си главната героиня – фаворитката „Мис Бикини“ – печели къща в Барселона. Ето защо този филм печели „Оскар“ за костюми.   Друг печеливш е филмът „Зелената книга“. Драма, която разказва за борбата на млад еколог да спре унищожаването на красивата планина Пирин и построяването на втори лифт. Лошият политик преживява катарзис и сам поема към своята Голгота – пеша стига до моста в Бургас. „Оскар“ за поддържаща мъжка роля печели Валери Симеонов, а за главна женска роля - Релсата.\r\n„Черната пантера“ – екшън-герой със суперсили, облечен с черна кожена пелерина спасява света от Тройната коалиция. Както всеки екшън герой и този има двойствен живот – когато не спасява света, се занимава с градинарство - сади магнолии и се снима с тях. По анцуг.  „Рома“ – етно-драма, нещо като „Пинокио“ за възрастни. Главният герой се опитва да превърне ромите от гетото в истниски хора – които работят, плащат си тока и пращат децата си на училище… За своето изпълнение Каракачанов печели „Оскар“ за главна мъжка роля. Наградата е напълно заслужена, защото още с първото си появяване в кадър, този човек изпълни „от-до“ целия голям екран.\r\n„Бохемска рапсодия“ – „Оскар“ за оригинален сценарий. Сценарият е наистина много оригинален. Млад „джендър“ става „крал“ на рока, макар че всички го наричат „кралица“ (Queen).   „Роди се звезда“. Младата социалистка Елена без страх се бори с корупцията по най-високите етажи на властта. Тя се изправя сама – само с една Корнелия до рамото си – срещу мафията. Филмът печели „Оскар“ за звук за записа „Ало, Банов съм!“      Калинка Тодорова, Прас Прес", "date": "2019.02.23", "title": "„Оскарите“ чукат на вратата"}
{"url": "https://www.actualno.com/tips/dyjd-ot-golove-machovete-v-koito-ochakvame-mnogo-golove-dnes-2302-news_723644.html", "text": "  Любимата част от футбола безспорно са головете, а нашият екип от типстъри има 2 страхотни футболни прогнози, които могат да ви помогнат в избора на срещи, в които се очакват много голове. Ето ги и тях;          Отборите на Скънторп и Донкастър излизат един срещу друг в мач от 34-ия кръг на английската Лига 1. Донкастър записа категоричен успех в първата среща помежду им, надвивайки опонента с 3:0 през декември. Именно тимът на гостите пък е в серия от над 2,5 гола в последните си два мача.   : Над 2,5 гола на Скънторп – Донкастър (коефициент: 1.78) Байерн Мюнхен - Херта Берлин   Баварците отново набират скорост в шампионата на Германия, като вече изостават на само три точки от лидера Борусия. \"Червените\" демонстрират завидна форма в предни позиции, но отзад продължават да изпитват проблеми, поради което често допускат попадения. Последните шест шампионатни двубоя на домакините неизменно са завършили при над 2,5 гола, а този мач едва ли ще се различава от останалите, имайки предвид, че в началото на февруари двата отбора завършиха при резултат 2:3 в полза на Байерн.     : над 3,5 гола (1.98) ", "date": "2019.02.23", "title": "Дъжд от голове: Мачовете, в които очакваме много голове днес (23.02)"}
{"url": "https://www.actualno.com/europe/severna-makedonija-prenapisva-istorijata-si-news_723611.html", "text": "  Масови редакции в учебниците по история започват в Северна Македония.     Формираната по силата на Съвместна гръцко-македонска експертна комисия е започнала работата си за отстраняване на иредентистките и исторически неточните текстове от образователната програма и всички учебници в Северна Македония за следващата учебна година, заяви заместник-министърът на външните работи на Гърция Маркос Боларис пред държавната агенция АНА-МПА, цитирана от \"Фокус\".\r\nБоларис, който оглавява гръцката делегация в съвместната комисия, се позова на промените и предприетите досега действия преди второто заседание на органа.\r\n„Трябва да завършим работата ефективно и с добро качество, колкото е възможно по-скоро, за да имаме осезаеми резултати от следващата учебна година“, каза той. Боларис поясни, че членовете на комисията от двете страни (Гърция и Северна Македония) са известни учени и експерти, които напълно разбират работата, която трябва да свършат и имат задълбочени познания за историята и на двата народа, както и уважение към международното право и европейските достижения на правото. Според него, те са в позиция да донесат справедливост и да предадат историческата истина, премахвайки всички елементи на пропаганда от текстовете, илюстрациите и картите, „които замърсяваха учебниците през последните десетилетия“.  Освен това, добави той, „ние не поискахме нищо повече от нещата, които бяха приети пред международната общност и няма да приемем нищо по-малко“. Не става ясно обаче дали Северна Македония ще коригира масовите несъотвествия, свързани с българската история.", "date": "2019.02.23", "title": "Северна Македония пренаписва историята си "}
{"url": "https://www.actualno.com/society/sedmichna-prognoza-za-vremeto-za-25-fevruari-3-mart-news_723548.html", "text": "  Новата седмица идва със затопляне на времето.     В дневните температури вече ще са над нулата и максималните ще бъдат между 4 и 9 градуса. Над цялата страна ще бъде слънчево и без валежи.   Във температурите ще повишат, ще преобладава променлива облачност. Максималните температури ще бъдат между 9 и 15 градуса.\r\nВ очакваме понижение на температурите. Максималните ще бъдат между 1 и 9 градуса.  От и най-вече в дневните температури ще се повишат и ще бъдат в рамките от 7 до 14 градуса.\r\nПрез времето ще остане топло и без валежи. Температурите ще се повишат и максималните ще са между 9 и 20 градуса.", "date": "2019.02.23", "title": "Седмична прогноза за времето за 25 февруари - 3 март"}
{"url": "https://www.actualno.com/politics/bsp-cvetanov-puska-falshivi-novini-news_723704.html", "text": "  Фалшивите новини наистина са опасни. Затова ще ги разобличаваме винаги, заявиха от БСП. И допълниха:     \"Задачата на ГЕРБ преди изборите е противодействието на фалшивите новини\". Това заявява Цветан Цветанов на 12.02.2019г. В такъв случай, задачата на ГЕРБ е да противодейства на господин Цветанов, който днес сътвори поредната фалшива новина. Той твърди, че БСП не е пускала искане за ползване на зала в община Видин за провеждане на среща с кметове на малки населени места и не е получавала отказ. Публикуваме официално писмо - искане с входящ номер за това мероприятие и официален отказ от общината, управлявана от ГЕРБ. Фалшивите новини наистина са опасни. Затова ще ги разобличаваме винаги\", пишат още от БСП.   \"БСП не е искала по надлежния ред ползването на залата на Общински съвет – Видин и това е видно от разпространените от самите тях писма. По този повод от ГЕРБ за пореден път се обявяваме категорично срещу тиражирането на фалшиви новини. Това съобщиха от пресцентъра на партията, в отговор на БСП. \r\n\"В първото разпространено от БСП писмо е видно, че те искат ползването на залата на Общинския съвет с писмо от 18.02.2019 г., адресирано до председателя на Общински съвет – Видин. С това за пореден път от БСП показват, че не познават административните правила и процеси в българските общини. Защото разрешенията за ползване на помещения в сградата на общината се искат и се дават от кмета на дадената община, а не от председателя на Общинския съвет\", пишат от ГЕРБ.  От партията уточняват, че след като председателят на Общински съвет – Видин препраща писмото, адресирано до него, до кмета на Община Видин на 20.02.2019 г. (в прикачения файл), още на същия ден от общината е изпратено писмо-отговор (второто разпространено от БСП), че на тази дата залата не може да бъде предоставена за ползване.\r\n\"Тук още веднъж припомняме, че БСП канят кметовете от областта на среща с Корнелия Нинова още на 18.02.2019 г., когато искането им за ползване на зала в Община Видин не е подадено официално и по надлежния ред. Още веднъж напомняме и че на Корнелия Нинова е предоставена за ползване залата на общинската Симфониета – Видин. Считаме, че с изнасянето на тези подробности около процедурата и писмото, от което е видно кога реално е постъпило по надлежния ред искането за залата, за пореден път от ГЕРБ изобличаваме опитите на БСП за манипулации и тиражиране на фалшиви новини\", заявяват още от ГЕРБ.", "date": "2019.02.23", "title": "БСП: Цветанов пуска фалшиви новини"}
{"url": "https://www.actualno.com/america/haos-vyv-venecuela-sylzotvoren-gaz-zatvarjane-na-granicata-s-kolumbija-i-protesti-news_723702.html", "text": "  Напрежението във Венецуела ескалира. Полицията използва сълзотворен газ и гумени куршуми, за да разгонят протестиращи, които искаха да преминат граничния мост при ГКПП Уреня с Колумбия, съобщиха журналисти от AFP, цитирани от \"Фокус\". Самият мост бе затворен по-рано от властите, нещо, за което лидерът на опозицията Хуан Гуайдо бе предупредил, че ще се случи, тъй като се очакваше оттам да дойдат хуманитарни помощи.     „Искаме работа!“, скандираха хората , когато се изправиха пред силите за борба с безредиците на венецуелската национална гвардия, която блокира граничния пункт, като един от няколкото ГКПП, затворени от президента Николас Мадуро. Привържениците на опозиционния лидер Хуан Гуайдо в Колумбия планират да пресекат границата с доставки на хуманитарна помощ във Венецуела.   Много от протестиращите работят в Колумбия и след затварянето на границата не могат да отидат на работа.\r\nПо-рано през деня, следвайки заповедите на Мадуро, ръководителят на стратегическото оперативно командване на Въоръжените сили Ремихио Себалос разпореди , за да се гарантира мир и сигурност на гражданите след затварянето на границата\", се казва в съобщението.  По-рано вицепрезидентът на Венецуела Делси Родригес обяви решението на властите временно да затворят три моста на границата с Колумбия.\r\nЛидерът на венецуелската опозиция Хуан Гуайдо многократно е заявявал, че чуждестранната хуманитарна помощ ще пристигне във Венецуела на 23 февруари. Според него официалните власти ще се опитат да предотвратят доставката му, но с помощта на доброволци опозицията все пак ще може да разпределя храна и лекарства сред населението.   Привържениците на венецуелската опозиция се събират на митинг в подкрепа на доставката на хуманитарна помощ в различни части на Каракас, заяви още кореспондентът на ТАСС.    Традиционно, основното място за опозиционните митинги остава площад Алтамира (известен още като площад \"Франция\") и авеню „Франсиско де Миранда“, водещо към източната част на града. \"Засега тук няма много хора, те идват на мястото, където митингът се провежда в групи от няколко десетки души. Някои идват със знамена на Венецуела и бейзболни шапки в цветовете на националния флаг\", предава кореспондентът.\r\nСитуацията в района на митинга е спокойна, няма голяма концентрация на полицейски сили или на Националната гвардия в близост до булеварда. Това е отличителна черта на настоящата политическа криза - правителството не се опитва да възпрепятства провеждането на опозиционни действия, ако те преминават мирно, разказва още кореспондентът в Каракас.", "date": "2019.02.23", "title": "Хаос във Венецуела: Сълзотворен газ, затваряне на границата с Колумбия и протести"}
{"url": "https://www.actualno.com/politics/velislava-krysteva-njama-skrita-koalicija-mejdu-gerb-i-dps-news_723708.html", "text": "  На въпроса имаше ли за повишаване на прага на преференциите между ГЕРБ и ДПС краткият отговор е „Не”. Това обяви по бТВ Велислава Кръстева, дългогодишен пиар и депутат на ДПС.     „Разговорите, които бяха водени, защото действително бяха правени консултации непосредствено преди да влезем в залата, засягаха приоритетите, които ДПС отстоява с предложенията си в изборния кодекс. Увеличаването на прага на преференциите, което наистина е наше становище, не беше обаче между тях”, уточни Кръстева.   Това беше машинното гласуване, даването на възможност на 2 млн. български граждани да гласуват, агитацията на език, различен от официалния в условията на превод – това бяха предложенията, които ние коментирахме и за които настоявахме“, добави тя.\r\nСпоред проучване на „Галъп интернешънъл“ 50% от българите мислят, че има скрита коалиция между ГЕРБ и ДПС. Велислава Кръстева отхвърли и това твърдение. Тя поясни, че ДПС са подкрепяли управляващата партия, когато решенията им са съвпадали с техните.  По думите й за евролистите на ДПС тепърва ще се правят номинации.", "date": "2019.02.23", "title": "Велислава Кръстева: Няма скрита коалиция между ГЕРБ и ДПС"}
{"url": "https://www.actualno.com/balkani/5000-kandidata-za-kosovskata-armija-vkluchitelno-i-syrbi-news_723699.html", "text": "  Повече от пет хиляди кандидати са се явили след призива на Министерството на отбраната на Косово за прием на 650 войници, а заместник-министърът на отбраната Агим Чеку заяви, че интерес е имало от всички общности в Косово, включително и от сърбите, предаде държавният телевизионен канал RTK, цитиран от македонското издание „Курир“, съобщи \"Фокус\".     Миналата година от 137 сърби, които се записаха в Косовските сили за сигурност (КСС), около петдесет от тях, след натиск от Белград, поискаха да напуснат военната служба в тези сили, припомня изданието\r\nПризив към косовските сърби да не стават част от Косовската армия бе отправен в петък от сръбския президент Александър Вучич, предаде RTK.", "date": "2019.02.23", "title": "5000 кандидата за Косовската армия, включително и сърби"}
{"url": "https://www.actualno.com/politics/cvetanov-imam-signali-che-bsp-kupuvat-glasove-na-izborite-news_723703.html", "text": "  Жителите на Кресна сигнализираха, че по време на изборите се купуват гласове от страна на БСП, което според тях е ѝ причината друга партия да не може да спечели. Това каза Цветан Цветанов по време на среща със симпатизанти на партията в Кресна, предаде „Фокус“.     „Пример в тази посока бе даден от жена от село Брезница, която заяви, че преди избори в администрацията на селото се записват хора, които не са от населеното място, за да могат да гласуват. Хората казаха, че голяма част от населението се притеснява и страхува от прозрачните урни за бюлетини, тъй като членове на секциите стриктно следят какво точно се пуска като бюлетина“, коментира Цветанов.   ", "date": "2019.02.23", "title": "Цветанов: Имам сигнали, че БСП купуват гласове на изборите"}
{"url": "https://www.actualno.com/asia/golite-zaemi-novata-i-opasna-moda-pri-kreditiraneto-v-kitaj-news_723617.html", "text": "  Китай е известен със свръхдинамичната си финансова система и „сенчесто кредитиране“, което освен до сериозна задлъжнялост вече води и до други, по-големи крайности.     В най-многолюдната страна в света се раздават кредити по интернет срещу почти никакви обезпечения, а от известно време е модерно да се отпускат заеми в замяна на голи снимки и видеоклипове.\r\nЗа да получат подобен заем, кредитополучателите трябва да си направят селфи, като са длъжни да държат личните си карти пред тях, така че личните им данни ясно да се виждат.\r\nКредитополучателите също трябва да направят видеоклип (в който също трябва да бъдат голи), като посочат името си, името на заемодателя, размера на заема и лихвата, датата на изплащане и обещанието, че в случай, че не могат за да изплати заема, те ще трябва да „се изправят пред последствията”.  Получателите на подобни кредити за най-често между 18 и 25-годишни жени, които учат в университет или колеж. Ако заемът не бъде изплатен навреме, голите снимки ще бъдат публикувани в интернет или да бъдат показани на семействата на неизрядните платци. Понякога кредиторите предлагат заемът да бъде изплатен чрез сексуални услуги.    Феноменът „гол кредит“ привлече вниманието на обществеността в Китай, след като в интернет изтекоха поне 10 гигабайта голи снимки и видеоклипове за „голи заеми“, раздавани в китайската онлайн платформа за взаимно отпускане на кредити Jiedaibao. Сред потърпевшите са 161 кредитополучатели, основно жени между 17 и 23 години.\r\nКитайските милениали масово разчитат на онлайн кредити за покупката на автомобили, смартфони и друга потребителска електроника, луксозни стоки и много от тях стават жертва на „голите заеми“. Според някои, тази тенденция е знак за засилващите се консуматорски нагласи сред по-младото поколение на Китай.\r\n\"Феноменът „гол кредит” разкрива проблема на съвременната младеж; че нарастващото им желание за материално богатство е все по-несъвместимо с реалните им житейски ситуации\", твърдят психолози и финансови експерти.", "date": "2019.02.23", "title": "\"Голите заеми\" - новата и опасна мода при кредитирането в Китай"}
{"url": "https://www.actualno.com/pleven/v-kaniona-na-chernelka-sred-tishinata-na-legendite-snimki-news_723519.html", "text": "  Красота, изваяна от природата и . Това можете да откриете, ако се разходите из каньона на малката река Чернелка, който е . Започва от село Горталово и свършва при село Къртожабене. Дълъг е над шест километра. Ако пък се заговорите с някой от местните хора, ще научите, че освен почти девствена природа, той е .     Реката се вие като змиорка между и под скалите. . Чернелка обаче не винаги е кротка. Пролетно време приижда така, че после се налага част от мостчетата да се ремонтират. Сред гората и на няколко поляни се направени места за отдих – . В района има . Ерозията е издълбала причудливи фигури в скалите, които са високи над 30 метра. Тишината се нарушава само от ромона на водата и птичите гласове. Пътеката е без сериозни изкачвания и спускане – разходката по нея не е натоварваща дори за малки деца.  Легендите, свързани с местността, са и от римско време, и от годините на турското робство. Те започват от самото начало на екопътеката – при Цепената скала. На това място се разиграл . Битката продължила три дни и три нощи. Апаринът усетил, че не може да надвие Крали Марко, и хукнал да бяга. Ядосан, нашият юнак ударил със сабята си 25-метрова скала и я разрязал като буца сирене. Следите от гнева на Марко Кралевити личат и досега по разцепената скала. В другия край на екопътеката е Провъртеника – кръгъл отвор, – в горната си част е с диаметър около три метра, а в долната е около метър. Отворът „виси“ точно над минаващата под скалите река. Легендите за появата му са няколко, но всички са категорични, че . Според една от тях, преди много, много години в района живеели . Едното – горе на скалата, а другото – долу при реката. „Долните“ не позволявали на „горните“ да слизат да си наливат вода. Затова „горните“ издълбали скалата и стигнали до реката.     В района има останки от късно-антични и средновековни крепости, запазена част от римски път, карстови извори и други интересни за любопитния посетител места.\r\nТук са снимани много български и чуждестранни филми. Всичките са на историческа тематика. Край Горталово са заснети и последните кадри с Апостол Карамитев в „Сватбите на Йоан Асен“. В последните дни от живота си големият български актьор се озовал в селото, защото една от заснетите вече ролки с филма се оказала повредена. Наложило са да снимат материала наново. Въпреки тежкото си здравословно състояние, . Няколко дни след като приключили работата по снимките си отишъл от белия свят.", "date": "2019.02.23", "title": "В каньона на Чернелка – сред тишината на легендите (СНИМКИ)"}
{"url": "https://www.actualno.com/varna/venzy-s-nov-avtorski-proekt-video-news_723614.html", "text": "   Той е млад, талантлив, амбициозен и винаги усмихнат. Неговите песни носят добро настроение и стават тотални хитове. Той е Венцислав Роланд (Venzy) - най-лъчезарният поп, R'n'B и хип хоп изпълнител, който също така е композитор и текстописец. Стартира музикалната си кариера през 2013 година с песента си ,,Под открито небе”, по негова музика и още тогава печели награда за дебют на BGРадио. Четири пъти е носител на награда за най-добър R’n’B артист на 359 Hip Hop Awards. Усмихнатият изпълнител продуцира и издава две авторски песни “Сега разбираш защо” и набиращата популярност от началото на 2019 година “Момиче за милиони”. Специално за Вензи разказа за новата си авторска песен и за това какво ще предложи на почитателите си през тази година.       Здравейте! Това е един много специален проект за мен, не само защото е изцяло самостоятелно продуциран, но и защото реших да го обвържа с много специален ден за мен - рожденния ми ден. Тогава избрах да представя песента на феновете си и в публикувах в чисто новият ми канал в YouTube / VenZy.   Идеята беше изцяло моя. Един специален човек обаче ми помогна в избора на точно този проект. Музиката стоеше като чернова доста време, един ден се появи и текста. Много често се случва да оставя някой проект да узрее, ако в момента не ми е дошла идеята как да го развия. Благодаря на ArtimoX, който успя да композира и аранжира най-подохдящия бийт за музиката и текста ми. Много исках да направя песен за всички представителки на нежния пол в България, исках да се припознаят в тази песен и да се почувстват като “Момиче за милиони”, защото го заслужават и защото са такива. Тази песен е за всички тях!     Всеки ден го виждаме навсякъде: по улиците, в магазина, в парка в автобуса... това е българското момиче! Очаквайте много и разнообразна музика, много колаборации, но и много солови песни. Искам да се разгърна и да ви покажа колко много идеи имам в ума си за готина, свежа и разнообразна музика! ", "date": "2019.02.23", "title": "VenZy с нов авторски проект (ВИДЕО)"}
{"url": "https://www.actualno.com/politics/cvetanov-ima-naprejenie-znachi-che-se-spravjame-dobre-news_723658.html", "text": "  Не сме се отказали от , а удължихме срока, за да може да гарантираме сигурността при гласуване по този начин. Това каза зам.-председателят на ГЕРБ Цветан Цветанов пред младежите от партията.     Той добави, че често се задава въпросът: „Защо сега е бил отворен Изборния кодекс?”, като уточни, че причината е била свързана с поетия ангажимент от ГЕРБ за въвеждането на машинното гласуване. „Дебатите и промените в Изборния кодекс винаги ще предизвикват политическо напрежение и противопоставяне”, каза още Цветанов. Той допълни, че към момента няма държава в Европейския съюз, която да може да гарантира пълна сигурност на гражданите при електронното гласуване. По отношение искането на БСП за смяна на Централната избирателна комисия (ЦИК), Цветанов отбеляза, че основният им довод е свързан с това, че мандатът на комисията изтичал през март. „Всъщност проблемът е, че не Корнелия Нинова е участвала в избора на ЦИК, а Михаил Миков и Мая Манолова”, заяви Цветанов. Той коментира, че през 2016 година, когато са се провели президентските избори, ГЕРБ е загубила от Румен Радев, но не са започнали да говорят, че изборите са манипулирани, както прави левицата в такива случаи. „ заяви Цветанов, погазвайки правилата на базовата логика. Като пример за това, той посочи допълнителните средства, които са били осигурени за българските общини. Цветанов отбеляза, че с тези средства ще бъдат решени проблеми в градове и села, което е станало възможно благодарение на излишъка в бюджета. Той заяви, че заради стабилността на България, през следващата година ще бъде направено увеличение с 10 % на всички доходи.   Вчера в \"Панорама\" Цветанов заяви още, че Русия използва страната ни като добра възможност за прокарване на техните интереси. „Има добра работа между британските и българските власти по разследването за Гебрев. Федотов е посещавал България 3 пъти“, коментира Цветанов и подчерта, че БСП ежедневно генерира фалшиви новини.\r\n„Вие сте част от този Преход, защото когато ГЕРБ беше създадена, вие вече създадохте всички тези пороци, за които в момента обвинявате ГЕРБ. Вие сте нагледен пример за това как създадохте статукво, как участвахте и в СДС, сега лидер на БСП, и вие да давате морална оценка за днешното управление – нека все пак да бъдем отговорни“, обърна се Цветанов към Корнелия Нинова.  Тя от своя страна отговори, че ГЕРБ управлява в последните 10 години и не могат постоянно да се оправдават с миналото. Тя допълни, че предсрочните избори не могат да бъдат цел, а средство.\r\nЦветан Цветанов уточни, че е необходима стабилност за страната и ГЕРБ го показва и с дейността във връзка с европейските избори. „Евродепутатите на ГЕРБ. Андрей Новаков – имаме по-голям бюджет в новия финансов програмен период с близо 4 млрд. лв. Това, което направи Ева Майдел – да намалим таксите за преводите на пари. Мария Габриел – роумингът в Западните Балкани, многократно увеличаване на този трафик. Нека от евроизборите гласуваме за тези, които ги чуват в Европа – ГЕРБ е чута в Европа. Европа ни чува, когато ГЕРБ управлява, защото фондовете не се спират, както е при БСП, корупцията е по-малко отколкото в БСП. Можем да гарантираме тази стабилност в диалог с всички партии, които са парламентарно представени“, каза още Цветан Цветанов.   ", "date": "2019.02.23", "title": "Цветанов: Има напрежение, значи че се справяме добре"}
{"url": "https://www.actualno.com/politics/severna-makedonija-prizna-za-srednovekovna-bylgarska-dyrjava-news_723661.html", "text": "  За първи път от 80 години историци от Северна Македония казват, че има Средновековна българска държава. Това каза вицепремиерът и министър на външните работи Екатерина Захариева в интервю за предаването „Седмицата“ на Дарик радио, визирайки и част от процесите, които в южната ни съседка, свързани с историята.     „Не мисля, че има държава, в която да има съмнения относно ратифицирането на протокола за присъединяване на Северна Македония към НАТО и би трябвало до края на годината всички да го направят“, заяви Захариева.   Тя посочи, че тази седмица участниците в комисиите на България и Македония са имали четвърто заседание. „И мисля, че имаше съществен напредък. За първи път от 80 години историци от Северна Македония казват, че има Средновековна българска държава. Парадоксът е, че като че ли политиците този път изпревариха историците, тъй като два пъти честваме заедно Илинденско-преображенското въстание, а комисията още не е стигнала до решение. Истината е, че най-важното е какво ще пише в учебниците и на какво ще учим децата си – това е основната цел на комисията“, коментира вицепремиерът.\r\nЗахариева обясни, че за момента договорът за добросъседство няма да се налага да бъде променян, за да се гарантира, че Северна Македония няма да си промени решението. „По-важното обаче е да имаме добра инфраструктура между двете държави, както и културен обмен. Това е нещо, за което трябва да работят и двете страни. Интересът към българските компании за инвестиции в Северна Македония се е удвоил – това е по данни на бизнеса. Но важното е да работим за инфраструктурата, защото нямаме дори жп връзка между двете държави“, заяви тя.  На въпрос трябва ли НАТО да разположи на територията на балканските държави ракети с малък и среден обсег, насочени срещу Русия, Захариева отговори, че този въпрос е обсъждан на срещи на външните министри. „Но истината е, че вече няма съмнение, че Русия нарушава този договор. Той е важен за европейските държави, защото по-голямата част от страните не желаят отново за започне въоръжаване и разполагане на ракети“, каза още тя и посочи, че в момента не се обсъжда разполагането на такива ракети в Европа.", "date": "2019.02.23", "title": "Северна Македония призна за средновековна българска държава"}
{"url": "https://www.actualno.com/europe/venecuela-zatvarja-granicata-si-s-kolumbija-news_723647.html", "text": "  Венецуелският вицепрезидент Делси Родригес обяви, че се затваря границата с Колумбия в западния щат Тачира няколко часа след като опозиционният лидер Хуан Гуайдо не се подчини на забраната за пътуване и отиде на концерт в подкрепа на Венецуела в граничния колумбийски град Кукута, съобщава AFP, цитирани от \"Фокус\".     \"Поради сериозни и правно неосновани заплахи от страна на правителството на Колумбия срещу мира и суверенитета на Венецуела, (венецуелското правителство) взе решение за временно затваряне изцяло на всички мостове, които свързват двете държави в Тачира“, е написала тя в Туитър.   ", "date": "2019.02.23", "title": "Венецуела затваря границата си с Колумбия"}
{"url": "https://www.actualno.com/society/myj-pochina-pri-pojar-vyv-varna-news_723652.html", "text": "  70-годишен мъж загина при пожар във Варна тази нощ, съобщават от пресцентъра на варненската полиция. Сигналът за е постъпил на тел. 112 около 03.45 часа. Пожарът е възникнал в апартамент, заемащ етаж от кооперация на ул. „Прилеп”.     На място незабавно са изпратени екипи на РДПБЗН – Варна. Установено е, че цялото жилище е обхванато от пламъците. В апартамента е живеел 70-годишен мъж, който е загинал. Унищожен е целият етаж от кооперацията, нанесени са материални щети по изолацията на сградата, стълбището и дограмата на горния етаж.   Изясняват се причини и обстоятелства за възникването на инцидента. По случая е образувано досъдебно производство.", "date": "2019.02.23", "title": "Мъж почина при пожар във Варна"}
{"url": "https://www.actualno.com/balkani/es-ostro-osydi-incidentite-v-zatvora-shutka-zaev-iska-ostavkata-na-direktora-news_723567.html", "text": "  Делегацията на ЕС остро осъди инцидента, който се случи в затвора “Шуто Оризари“ и изисква да се проведе разследване, а отговорните за това да понесат последствия, предаде Плусинфо.     „Делегацията на ЕС решително осъжда всяка форма на насилие и изразява загриженост относно инцидента в затвора в Шутка. Очакваме разследване на този инцидент и понасяне на последствия“, пише в писменото изявление на делегацията на ЕС относно инцидента в затвора Шутка.\r\nМинистър-председателят Зоран Заев поиска оставката на директора на затвора Шутка Гьоко Котевски след вчерашните два инцидента в затворническата институция, където имаше ранени задържани.\r\nПремиерът осъди акта и заяви, че независимо от това кой е виновен за инцидентите, той изисква поемане на отговорност от , като очаква оставката му най-късно до понеделник.  Зад решението му застана и министъра на правосъдието Рената Дескоска. Малко по-късно Котевски заяви, че искането на оставката му е разбираемо и ще бъде подадена.\r\n„Случаят заслужава и ще бъде разследван. Трябва да се види дали и къде е допуснат пропуск. Трябва да има отговорност, кой е позволил близък контакт между тези две групи, независимо дали това е обичайна практика или не“, каза министър Дескоска.\r\nПрипомняме, че служител от затворническата полиция пострада тежко, а няколко други негови колеги са с леки наранявания, след като бяха нападнати от охраната на Кристиян Мицкоски.    Инцидентът е предшестван от устен спор, след като делегацията на ВМРО-ДПМНЕ е била уведомена, че не може да се види с Миле Янакиески, тъй като той е задържано лице, което е докарано за разпит и не се допускат срещи извън установения протокол.\r\nДвамата бивши македонски министри Миле Янакиески и Спиро Ристовски, които вчера бяха арестувани с бившия представител на парламента Трайко Веляновски по-рано пък участваха в друго сбиване в затвора”, както съобщи МИА.\r\nПо-късно около 13:45 ч. отново по време на разходка на задържаните се е случил друг инцидент, в който е бил замесен Миле Янакиески и друг затворник, като и този сблъсък е бил прекратен почти веднага.\r\nРистовски и Янакиески бяха задържани заедно с Трайко Веляновски във връзка с превземането на парламента от протестиращи на 27 април 2017 г., при което над 100 човека бяха ранени.", "date": "2019.02.23", "title": "ЕС остро осъди инцидентите в затвора Шутка, Заев иска оставката на директора "}
{"url": "https://www.actualno.com/asia/desetki-pochinaha-ot-alkoholno-natravjane-v-indija-news_723653.html", "text": "  69 души починаха от отравяне с токсичен алкохол, а най-малко 200 души са хоспитализирани в североизточната част на Индия. Това е поредният случай на алкохолно отравяне в страната за последните месеци, посочва АФП.     „От четвъртък са регистрирани 50 смъртни случаи в района Голагхат“, заяви заместник-комисар Дирен Хазарика от областното полицейско управление в щата Асам.   Още 19 смъртни случая са докладвани от здравните власти в съседния район Джорхат, които са починали в следствие консумацията на отровен алкохол.", "date": "2019.02.23", "title": "Десетки починаха от алкохолно натравяне в Индия"}
{"url": "https://www.actualno.com/business/ekspert-pri-vlizaneto-v-evrozonata-pravitelstvenijat-dylg-se-udvojava-news_723633.html", "text": "  Главният проблем е, че при влизането в еврозоната правителствения дълг се увеличава средно 2 пъти. Това каза за „Фокус“ основателят на Института за пазарна икономика и преподавател в Софийския университет „Свети Климент Охридски“ Красен Станчев.     Той обясни, че политическата нестабилност няма връзка с влизането в еврозоната, защото то е първи акт, докато стоенето там може да отнеме 8-9г., но е възможен и по-кратък период. Съществуват обаче пречки, които биха могли да ни спънат по пътя към еврозоната, обясни той. „Това са нестабилност в банковата система и големи правителствени проекти, които не могат да бъдат финансирани по бизнес начини. Такива проекти са АЕЦ „Белене“ и продължението на газопровода „Южен поток“ . Първо ще се усети по кредитния рейтинг. Тогава, когато няма повишаване по кредитния рейтинг, очевидно външните кредитори и инвеститори оценяват страната като рискова в този сегмент. Това вече беше заявено и присъства в коментарите на „Стандарт енд Пуърс\" и на другите два големи кредитори\", обясни той.   Красен Станчев каза още, че в края на престоя в „чакалнята“ има инструмент за влияние в публичното управление. За жалост в последните години във философията на управляващите партии се промъква желанието да се харчат безразборни пари. Той е скептичен по отношение на управлението на публичните финанси у нас. \"От нас се очаква икономическа, управленска и политическа дисциплина, както и отсъствие на не публично частно партньорство\", каза още той.", "date": "2019.02.23", "title": "Експерт: При влизането в еврозоната правителственият дълг се удвоява"}
{"url": "https://www.actualno.com/tips/sybota-e-den-za-nashite-sigurni-futbolni-prognozi-vijte-predlojenijata-ni-news_723642.html", "text": "  Съботният ден често е пълен с интересни спортни събития, но основното внимание е насочено към футболните терени по Европа, а и у нас, след като първенството в Първа лига беше подновено. По традиция в първия ден от уикенда представяме на нашия екип от типстъри, които използват . Ето и техните предложения за днес:       Тихомълком  лондският тим продължава да се движи с темпото на Манчестър Сити и  Ливърпул, а битката срещу Бърнли може да доближи \"шпорите\" още по-близо  до лидерите, тъй като \"червените\" имат дерби с Манчестър Юнайтед, докато  \"гражданите\" играят финал за Купата на Лигата. Тотнъм е най-добрият  гост в лигата със своите 11 победи, като в момента се намира в серия от 4  поредни успеха извън дома си. Бърнли е удобен за Тотнъм съперник (4  победи и 1 равенство в последните 5 мача) и победата за момчетата на  Маурисио Почетино е от изключително значение, за да остане отборът в  битката за титлата. Коефициентът пък е повече от апетитен.      : Победа за Тотнъм (коефициент 1.70) Отборът на Нюкасъл посреща Хъдърсфийлд във важна среща от 27-ия кръг на английската Висша лига. Домакините са в добър дух, след като записаха два поредни успеха у дома – срещу Кардиф и Манчестър Сити, докато Хъдърсфийлд е в тежък нокаут. Гостите са последни с 11 точки от 26 мача с незавидните 11 точки, а също така са в серия от четири поредни загуби в дивизията. Именно заради това ви препоръчваме да изиграете победа за домакина на 1,87 коефиециент.     : Победа за Нюкасъл 1,87    Съндерланд проправя своя път обратно към топ дивизиите на Острова, а сега на пътя им се изправя непретенциозния Бристол, който заема 19-о място в Лига 1 на Англия. Гостите са трети в първенството и преследват водачите Лутън и Барнсли в спор за директно класиране към Чемпиъншип. Победата за \"черните котки\" е повече от задължителна срещу този опонент, но въпреки това не е изключено двубоят да завърши наравно. : Победа за Съндерланд с равенство няма залог - 1,58 коефициент, а по-рисковият залог е чиста победа за гостите на 2,23 коефициент.    ", "date": "2019.02.23", "title": "Събота е ден за нашите сигурни футболни прогнози - вижте предложенията ни"}
{"url": "https://www.actualno.com/europe/ruski-i-shvedski-samolet-edva-ne-se-sblyskaha-news_723638.html", "text": "  Над Балтийско море руски изтребител Су-27 се е приближил до шведски самолет от радиотехническото разузнаване на по-малко от 20 метра, съобщават на сайта си въоръжените сили на Кралство Швеция, предава ТАСС, цитирано от \"Фокус\".     В съобщението се казва: „ По време на полета в международното пространство над Балтийско море в началото на седмицата зад шведския сигнален самолет се движеше руски Су 27. Руският самолет прелетя на по-малко от 20 метра разстояние \". За инцидента от въоръжените сили са съобщили на правителството в Стокхолм, се уточнява в документа.   \"Това не е приемливо поведение. Министерството на отбраната оценява тези действия като излизащи извън рамките на нормите“, е коментирал в интервю за шведското радио Петер Хултквист, министър на отбраната на Швеция.\r\nПо-рано руските власти неведнъж са обявявали, че всички полети на руските военни самолети и движението на корабите се извършват при строго спазване на международните правни норми.  ", "date": "2019.02.23", "title": "Руски и шведски самолет едва не се сблъскаха"}
{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-2302-news_723643.html", "text": "  Рискът е част от насладата във . Удоволствието да \"отгатнеш\" даден мач, който приключва при изненадващ резултат, е голямо, а ето и 3-те предложения на нашите типстъри за мачовете в събота:         Отборът на Бърнли среща Тотнъм в пореден мач от 27-ия кръг на Висшата  лига. Домакините са в серия от три победи и едно равенство на „Търф  Муур”, докато Тотнъм продължава да се бори без основни футболисти, като  Хари Кейн и Деле Али на няколко фронта. Фактът, че „шпорите” трудно ще  запишат добри резултати във всички надпревари, в които участват, е  трудно осъществи, то тук предвиждаме успех за Бърнли. Победа за Бърнли 6,00 коефициент.    Ето че дойде моментът, в който родната Първа лига да влезе в нашите прогнози, а причината за това е изключително любопитният двубой във Варна, който противопоставя отлично представящия се Черно море и позакъсалия го шампион Лудогорец. Възпитаниците на Антони Здравков имат сериозни проблеми през сезона, като записаха две равенства в шампионата, а по време на подготовката нито един от мачовете не беше спечелен. Играта на Лудогорец не е добра и гостуването във Варна идва в момент, в който възпитаниците на Илиан Илиев се представят добре. Въпреки че допуснаха нелеп обрат срещу Славия през седмицата, отборът спечели с 2:0 срещу ЦСКА у дома, а именно домакинският фактор и слабата форма на Лудогорец ме навеждат на мисълта, че можем да станем свидетели на сериозна изненада.        Черно море да не загуби мача - 1Х (коефициент 2.68) Двата испански гранда отново се изправят един срещу друг, след като през миналия месец си размениха по една победа за Купата на Краля. Севиля показа, че може да е конкурентоспособен на отборите на Барса и Реал, а сега отново ще търси победа срещу каталунците, които водят убедително класирането в Ла Лига. За всеки е ясно, че Барселона може да си позволи да не играе на предела на силите си в Испания, докато за домакините всеки мач от тук до края на сезона е от изключителна важност, ако искат да останат в топ 4. Все пак \"блаугранас\" едва ли ще допуснат поражение в този мач, затова най-логичното в случая е да потърсим подялба на точките, особено на този изкушаващ коефициент. : Равенство - 3,80 коефициент    ", "date": "2019.02.23", "title": "Риск печели, риск губи: Футболни прогнози на високи коефициенти за днес (23.02)"}
{"url": "https://www.actualno.com/burgas/do-kraja-na-mesec-fevruari-se-priemat-molbi-za-detegledachi-v-burgaska-oblast-news_723458.html", "text": "  Започна оживление в търсенето на работна ръка в Бургас и областта и то е свързано с туристическия сезон. По тази причина се очаква .     Вече са заявени като над 60 процента от тях са свързани с летния сезон.\r\nЕдиният от големите сезонни работодатели е „Летище Бургас“. Там вече работят няколко фирми, полетите са се увеличили, заради новите компании които обслужват свои линии.\r\n„Работните места, които тези оператори заявяват са идентични. Полетите са повече е сравнение с други години, някои от тях се изпълняват целогодишно. Най-голямо е търсенето на рентгенови лаборанти, заявени са места и за общи работници, товаро-разтоварачи, шофьори, наземни стюардеси. Всичко това се търси в голям брой. Повече от 50 човека за една позиция, са заявили работодателите от летището. А това е само началото на търсенето“, каза за Actualno.com Живко Янакиев, директор на \"Бюро по труда\" Бургас.  48 е процента на желаещите да се включат в проекта „Родители в заетост“ за областта, за Бургас са подадени 37 заявления от родители. „Това е слаб интерес, очаквах повече при положение, че това е трети прием. Схемата съществува от година и половина. Би трябвало да има популярност. До края на този месец е срокът за приемане на заявления от родители, които ползват отпуск за отглеждане на деца до пет годишна възраст и желаят да се възползват от тази услуга, да им назначим детегледачи“, обясни Живко Янакиев.\r\nТой допълни, че в повечето случаи детегледачите са хора, близки до семейството хора. От 37 заявления, само двама кандидати не са одобрени и то защото не отговарят на критериите. Няма големи оплаквания от родители. По скоро детегледачите се оплакват от големите очаквания на родителите, някои от които инсталирали камери, за да ги наблюдават. Това обаче били единични случаи, казват от Бюро по труда Бургас.    ", "date": "2019.02.23", "title": "До края на месец февруари се приемат молби за детегледачи в Бургаска област"}
{"url": "https://www.actualno.com/viewpoint/beyr-grils-izjade-jabata-a-nie-prirodata-news_723584.html", "text": "  Трябва ли Беър Грилс да понесе за нарушенията, които е направил в национален парк \"Рила\"? И дали глобата е достатъчно наказание? Съдейки по тревожните реакции в социалните мрежи, народът сякаш крещи \"разпни го\". А за незаконните строежи по планини и плажове, какво? Осанна ли? Там поне си плащат където трябва, нали...     Бродят някакви информации, че Беър Грилс е имал разрешение, защото платил на цели трима служители - 500 евро за жабата, 500 евро за огъня и още толкова за плуване в езерото. Най-вероятно са фейк нюз. Но дори това - понеже фалшивите новини също определят дневния ред, колкото и да е ненормално - пак не доведе до необходимото снизхождение към цялата тази работа. \r\nОказва се, че в България жабешкото е страхотен деликатес - 500 евро за две жабешки бутчета! Разбирате, че световните реакции няма да закъснеят: \"България - пазителката на жабите\", \"Планината Рила - храмът на свещените жаби\", \"За българите и жабокът на Беар Грилс\" са само някои от евентуалните заглавия, които ще се излеят по нас, след като позволихме един чужденец, да се нахрани с невинните ни жабки. Как посмяхме да допуснем такова кощунство срещу нацията и нашата държавност?! Срам и позор...  Междувременно очаквайте и протест от Съюза на Веганите, облечени като жабока Кърмит пред Британското посолство.\r\nА тези, които изсичат гори, оголват хълмове и нарушават движението на подпочвените води, оставяйки цели села без вода... Платиха ли си? За застроените плажове? За незаконните хотели? Разбира се, че са платили. Тук всичко се продава, ако знаеш от кого да си го купиш. Единствената грешка на Беър Грилс е, че не си е платил на правилните хора.  Дори да изсипеш тонове с химични отпадъци в някоя река, ще дадеш някой лев и Марица вече няма да шуми. Сега край \"Смокиня\" шум се вдига, но скоро и там някой ще плати и всичко ще затихне. Щом изключат тежките машини и обявят хотела за открит, ние ще забравим, ще се примирим... И какво толкова наистина, все пак жаби на плажа - няма. Изводът е ясен: Стройте, рушете, сечете, къртете, цапайте, плащайте... но да не сте посмели да пипнете жабите!\r\nИнтересно е колко сме докачливи, когато някой реши да се изплакне в планинско езеро, но не ни прави впечатление за тоновете боклук, които се търкалят по планинските хълмове. Бирени бутилки, мокри кърпички, пластмасови опаковки, фасове и какви ли не други отпадъци, които ще се разграждат с векове, тровейки почвата и водата. Всичко това е захвърлено по планините от хора, които са твърдо против Беар Грилс. Те още отдавна са направили тази конспирация, да отровят жабите, за да може на Беър Грилс да му стане лошо... и повече да не ги яде.\r\nЧуждестранни компании представят фалшиви проекти за строежа на мини, като обещават да използват най-модерната технология, за пречистване на отпадните води. После спестяват пари от филтри и изсипват всичко в реки и изкуствени езера, които сеят смърт. Хората, живеещи в близост, напускат окончателно домовете си, ако имат възможност...или просто умират преждевременно. Но няма проблеми. Стига само да не ядеш жабите, които плуват с обърнати коремчета по течението на реката. Защото тогава ще бъдеш публично анатемосан, разпнат... и накрая глобен.    Вярвайте ми, нашите жаби наистина са вълшебни. Дори едно изядено жабешко бутче е достатъчно за метармофозата, която ще те превърне в черната овца на българските еко-защитници.\r\nСтроят се лифтове, за да може все повече дебели чичковци и лелки, които никога не биха стъпили в планината, да се качат и да оставят своето завещание... от фасове. Едно от най-чистите планински езера в Европа, беше у нас... в същият този парк, където един чужденец безсрамно си позволи да похапне жабешки бутчета. Сега това кристално чисто езеро \"Окото\" е в процес на заблатяване. Странно съвпадение, че това започна да се случва след построяването на лифт \"Рилски Езера\".\r\nИзглежда, че Беър Грилс е направил огромна грешка да кацне с хеликоптер в планината. Ако беше хванал лифта, щеше да му се размине всичко... Разбирам вече защо хората предпочитат лифта, пред изморителната планинска разходка, която те кара да оцениш величествените красоти на балкана. Как защо - страх ги е да не настъпят някоя жаба. Загрижени са... Преди да хвърлят фас или празна бутилка, бъдете сигурни, те се оглеждат за жаби. За това и няма проблеми с тях... Пък и представете си, когато езеро \"Окото\" заблатее тотално, какъв жабарник ще стане там. Красота! Тогава може и да разрешат похапването на жабешки бутчета в планината. Просто не сме готови. Още се работи по въпроса...  Борис Любомиров Вълковски    ", "date": "2019.02.23", "title": "Беър Грилс изяде жабата, а ние - природата"}
{"url": "https://www.actualno.com/asenovgrad/25-sm-e-snegyt-v-s-jylt-kamyk-njama-bedstvashti-v-asenovgradsko-news_723670.html", "text": "   , след натрупалия снощи , съобщи за дежурният от \"Общински съвет по сигурност\". Снежната виелица е прекъснала за около четири часа тока в части от Асеновград и няколко асеновградски села.     Към момента електрозахранването е възобновено, а пътищата са почистени и отворени за движение. В община Асеновград не са постъпвали сигнали за паднали дървета и блокирани от снега зони.    ", "date": "2019.02.23", "title": "25 см. е снегът в с. Жълт камък, няма бедстващи в Асеновградско"}
{"url": "https://www.actualno.com/vidin/turnir-za-matematici-ot-severozapada-zapochna-vyv-vidin-news_723660.html", "text": "  Във Видин днес стартира Математически турнир  след близо 20-годишно прекъсване. В него участват ученици от математическите гимназии във Видин, Монтана и Враца.     \"Авторите на задачите са от Факултета по математика и информатика на СУ \"Св. Климент Охридски\", а нашите колеги ще бъдат в комисиите по проверка и оценка, заедно с екипа от ФМИ. Турнирът се възобновява по идея на бивши възпитаници на Математическата гимназия във Видин\", споделя зам.-директорът на гимназия \"Екзарх Антим I\" във Видин Женя Спасова.Наградите за първите три места и отборното класиране се осигуряват от наш бивш ученик, уточнява директорът.   Регламентът включва решаването на три задачи, които са съобразени с възрастовите групи на участниците. Състезателите, които мерят сили са от пети до дванадесети клас. 55 са участниците в математическият турнир, който се провежда във видинското училище \"Любен Каравелов\". Победителите ще станат ясни утре, а официалното награждаване е в неделя от 10 часа.  ", "date": "2019.02.23", "title": "Турнир за математици от Северозапада започна във Видин"}
{"url": "https://www.actualno.com/society/prognoza-za-vremeto-23-fevruari-sybota-news_723632.html", "text": "  Жълт код за валежи от сняг и вятър е обявен в цялата страната днес, сочи справка на сайта на Националния институт по метеорология и хидрология (НИМХ).     Днес до обяд ще има валежи от сняг в комбинация със силния североизточен вятър със скорост 14-19 м/сек и пориви около 24 м/сек. В планинските райони ще има условия за виелици и навявяния.\r\nОчаква се образуване на неравномерна снежна покривка, която ще бъде около 5 – 10 сантиметра, а по планинските проходи и повече. В Бургаска област има оранжев код за силен вятър над морето. Там ще духа силен северен вятър със скорост 15 – 20 м/сек (7 – 8 бала по Босфор), пориви 20-24 м/сек (9 бала по Босфор), а увеличението на вълнението ще бъде до 4 – 5 бала. По останалото Черноморие ще духа силен северен вятър със скорост от 15-20 м/сек. (7-8 бала по Босфор), пориви 20-24 м/сек (9 бала по Босфор), а увеличението на вълнението ще бъде до 3-4 бала.", "date": "2019.02.23", "title": "Прогноза за времето - 23 февруари (събота)"}
{"url": "https://www.actualno.com/chronicles/lavina-tejashta-300-000-t-pomita-selceto-galtur-news_723478.html", "text": "  Галтюр е село и зимен курорт в долината Пацнаун, Югозападна Австрия, регион Тирол. Намира се на 35 км от Ландек, близо до границата с Швейцария.     Създадено е в началото на 13 век от местните тиролски племена. На техния език galtür означава култура. Голямо разрушение претърпява през Тридесетгодишната война, когато е разрушено почти до основи. През 19 и 20 век придобива известност със своите подходящи условия за ски – туризъм.    Галтюр се намира в район с огромна лавинна опасност. Според лавинната опасност селището е разделено на 3 зони:  Червена зона – близо до планинските части. Голяма лавинна опасност\r\nЖълта зона – Не много далече от планинските части. Средна лавинна опасност\r\nЗелена зона – Далече от планинските части, около центъра на селището. Без лавинна опасност       Но на 23 февруари 1999 този модел се провалил. В „безопасната“ зона загинали повечето жертви на лавината, ударила селището в този ден.\r\nГалтюр е в разгара на зимния туристически сезон и хиляди скиори от всички краища на света се стичат там. Денят 23 февруари 1999 обаче помрачава забавлението им. В 16:00 ч се спуска лавина, която помита хората в цял Галтюр. Най-много жертви са взети в центъра, който според местните бил безопасно място. Разрушени са 7 модерни здания. 57-ма души са затрупани под метри твърд сняг. Местните служби организират спасителна операция, която спасява живота на 26 души. Другите 31 загиват, затрупани в снега.\r\nЛавината представлява над 300 000 тона сняг, движещ се с над 290 км/ч надолу по склона Грискобелн. На върха на планината тя тежи 170 000 тона, но при спускането си увеличава почти двойно теглото си.\r\nМалко след катастрофата постъпват обаждания към службите в Ландек и Инсбрук за помощ. Но те отказват поради лошите условия и Галтюр се оказва изолиран от целия свят. Местните спасителни екипи трябва да действат през нощта, използвайки оскъдния си брой спасителни кучета и фенери. Напътствани от кучетата, те трябва да копаят огромни количества твърд сняг, за да извадят жертвите. Обикновено хората не издържат повече от два часа живи в това състояние, така че екипите знаят, че трябва да действат бързо. Но и след изтичането на тези 2 часа те не се отказват и след това намират повечето от въобще спасените. Един от последните спасени е немската скиорка Криста Фрауберг, издържала под дебелия сняг над 5 часа до намирането ѝ в 21:30 ч. Кучето, открило най-много хора в снега е Хайко.\r\nНа следващият ден идват външни спасителни служби. Хеликоптери (най-вече „Блекхоук“) от САЩ, Австрия, Италия, Швейцария и Германия извозват спасените и им оказват първа медицинска помощ. Много хора са ранени или имат дихателни затруднения, но никой не умира впоследствие. Въпреки това никой от тях не е забравил този февруарски ден, в който всички те са били на косъм от смъртта.      Скоро след това Галтюр става медийна сензация и стотици телевизии показват селцето на света. На 5 юли 2005 National Geographic Channel излъчват филма „Alpine Tsunami“ от поредицата Мигове от катастрофата, разказващ за случилото се в Галтюр и последиците от това.\r\nПричината е топъл фронт от Средиземноморието, действал през януари 1999 и увеличил температурите до 4 °C и снегът започнал да се топи. Скоро след това той се срещнал над Галтюр със студен фронт със скандинавски произход. Това създало условия за обилни снеговалежи в края на януари и през целия февруари. На 23 февруари част от натрупвани месец сняг се откъсва от върха на склона Грискобелн и пада по него с скорост 290 км/ч. Последствията са опустошителни.", "date": "2019.02.23", "title": "Лавина, тежаща 300 000 т, помита  селцето Галтюр"}
{"url": "https://www.actualno.com/celebrate/sv-sveshtenomychenik-polikarp-episkop-smirnenski-news_723480.html", "text": "  Св. свещеномъченик Поликарп, епископ Смирненски - ревностен проповедник на вярата Христова, имал дар на чудотворство и изцерения на болести. Поставен на клада да изгори жив. Огънят не го увредил. Проболи го с копие и изгорили тялото му през 167 година.     Сщмч. Поликарп бил един от Апостолските Мъже. Неговият ученик св. Ириней Лионски и Евсевий (\"Църковна история\") свидетелстват, че св. Поликарп бил ученик на апостол Йоан Богослов.   В продължение на много години бил (вторият) епископ на СмирнаРечник (Мала Азия). Св. Ириней разказва, че за епископ го поставили самите апостоли - \"самовидците на Господа\". Сам св. Игнатий Богоносец, при запознанството си с тогава младия Поликарп, му завещал следното: \"Както на кормчията са нужни ветрове или на застигнатия от буря - пристан, така в днешното време си нужен ти, за да достигнем Бог\" (рус. \"чтобы достигнуть Бога\" (Поликарп. 2). Св. Поликарп бил свидетел на мъченическата смърт на св. Игнатий. След смъртта му той станал \"вожд на цяла Азия\", по думите на Блажени Йероним. Сред многото други сведения за него, св. Ириней разказва, че към края на живота си св. Поликарп пребивавал известно време в Рим и обърнал много еретици.\r\nОсобеното положение на св. Поликарп било и главната причина за неговата мъченическа смърт: езичниците в Смирна го повели към кладата, защото го смятали за баща на християните и развратител на Азия.  Св. Поликарп изпращал много послания до съседните църковни общини. От тях е запазено в цялост до днес неговото Послание до филипийците. В древност посланието било високо ценено, а по свидетелството на блажени Йероним, в някои църковни общини било четено и по време на богослуженията. По настроение и време на написване то е близко до посланията на св. Игнатий Богоносец.\r\nПослание до филипийците е важен документ за датировката на Новозаветните книги и за определянето на времето за тяхната канонизация, защото св. Поликарп се позовава в него на Евангелието от св. евангелист Матей, на Деянията на светите апостоли, на  Посланията на св. апостол Павел (до римляните, до галатяни, Първото до Коринтяни, Първото до Тимотея), позовава се също и на Първото съборно послание на св. ап. Петър и на Първото съборно послание на св. ап. Иоан Богослов.   Значението на св. Поликарп в историята на светоотеческото богословие е ясно охарактеризирана от Г.В. Флоровски: като ученик на ап. Иоан Богослов и учител на св. Ириней Лионски, св. Поликарп \"бил изразител на създаващата се тогава малоазиатска традиция в богословието, коята за пръв път била последователно изложена от св. Ириней, и за която е характерна сотериологическата гледна точка: изповядване на вярата, произхождащо от съзерцанието на изкупителното дело на Христа\".     © Pravoslavieto.com ", "date": "2019.02.23", "title": "Св. свещеномъченик Поликарп, епископ Смирненски"}
{"url": "https://www.actualno.com/society/angelkova-7-poveche-turisti-ot-syrbija-news_723659.html", "text": "  7% повече сръбски туристи посетиха България през изминалата година. Това каза за „Фокус“ министърът на туризма Николина Ангелкова.     Министърът отчете важността да се поддържат двустранните ни отношения със страна, която заема 8-мо място в класацията на чуждестранните туристи у нас, както и да се подобрява работата със Сърбия в посока привличане на съвместни пазари по повод подписания Меморандум за сътрудничество в областта на туризма с ресорното министерство на северозападната ни съседка.   „Меморандумът за сътрудничество дава възможност за развитие на общи туристически продукти, с които да промотираме Балканите като привлекателно място за туризъм за далечни пазари като Китай, Индия, Южна Корея, Близък Изток, САЩ. Той е и възможност институциално да засилим помежду си организирането на съвместни инициативи, които да бъдат от полза за туризма и в двете страни – обмяна на опит и експертиза“, коментира министър Ангелкова. Тя обърна внимание и на това, че България за пръв път участва като страна-партньор на едно от най-големите международни туристически изложения в Белград. Това дава възможност допълнително да се промотира страната ни като целогодишна туристическа дестинация, уточни министърът на туризма.", "date": "2019.02.23", "title": "Ангелкова: 7 % повече туристи от Сърбия"}
{"url": "https://www.actualno.com/society/sys-sankcii-do-50-hiljadi-leva-shteli-da-se-pazjat-dunite-na-chernomorieto-news_723664.html", "text": "  Новите по-високи санкции, достигащи до 50 хиляди лева, гарантират превантивно опазване на дюните по Черноморието. Това каза за  „Фокус“ министърът на туризма Николина Ангелкова във връзка с промените в Закона за устройството на Черноморското крайбрежие, в които се предвиждат глоби за къмпингуващи и плажуващи върху пясъчни дюни.     Според министъра санкциите са изключително важни, тъй като предвиденият строг контрол гарантира опазването на дюните. Николина Ангелкова припомни, че на неохраняеми плажове са намирани преместваеми обекти и са събирани пари за чадъри и шезлонги, но са липсвали уредени в законодателството санкции за подобни конкретни случаи. „Дюните са природни защитени образувания. Концесионерът или наемателя на морски плаж е длъжен да обозначи къде има дюна с указателни табели. Министерство на туризма отговаря само и единствено за границите на морския плаж – това е територия на изключителна държавна собственост. Само за тази територия ние налагаме глоби, защото те попадат под обхвата на закона. Ако концесионерите или наемателите нямат указателни табели къде има дюни – им се налага глоба или неустойка за това“, обясни министърът на туризма.\r\nНиколина Ангелкова обясни, че притесненията в бизнес средите от новите правила в закона се дължат на по-тежкия режим по общия ред, особено що се касае до обжалването. Има редица изисквания за участието на малкия и среден бизнес по Черноморието, обърна внимание министърът на туризма. Тя изрази надежда още това лято промените в Закона за устройството на Черноморското крайбрежие да влязат в сила и да започнат да се прилагат.", "date": "2019.02.23", "title": "Със санкции до 50 хиляди лева щели да се пазят дюните на Черноморието"}
{"url": "https://www.actualno.com/vidin/avarija-na-lokomotiv-predizvika-golemi-zakysnenija-na-vlakovete-v-severozapadna-bylgarija-news_723663.html", "text": "  Бързият влак от София – Враца, който трябваше да  замине от гара София в 07.28 часа, тази сутрин престоява в гара София по технически причини, съобщават от БДЖ. Към момента всички преминаващи влакове в участъка между гарите Реброво и Своге се движат със закъснение, като най-засегнати са нощната композиция от Варна за София и ранните сутрешни влакове от Мездра за София, от Лакатник за София и от София за Лакатник.     От 04:10 ч. до 06:57 ч. беше преустановено движението на влаковете в участъка между гарите Реброво и Своге. От железопътното дружество уточняват, че причина за затруднения трафик  е престояването на локомотив, който при преминаването си в участъка между двете гари чупи работния токоснемател.   Авариралият локомотив е отстранен от жп линията. Извършен е оглед на контактната мрежа и е възстановено движението на влаковете в участъка.", "date": "2019.02.23", "title": "Авария на локомотив предизвика големи закъснения на влаковете в Северозападна България"}
{"url": "https://www.actualno.com/politics/bsp-v-uchilishta-i-detski-gradini-verojatno-se-perat-pari-news_723665.html", "text": "  БСП показа писмо до директори на детски градини и училища с указания за мерки срещу изпирането на пари в ръководените от тях учебни заведения, разпространено до медиите от пресцентъра на партията.     \"Във връзка с изречената вчера в ефир , че БСП разпространява фалшиви новини, предоставяме на вашето внимание писмо до директори на детски градини и училища с указания за мерки срещу изпирането на пари в ръководените от тях учебни заведения. Подобни указания са дадени и на българските читалища. В тях се предвижда учителите да бъдат обучавани да докладват за \"съмнителни сделки и операции в детските градини\", както и как да правят \"комплексна проверка на клиента\" и да определят \"рисковия профил на клиента\", заявяват от БСП.   \"Изводите за решенията на управляващите - как и къде да се борят с прането на пари и за авторите на фалшиви новини оставаме на вас\", допълват те. \"В РУО София - регион е постъпило писмо с изходящ номер 9105-56 от 15.02.2019 г. на МОН, с което ни информират, че на основание чл.67, ал.1 от Правилника за прилагане на Закона за мерките срещу изпирането на пари, следва да разработите \"Мерки за контрол и предотвратяване изпирането на пари и финансирането на терорирзма\" за 2019 г. в ръководеното от Вас учебно заведение\", гласи писмото, представено от партията на Нинова.   ", "date": "2019.02.23", "title": "БСП: В училища и детски градини вероятно се перат пари"}
