{"url": "https://www.actualno.com/football/real-madrid-ne-ostavi-shans-na-atletiko-v-derbito-i-gleda-kym-vyrha-news_721038.html", "text": "   продължава добрата си серия и вече в 7 поредни двубоя няма загуба. , побеждавайки Атлетико с 1:3 на  \"Уанда Метрополитана\".     С успеха момчетата на Сантиаго Солари изместиха  градския си съперник от второто място и вече са на 5 точки зад Барселона  в . Каталунците са и с мач по-малко, като утре гостуват на Атлетик Билбао.    Попаденията за Реал отбелязаха  Каземиро и Серхио Рамос през първата част, а влезлият като резерва Гарет  Бейл оформи крайното 1:3. Това бе негов гол номер 100 за тима във  всички надпревари.  Антоан Гризман се разписа за \"дюшекчиите\" в 25' за  1:1. .  ", "date": "2019.02.09", "title": "Реал Мадрид не остави шанс на Атлетико в дербито и гледа към върха"}
{"url": "https://www.actualno.com/football/vdyhnoven-manchestyr-unajted-pregazi-i-fulym-i-vleze-v-top-4-news_721017.html", "text": "  Манчестър Юнайтед срази Фулъм с 3:0 на стадион \"Крейвън Котидж\" в Лондон и продължава безгрешната си серия под ръководството на Оле Гунар Солскяр. \"Червените дяволи\" победиха лондончани в двубой от 26-и кръг на английското първенство.     Пол Погба откри резултата в 14-ата минута, а Антонио Марсиал удвои преднината в 23-ата. Отново Погба оформи класическия резултат с гол от дузпа в 65-ата минута. Юнайтед не срещна абсолютно никакви проблеми и вкара и трите си гола след грешки на съперника.   За Манчестър това е десета победа в последните им 11 мача от всички турнири и отборът остава без загуба след уволнението на Жозе Моуриньо през декември. Днешният успех позволи на възпитаниците на Солскяр да се настанят на четвъртото място поне за 24 часа. Юнайтед има 51 точки, една повече от Челси, който в неделя гостува на Манчестър Сити.\r\nПодробно описание на развитието на двубоя и видео от срещата вижте в .  ", "date": "2019.02.09", "title": "Вдъхновен Манчестър Юнайтед прегази и Фулъм и влезе в Топ 4 "}
{"url": "https://www.actualno.com/society/otnovo-naprejenie-vyv-vojvodinovo-romite-plashat-s-bunt-news_721005.html", "text": "  Напрежение се породи във Войводиново, след като роми се врърнаха в селото, близо 40 роми и представители от правозащитна организация няколко часа обикалят около незаконните ромски къщи, съобщава БТВ.     Към обяд, местното население излиза на спонтанен протест и около 50 души се опитват да пробият полицейската блокада, но са спрени. Силно възмущение предизвиква жена с фотоапарат, която придружава ромите и говори на английски.   Ромите ще нощуват в къщите си, а тези с бутнатите незаконни къщи твърдят, че им е обещано да им се осигурят фургони, ако се върнат. Заканват с война и масови протести, ако бъдат изгонени отново от имотите си.\r\nПравозащитници обяснили на ромите, че докато съдът не се произнесе за законността на къщите им, могат да останат в тях. Жителите на селото са категорични, че \"няма да позволим циганите да останат\", съобщава 24 часа.  \"Процесът по разрастване на незаконните постройки в селото е от около 30 години\", коментира на 10 чнуари кметът Димитър Тосев. По думите му след инцидента с командоса вече са премахнати 5 незаконни постройки, а днес предстои да бъдат съборени още 8.\r\nВкрая на януари жители на село Войводиново отново излязоха на протест и поискаха всички незаконни къщи в селото да бъдат премахнати.   На 7 януари 2019 г. командос бе пребит от двама роми на пътя в село Войводиново. Предполага се, че двамата побойници са били подпомогнати от група от близката циганска махала.    Командосът им направил забележка за това, че създават опасност на пътя и в отговор те го нападнали в гръб и с ритници в главата го довели в безпомощно състояние.\r\nПрипомняме, след случая с Войводиново, вицепремиерът и лидер на ВМРО Красимир Каракачанов обяви, че ще твори концепция за промени в политиката за интеграция на ромите. Тя включва стратегии, свързани с образованието, контрол на раждаемостта, както и трудовата повинност.\r\nКаракачанов категорично отрече концепция за интеграция на ромите, която предизвика противоречиви реакции в парламента, да е свързана с предстоящите избори.   Според него проблемът с ромите и гетата става все по-сериозен и скоро ще ескалира, а нетърпимостта в обществото не престава да расте.", "date": "2019.02.09", "title": "Отново напрежение във Войводиново, ромите плашат с бунт"}
{"url": "https://www.actualno.com/europe/stotici-na-protest-v-rim-s-iskane-za-po-dobyr-jivot-news_721019.html", "text": "  Стотици хора излязоха по улиците на Рим с призив към правителството да подобри начина им на живот, съобщава АФП. Демонстрацията беше свикана от едни от най-големите италиански профсъюзи в страната – най-голямата проява на недоволство от четири години.     В протеста взеха участие хора от цялата страна. Синдикатите помогнаха с транспорта им до столицата като осигуриха 12 влака, 1300 автобуса и дори билети за нискотарифни авиокомпании. По време на демонстрацията не бяха регистрирани инциденти.   Демонстрантите развяваха плакати, на които се четеше „Бъдеще за работа“ и скандираха искания за мащабна инвестиционна програма, финансирана с държавни и частни средства, която да осигури работни места.\r\nИталианската икономика се сви през последното тримесечие на 2018 година заради намаляването на износа, което вкара третата по големина икономика в еврозоната в техническа рецесия и увеличи бюджетните проблеми на правителството.  ", "date": "2019.02.09", "title": "Стотици на протест в Рим с искане за по-добър живот "}
{"url": "https://www.actualno.com/politics/pyrvan-simeonov-gerb-e-v-upadyk-no-moje-da-preskochi-politicheskija-trap-news_721013.html", "text": "  От септември 2018 г. ГЕРБ влезе в политически упадък, ако партията удържи още няколко седмици, ще успее да прескочи политическия трап. Това каза за седмичното обзорно предаване „Метроном“ на Радио „Фокус“ политологът и директор на „Галъп интернешънъл“ Първан Симеонов.     Според него ГЕРБ трябва да се радва, че има силна опозиция и да се страхува да не се появи нещо ново, което в опит да попречи на БСП, да попречи на тях. Масата избиратели започват да се оглеждат за генерални алтернативи. Това има своите предимства и недостатъци, в които живеем вече две десетилетия, коментира той.   Фигурите, които привличат внимание, като нещо ново, според политолога са президентът Румен Радев, Мая Манолова и шоуменът Слави Трифонов.\r\n\"Еднообразието е токсично за политиците. Целта на БСП е да продължава да смъква разликата от ГЕРБ. Тук се появява парадоксът. Когато толкова яростно се сражаваш с управляващите, стягаш и техния лагер и не ги оставяш да консумират собствените си грешки\", коментира Симеонов.  \"По-добрата тактика на БСП би била да остави управляващите да се пържат в собствен сос, но свръхенергичната БСП не може да спре да върти колелото. Това може да направи така, че от пренавиване БСП да загуби, а управляващите да се стегнат и да вдигнат гарда от този постоянен бой по себе си. Точно това е и причината ГЕРБ все още да водят“, обясни той.\r\nСпоред Първан Симеонов политиката ни се намира в парадоксална ситуация на динамична статичност. Цикличността, на която сме свидетели близо две десетилетия, премина в зацикляне, каза още той и добави, че живеем с постоянен скандал, който дори вече не ни прави впечатление.\r\nПартийните мрежи, вкоренените партии и твърдите ядра сработват за печелене на евроизбори, каза Симеонов, коментирайки възможната поява на “нови играчи“ по време на изборите за ЕП.       „Протестното пространство, това, което напоследък се характеризира като патриотично, консервативно, но по същината си е протестно срещу статуквото. Там има шнасове, сравнително добри. За Обединени патриоти, въпросът е дали ще си останат обединени. Въпросът е дали пък вече това „обединени“ не им тежи. Част от играчите в това пространство направиха доста, за да се карат помежду си, с което започват да торпилират шансовете на цялото. Там неподозирана величина е г-н Джамбазки, който по класациите е най-активен български евродепутат. Джамбазки съдържа още загадачност, новост – предстои да разберем каквът е мажоритарния бонус от неговото участие. Там е едната потенциална неизвестна на тема „нови играчи“ и появата им“, коментира Първан Симеонов.\r\nКато друга голяма неизвестна Симеонов определи това дали ще се появи някой истински нов и като най-често спрягано име посочи Слави Трифонов.\r\n\"В коалицията „Обединени патриоти“ предстои прегрупиране, което скоро ще наблюдаваме. Обединените патриоти направиха доста трудни неща. Удивително е да се наблюдава, как са на път да се провалят в по-лесните. Имат пред себе си нагледния пример на Реформаторския блок - имат собствения си опит и грешките на другите, от които да се учат\", заяви Симеонов.\r\n„Там ми се струва, че ще спечелят онези, които успеят да покажат тяга в някаква посока, защото в момента част от Обединените патриоти говори на себе си, говорят един на друг, а не на публиката. Онези, които по-успешно говорят на публиката, ще успяват да дърпат напред и може да увлекат след себе си електората, докато другите си говорят един на друг. Там шансовете са сравнително добри, но ако продължават в този дух, може да се окаже, че ще се окажат вкупом зад борда“, заяви Първан Симеонов.\r\nПърван Симеонов каза още, че това се разбира от всички в коалицията, част от която се опитва да „вдига цената си“ във вътрешнокоалиционния микс, но вдигайки цената, накрая може да се окаже, че се обезценяват вкупом.      ", "date": "2019.02.09", "title": "Първан Симеонов: ГЕРБ е в упадък, но може да прескочи политическия трап"}
{"url": "https://www.actualno.com/tennis/marton-fuchovich-e-pyrvijat-finalist-na-turnira-v-sofija-news_721020.html", "text": "  Мартон Фучович е първият финалист в четвъртото издание на турнира София Оупън в столицата. Унгарецът се наложи с 2-1 сета в двубоя срещу Матео Беретини, в отделните части 5-7, 7-5, 6-3 след 2:16 часа игра.     В неделя Фучович ще спори за трофей от световния тур за втори път в кариерата си. Първият беше на червените кортове в Женева миналата година, когато унгарецът спечели първата си титла. Неговият съперник във финала ще бъде определен от сблъсъка между Гаел Монфис и Данийл Медведев, които ще излязат на корта след 18:00 часа.\r\nМатео Беретини напуска турнира с високо вдигната глава, след като по пътя към полуфиналите записа престижни победи над Денис Истомин, Карен Хачанов и Фернандо Вердаско.   Двубоят започна равностойно, като в първите минути двамата взимаха сервис-геймовете си с лекота. Първи до точки за пробив стигна Беретини, който в седмия гейм имаше преднина 40:0, но Фучович успя да се измъкне от неприятната за него ситуация и съхрани подаването си след серия отлични точки.  В десетия гейм унгарецът на свой ред стигна до възможности за пробив, които бяха с тежестта на сетбол, но не се възползва и беше наказан. Сервирайки за последно в сета Фучович допусна брейк, след който Беретини спечели подаването си на 15 и поведе в резултата със 7-5 след 53 минути игра.\r\nПрез втората част картината на корта остана непроменена. Солидната игра на двамата от начален удар продължи и тайбрекът изглеждаше неизбежен. Сервирайки за 6-6, Беретини допусна първа точка за пробив, от която Фучович се възползва и я материализира в сетбол – 7-5.\r\nОкрилен от силния финал на втория сет, унгарецът започна ударно и третата част, в която след ранен брейк поведе с 3-0 гейма и до края не позволи на опонента му да навакса изоставането си.    ", "date": "2019.02.09", "title": "Мартон Фучович е първият финалист на турнира в София"}
{"url": "https://www.actualno.com/analysis/kakvo-sledva-sled-ratifikacijata-na-dogovora-ot-prespa-news_721016.html", "text": "  Договорът от Преспа от днес вече може да се прилага в пълната си цялост. Всички предпоставки за това бяха изпълнени. Гръцкият парламент ратифицира Протокола за членство в НАТО на Република Северна Македония.     Според правилата Гърция трябва официално да информира Македония, че е ратифицирала Протокола за членство в НАТО, след което ще последва размяна на официални документи между двете правителства.   След това двете държави трябва да информират ООН и всички други международни организации, че новото конституционно име на Македония ще бъде Република Северна Македония. В информацията ще се казва, че различията в наименованията, посочени в Резолюции 817 и 845, са преодолени и че Договорът от Преспа влиза в сила.\r\nПравителството съобщи, че е в ход подготовка за подмяна на обозначителните табели на граничните пунктове, държавните институции и дипломатическите и консулските представителства. От следващата седмица на сградата на македонския кабинет трябва да стои името „Правителство на Република Северна Македония“.  От днес се прилагат следните разпоредби, произтичащи от Договора от Преспа:\r\n„Ако някоя от страните смята, че един или повече символи, които са част от историческото му или културно наследство, се използват от другата страна, тя ще уведоми другата страна за такава предполагаема употреба, а другата страна ще предприеме подходящи коригиращи мерки за ефективно решаване на проблема и гарантиране на спазването на споменатото наследство “.   Македония разполага със срок от шест месеца, за да преразгледа статута на паметниците, обществените сгради и инфраструктури на своята територия, \"и дали те по някакъв начин се позовават на древната история и цивилизация на Гърция, която е неразделна част от историческото или културното наследство на Атина, и трябва да предприеме съответните коригиращи мерки, за да разреши ефективно проблема и да гарантира спазването на споменатото наследство“.    Всяка страна ще се придържа към препоръките на Конференцията на ООН за стандартизация на географските наименования относно използването на официални географски имена и топоними на територията на другата страна.\r\nВ рамките на един месец трябва да бъде създаден съвместен комитет от експерти по исторически, археологически и образователни въпроси, който да разгледа обективната и научна интерпретация на исторически събития, основани на автентични, базирани на факти и научно обосновани исторически източници и археологически находки.\r\nТози комитет, ако счете за уместно, ще преразгледа учебниците и учебните материали като карти, исторически атласи, ръководства за обучение, използвани във всяка страна, в съответствие с принципите и целите на ЮНЕСКО и Съвета на Европа.   ", "date": "2019.02.09", "title": "Какво следва след ратификацията на Договора от Преспа? "}
{"url": "https://www.actualno.com/curious/dneven-horoskop-za-10-fevruari-news_721028.html", "text": "        Тази неделя по-малко самоувереност и повече практичност ще ви помагат да се справяте с всичко. Проявявайте далновидност и мислете за последствията от стъпките, които възнамерявате да предприемете. Ако тази неделя животът ви поставя сериозни задачи, по-добре е да изчакате. Пазете си здравето, разсейвайте се с нещо приятно, за да не преживявате толкова по нещо, което все още не можете да промените.   Тази неделя действията ви може да учудят и вас самите, но ще ви помогнат да се проявите и да заявите за себе си. Добър ден за запознанства, въпреки че са възможни някои амплитуди в настроението ви.     Тази неделя дръжте под контрол материалните ценности. Най-различни ситуации може да избият почвата под краката ви, но са възможни и щастливи случайности. Вероятно е обаче и нервно претоварване. Тази неделя е важно да си изясните към какво да насочите усилия, за да ви донесе то максимална полза в бъдеще. И се научете да казвате „не“, когато някой се опитва да ви натрапи задължения или изисква от вас нещо, което не влиза в плановете ви. За много от случващото се сега ви се иска да отложите анализа, тъй като дори и вас обстоятелствата могат да ви изненадат и да ви хванат неподготвени. Това обаче не е правилният избор.   Тази неделя е най-добре е да си намерите интересни занимания, да се разсейвате, да общувате с хора, които стимулират творческите ви способности. Не е лошо да се погрижите за някого, да поглезите половинката. Тази неделя ще е сложен ден и има опасност от грешки и неправилни решения. Трудно ще ви е фокусирате вниманието си и да го задържите върху нещо конкретно. Тази неделя не пренебрегвайте интуицията си, но не се поддавайте на първата емоция. Ще се чувствате в безопасност сред близки хора. Каквито и да са трудностите в текущите ви дела, обсъждайте ги. Те са решими. Тази неделя, независимо от суетата и страстите, които царят около вас, сега е най-добре да не се усамотявате и да посетите всички мероприятия, които може да се окажат полезни. Промените непосредствено ще засягат и вашите интереси. Тази неделя не забравяйте, че колкото и да са здрави позициите ви, някой може да се опита да ви натовари или да ви създаде грижи около планираните перспективи. Разсейвайте се, занимавайте се с необходимото. Тази неделя не е толкова лесно да накарате хората да играят по вашите правила, когато и вие не сте съвсем наясно с тях и ги променяте непрекъснато. Чакайте важни новини, постарайте се да получите отговори на вълнуващи ви въпроси и не плувайте срещу течението.", "date": "2019.02.09", "title": "Дневен хороскоп за 10 февруари"}
{"url": "https://www.actualno.com/plovdiv/pojar-vze-dve-jertvi-v-plovdivsko-news_721023.html", "text": "  33 годишен мъж е загинал днес при пожар в дома си в пловдивското село Скутаре.     Сигналът е получен към 17.30 ч днес.   За денонощието това е вторият подобен случай, снощи малко преди полунощ възниква пожар на втори етаж на къща в село Драгомир.\r\nСлед като огънят е изгасен, е открито тялото на 28 годишния мъж, който е живеел там. Причините и за двата пожара се разследват.  ", "date": "2019.02.09", "title": "Пожар взе две жертви в Пловдивско"}
{"url": "https://www.actualno.com/plovdiv/romite-napusnaha-vojvodinovo-sled-pregovori-lichno-kmetyt-gi-otkara-news_721025.html", "text": "  Ромите, които тази сутрин се завърнаха във Войводиново заедно с адвокат и правозащитници, отново напуснаха махалата. Кметът на селото Димитър Тосев ги изведе с бус, който шофираше лично.     Както вече ви съобщихме, около 40 души, обитатели на разрушената ромска махала в пловдивското село Войводиново, се върнаха днес в селото заедно с правозащитници.   Част от къщите са съборени, други предстои да бъдат премахнати, тъй като всички те са незаконно построени. След появата на групата в селото, днес там пак възникна напрежение и се наложи да бъдат насочени специализирани полицейски сили и жандармерия.\r\nМестното население започна да се събира, но полицията не допусна преки контакти.  Напрежението във Войводиново избухна през януари, когато двама братя от ромската махала пребиха командос. И двамата са за постоянно в ареста, но това доведе до изселване на ромите, които живеят там от около 20 години.\r\nНаселението на селото излиза на протести няколко пъти, включително и след определянето на мярката на неотклонение на двамата нападатели.   Протестите бяха прекратени по- късно, но днес хората пак се събраха около църквата. Жандармерията охранява достъпа до ромската махала.    ", "date": "2019.02.09", "title": "Ромите напуснаха Войводиново след преговори, лично кметът ги откара"}
{"url": "https://www.actualno.com/europe/demonstrant-zagubi-rykata-si-pri-protesta-na-jyltite-jiletki-v-parij-news_721029.html", "text": "  Протестиращ от движението „жълти жилетки“ загуби ръката си при сблъсъци с полицията в Париж, избухнали пред сградата на парламента, съобщава АФП. По време на 13-та поредна демонстрация хиляди се включиха в марша, започнал от площада край Триумфалната арка в центъра на френската столица.     Протестът протичаше нормално до пристигането на шествието пред сградата на парламента, където няколко маскирани демонстранти започнаха да замерят полицейския кордон с камъни и самоделни бомбички. Полицията отвърна със сълзотворен газ и зашеметяващи гранати, за да разпръсне тълпата.   Маршът продължи по булевард „Сен Мишел“, където погромът продължи – обект на вандалски прояви станаха автобусни спирки, коли и витрини на магазини.\r\nТежко раненият демонстрант е пострадал от зашеметяваща граната, хвърлена от полицията. Той е бил фотограф на „жълтите жилетки“, опитващ се да заснеме лицата на провокаторите сред редиците на демонстрантите.  При съботния протест полицията е задържала 10 души. От вътрешното министерство съобщиха, че при сблъсъците има ранени и най-малко двама полицаи.\r\nПротести на „жълтите жилетки“ се проведоха и в Марсилия, Монпелие, Бордо и Тулуза. Общо в цялата страна на демонстрация са излезли малко над 12 000 души, 4000 от които са протестирали в Париж.   ", "date": "2019.02.09", "title": "Демонстрант загуби ръката си при протеста на \"жълтите жилетки\" в Париж"}
{"url": "https://www.actualno.com/bgfootball/borusija-dortmund-zagubi-tri-gola-prednina-za-12-minuti-i-napravi-greshna-stypka-sreshtu-hofenhajm-video-news_721030.html", "text": "  Борусия Дортмунд загуби точки в домакинския си двубой от първенството срещу Хофенхайм, който завърши с равенство 3:3. Лидерът в Бундеслигата водеше с 3:0 четвърт час преди края, но не съумя да запази солидната си преднина.     Резултатът в мача на \"Сигнал Идуна Парк\" бе открит от Джейдън Санчо, който изправи трибуните на крака в 32-ата минута.   Малко преди края на полувремето се отличи и Марио Гьотце, а в 66-ата минута Рафаел Герейро се отличи за 3:0.\r\nДомакините обаче не успяха да удържат преимуществото си, след като от 75-ата до 87-ата минута Исак Белфодил бе точен на два пъти, а Павел Кадержабек добави един гол.  Борусия остава начело в класирането с 51 точки, а Хофенхайм с 31 е на седма позиция. ", "date": "2019.02.09", "title": "Борусия Дортмунд загуби три гола преднина за 12 минути  и направи грешна стъпка срещу Хофенхайм (ВИДЕО)"}
{"url": "https://www.actualno.com/football/livyrpul-se-spravi-s-lekota-s-bornemut-i-se-vyrna-na-vyrha-video-news_721033.html", "text": "  Ливърпул разгроми Борнемут с 3:0 на \"Анфийлд\", благодарение на което се върна на върха в класирането в Премиършип.     Мърсисайдският тим поведе в резултата с гол на Садио Мане в 24-ата минута. Жоржиньо Вайналдум с техничен прехвърлящ удар удвои преимуществото на \"червените\" 10 минути по-късно.\r\n\"Черешките\" след втория гол почти не се съпротивляваха и очаквано инкасираха трети в 48-ата минута, автор на който стана Мохамед Салах.   Ливърпул по този начин отговори убедително на своите критици, като не показа никакви признаци на нервност, а уверено стигна до класически успех.  С актив от 65 точки Ливърпул отново е водач в класирането, но може да бъде настигнат в неделя от Манчестър Сити, ако \"гражданите\" спечелят три точки срещу Челси у дома. Други резултати:       Кристъл Палас - Уест Хям 1:1\r\nХъдърсфийлд - Арсенал 1:2\r\nСаутхемптън - Кардиф 1:2\r\nУотфорд - Евертън 1:0.", "date": "2019.02.09", "title": "Ливърпул се справи с лекота с Борнемут и се върна на върха (ВИДЕО)"}
{"url": "https://www.actualno.com/society/novinite-naj-vajnoto-za-denja-9-fevruari-news_721026.html", "text": "  Редакционният екип на ви представя най-важните новини за изминалия ден, 9 февруари.      Напрежение се породи във Войводиново, след като роми се връщат в селото. Близо 40 роми и представители от правозащитна организация няколко часа обикалят около незаконните ромски къщи, съобщава БТВ. Към обяд, местното население излиза на спонтанен протест и около 50 души се опитват да пробият полицейската блокада, но са спрени. Силно възмущение предизвиква жена с фотоапарат, която придружава ромите и говори на английски.   Лидерът на \"Воля\" Веселин Марешки се изказа много остро за политическите си опоненти от ВМРО, като ги определи за организирана престъпна група. Той разкритикува и концепцията на Красимир Каракачанов относно ромската интеграция. \"В цялата концепция на вицепремиера и военен министър Красимир Каракачанов (за интеграция на ромите - б.р.) реално се говори как да увеличим привилегиите на циганите и тя е една измишльотина, посочи Марешки пред БНТ. \"Концепцията за справяне с циганската престъпност на вицепремиера Красимир Каракачанов не трябва да води до етническо напрежение\". Това каза за седмичното обзорно предаване „Метроном“ на Радио „Фокус“ председателят на ПГ на „Обединени патриоти“ и лидер на „Атака“ Волен Сидеров. Решението на проблема не трябва да се приема като репресия или отнемане на права на част от обществото, коментира той.     Ромите, които тази сутрин се завърнаха във Войводиново заедно с адвокат и правозащитници, отново напуснаха махалата. Кметът на селото Димитър Тосев ги изведе с бус, който шофираше лично. Както вече ви съобщихме, около 40 души, обитатели на разрушената ромска махала в пловдивското село Войводиново, се върнаха днес в селото заедно с правозащитници. \"Имаме законовата възможност да накараме разрушителя на дюната на \"Смокиня\" да я възстанови, което би било прецедент за България. Факт е, че нещо, което се е формирало десетилетия и дори столетия, не се възстановява, то няма да бъде автентично. Но трябва да се даде пример, че когато рушиш нещо, което нямаш право да рушиш, трябва да го възстановиш – усилието трябва да бъде в тази посока.\" Това заяви в предаването \"Тази събота\" министърът на околната среда и водите Нено Димов.    Командващият военно-морските операции във ВМС на САЩ адмирал Джон Ричардсън призова Вашингтон да мине в настъпление срещу Русия и Китай, съобщи изданието Business Insider. В реч пред Атлантическия съвет той обвини Русия в блокиране на Азовско море, а също в засилване на военно-морското присъствие в Източното Средиземноморие. От септември 2018 г. ГЕРБ влезе в политически упадък, ако партията удържи още няколко седмици, ще успее да прескочи политическия трап. Това каза за седмичното обзорно предаване „Метроном“ на Радио „Фокус“ политологът и директор на „Галъп интернешънъл“ Първан Симеонов. Според него ГЕРБ трябва да се радва, че има силна опозиция и да се страхува да не се появи нещо ново, което в опит да попречи на БСП, да попречи на тях. Масата избиратели започват да се оглеждат за генерални алтернативи. Това има своите предимства и недостатъци, в които живеем вече две десетилетия, коментира той. Масови антиправителствени протести се проведоха в петък вечер в 16 града на Сърбия, съобщи РТС. Демонстрантите поискаха оставка на правителствоно в страната. Акциите минаха под лозунга „Един от пет милиона”. Той се появи, след като президентът Александър Вучич заяви, че няма да допусне незаконно вземане на властта дори протестиращите да са пет милиона”. Държавният секретар на САЩ Майк Помпео ще направи обиколка в няколко европейски страни през идната седмица, като цели да ги призове да се откажат от подкрепата за проекта „Турски поток”, съобщи високопоставен служител на Държавния департамент. Помпео ще посети Унгария, Словакия, Полша, Белгия и Исландия на 11-15 февруари, предаде РИА-Новости. Да бъде свръхчовек за него беше голяма отговорност\".Това сподели пред Нова телевизия Радослава Ненова , жената до Боян Петров, дни след рождения ден на алпиниста. Радослава е майка на сина на Боян. Още не е изминала година от изчезването на алпиниста в Хималаите.", "date": "2019.02.09", "title": "Новините: Най-важното за деня, 9 февруари"}
{"url": "https://www.actualno.com/tennis/medvedev-nokautira-monfis-i-shte-spori-za-titlata-na-sofia-open-2019-news_721036.html", "text": "  Безапелационен! Само така може да бъде определен Даниил Медведев и ходът му към финала на тенис турнира Sofia Open в полуфинала срещу Гаел Монфис. Безгрешната игра на руснака му гарантира изключителна победа с 6:2, 6:4 срещу най-добре представящия се тенисист в надпреварата до момента.     След като в петъчната програма френският тенисист смачка големия фаворит Стефанос Циципас, Монфис не се оказа сериозна пречка за Медведев, който приключи срещата за малко повече от час.   Денят определено не принадлежеше на Монфис, чийто сервис не вървеше. Той наниза едва 4 аса, а в същото време допусна 5 двойни грешки. Монфис имаше своите шансове във 2-ия сет, но не реализира нито един от открилите се пред него 6 брейк пойнта преди неговият съперник да реализира от своя страна два пробива. Прекалените грешки от бекхенд и защитната \"стена\", която срещна, му попречиха да покаже това, което свикнахме да наблюдаваме в последните няколко дни от негова страна. , а какво каза щастливият финалист след победата .  ", "date": "2019.02.09", "title": "Медведев нокаутира Монфис и ще спори за титлата на Sofia Open 2019"}
{"url": "https://www.actualno.com/healthy/prof-ilko-getov-sistemata-na-lekarstvosnabdjavane-e-chast-ot-nacionalnata-sigurnost-news_721006.html", "text": "  Голяма част от аптеките в страната нямат готовност да се включат в Националната система за верификация на лекарствата, с която се цели да не се допускат фалшиви медикаменти на пазара.     Това заявиха днес в Стара Загора от Българския фармацевтичен съюз, предаде БГНЕС.   В България фармацевтите са информирани за новата система още от 2011 година, а от 2016 година има и европейски регламент, който трябва да се спази. Новата система ще даде възможност на държавите членки по-добре да проследяват отделни лекарствени продукти, особено в случай на съмнения. С въвеждането на новата система фармацевтите трябва да направят допълнителни разходи, тъй като наличието на компютър и инсталиран софтуер става задължително условие за отпускане на лекарства с рецепта.\r\n„Системата на снабдяването с лекарства е част от националната ни сигурност и е време е да се помисли многопластово за тези обекти, които дават качество на живот. Смятаме, че трябва да се намерят пари за подкрепа на малките аптеки в населените места, които са труднодостъпни или отдалечени от големи центрове, където живеят нископлатени граждани. Всеки гражданин трябва да има еднакъв достъп до лекарства и фармацевтична услуга, включително и денонощна“, е мнението на председателят на БФС проф. Илко Гетов.  „Това колко ще струва зависи какво е състоянието на аптеката в момента, наличното оборудване и доколко то е съобразено с модерните технологии, защото има аптеки, които към момента нямат никаква подготовка и готовност за това нещо, тоест до момента те са работили без компютър, само с един фискализиран касов апарат. За съжаление при тях финансовото натоварване ще е най-голямо”, обясни Светослав Крумов, зам.-председател БФС.", "date": "2019.02.09", "title": "Проф. Илко Гетов: Системата на лекарствоснабдяване е част от националната сигурност"}
{"url": "https://www.actualno.com/politics/den-9-bsp-ne-kazva-zashto-evrodeputatite-glasuvaha-da-ne-se-nakazva-korupcija-news_720976.html", "text": "  Пак дойде събота, слънчице изгря, но не проби червената тишина. Тишина - по въпроса с корупцията.       може и да се откаже да припомня някога, но не и скоро - ей така, защото е редно медиите да поглеждат и по-далеч от носа си т.е. поредния скандал.\r\nПредвид днешната реалност и очакваните нападки с оглед въпроса ни, представяме няколко доказателства за неутралността ни:            ", "date": "2019.02.09", "title": "Ден 9: БСП не казва защо евродепутатите ѝ гласуваха да не се наказва корупция"}
{"url": "https://www.actualno.com/ruse/ambiciozna-programa-za-razvitie-predlaga-obshtinski-pazari-eood-ruse-news_721011.html", "text": "  Общинските съветници в Русе на редовната си сесия през февруари ще дискутират въпроси за построяване и разширяване на търговски зони в Русе и областта.     Предложенията са за изграждане на три нови магазина за пазарна търговия в град Мартен и създаване на покрит базар за промишлени стоки на Централен общински пазар в град Русе.   Предложените инвестиции са заложени в програмата за развитие на „Общински пазари” ЕООД и ще бъдат реализирани със собствени средства.\r\nСлед приключването на втория етап на Централен общински пазар в Русе ще заработят още два нови големи магазина, ресторант и сервизно помещение. Този обект има съответното разрешение за строеж и технически проект за строителни дейности.  Инвестицията е в размер на 273 000 лева. С дейностите по увеличаване на търговските площи и реалната възможност за привличане на нови наематели и клиенти, тя ще върне вложените финансови средства за 7 години.\r\nИнвестираните средства за магазините в близкия до Русе град Мартен ще бъдат на стойност 68 000 лева. Те ще „изникнат“ на мястото на неизползвани през годините стари търговски маси.", "date": "2019.02.09", "title": "Амбициозна програма за развитие предлага „Общински пазари“ ЕООД - Русе "}
{"url": "https://www.actualno.com/starazagora/gigantskite-maski-na-kukerlandija-sa-v-stara-zagora-snimki-news_720996.html", "text": "  До 15 февруари в парк “Пети октомври” в Стара Загора гостува изложбата „Гигантските маски на Кукерландия“, която е проект на община Ямбол и ямболския музей. През 2011 година музеят разработва инсталации които са огромни кукерски маски, които внасят допълнителна атрактивност на маскарадния фестивал в Ямбол.      От тогава след като се включат в пернишкия фестивал “Сурва” гигантските маски тръгват на турне и се връщат в родния град за ежегодния Международен маскараден фестивал “Кукерландия”. През 2019 година той отбелязва своята 20-годишнина и ще се проведе от 28 февруари до 3 март.    Пътуващата ямболска изложба гостува в Стара Загора за трети пореден път. Преди да спре в Града на липите изложбата е била в Перник, София и Пловдив. Освен трите инсталации с диаметър на основата 2 метра и височина 3 метра жителите и гостите на Стара Загора могат да научат повече за ямболския фестивал и да разгледат снимки от неговата 20-годишна история.  ", "date": "2019.02.09", "title": "„Гигантските маски на Кукерландия“ са в Стара Загора (СНИМКИ) "}
{"url": "https://www.actualno.com/asenovgrad/zatvarjat-za-dvijenie-ul-hristo-botev-v-asenovgrad-zaradi-remont-na-trybi-news_721007.html", "text": "   Става въпрос за отсечката между улиците \"Александър Батенберг\" и \"Панайот Сребров\". Зоната е проблемна, тъй като заради честите аварии там часове без вода остават жители на два асеновградски квартала, а именно - \"Баделема\" и \"Изток\".     Ремонтът е ангажимент на ВиК-Асеновград и цели намаляване до минимум разкопаванията в този район, които се налагат да се правят заради спукани тръби по няколко пъти месечно. Освен това, силно амортизирана вече е и самата система. Преди да се предприеме реализирането на подобен проект задължително се прави реорганизация на движението. Такъв е и случаят тук, тъй като водопроводът, който трябва да бъде подменен, пресича една от основните и най-натоварени улици в Асеновград - \"Христо Ботев\".    Работата ще се реализира общо в три етапа, като най-сложната част ще е полагането на тръбата по цялата дължина на улица \"Христо Ботев\". Именно това ще наложи забраната за преминаване на превозни средства през зоната в рамките на няколко часа.\r\nПроектът по обновяване на тази част от водопроводната мрежа включва също подмяна на спирателния кран, а след това - и възстановяване на пътната настилка. Първоначалните работни дейности по аварийния ремонт вече започна. В тези часове водачите могат да ползват страничните улици в района, като обходен маршрут. Предвидено е цялостният ремонт в зоната да се извърши в рамките на три дни.  ", "date": "2019.02.09", "title": "Затварят за движение ул. \"Христо Ботев\" в Асеновград заради ремонт на тръби"}
{"url": "https://www.actualno.com/bgfootball/lubo-penev-startira-tretija-si-prestoj-v-cska-s-iznenadvashta-zaguba-news_721018.html", "text": "  ЦСКА отстъпи на Етър с 0:1 в последната си контрола преди старта на сезона. Двубоят на стадион \"Българска армия\" беше неофициален дебют на новия старши треньор Любослав Пенев.     Застаналият за трети път начело на любимия си отбор наставник се изправи срещу Етър на Красимир Балъков.   Нападателят на гостите Флорент Боджадж вкара единственият гол в мача в 34-ата минута, а Етър пропусна да запише по-изразителна победа срещу \"армейците\", които изиграха много слаб мач.\r\nШампионатът на България се подновява следващата седмица и ЦСКА гостува на Черно море в събота, а Етър играе в неделя с Дунав у дома.  Подробности за играта на \"армейците\" и видео от срещата вижте в .", "date": "2019.02.09", "title": "Любо Пенев стартира третия си престой в ЦСКА с изненадваща  загуба"}
{"url": "https://www.actualno.com/healthy/startirat-novi-pravila-za-bezopasnost-na-lekarstvata-news_720982.html", "text": "  Задължителната за ЕС система за верификация на лекарствата работи от днес, отлагането й ще доведе до санкции за България, заяви пред БТА проф. Илко Гетов, председател на Българския фармацевтичен съюз.     Целта на системата е предпазване на пациентите от фалшиви лекарства. Друг ефект, очакван от проф. Гетов, е спиране на \"куфарната търговия\" и преопаковане на лекарства, купени от страни извън ЕС. След няколко години система за верификация ще има и за медицинските изделия.   Според новите правила, производителите са задължени да поставят двуизмерен баркод и средство срещу подправяне върху опаковките на лекарства, отпускани по лекарско предписание.\r\nЗадължение към аптеките и болниците е да проверяват автентичността на лекарствата, преди да ги дадат на пациентите. Новото изискване важи и за продаването на лекарства онлайн.  Лекарствените средства, произведени до днес и без знак за безопасност, могат да останат на пазара до изтичане на срока им на годност.\r\nЗа изпълнението на новата европейска наредба аптекарите ще трябва да инвестират в нов софтуер. Някои от фармацевтите обаче се притесняват, че служителите им няма да се справят с новия софтуер и сложиха  жълти жилетки в знак на протест.   Европейската агенция по лекарствата и Европейската комисия отвориха 6-месечна обществена консултация за замяна на кратката характеристика на продукта и хартиената листовка с електронна продуктова информация.    ", "date": "2019.02.09", "title": "Стартират нови правила за безопасност на лекарствата"}
{"url": "https://www.actualno.com/society/jenata-do-bojan-petrov-za-nego-beshe-otgovornost-da-byde-svryhchovek-news_720986.html", "text": "  \"Да бъде свръхчовек за него беше голяма отговорност\".Това сподели пред Нова телевизия Радослава Ненова , жената до Боян Петров, дни след рождения ден на алпиниста.     Радослава е майка на сина на Боян. Още не е изминала година от изчезването на алпиниста в Хималаите.   Два дни преди датата, на която Боян Петров трябваше да навърши 46 години, на алпиниста тя споделя: „Неговият съвет беше аз да не живея с вина. Аз имам обвинения: „Защо не го спря?”. Не можеш да живееш с тази вина. Не си го спрял, защото той го иска.\r\nТой самият в един момент може би се обърка кой е. Дали е това , което обществото иска от него или е наистина той. В един момент всеки искаше да е перфектният, този, който винаги оцелява, не се огъва, не можеше да си позволи да има слабости.  Като отговорност му беше, но имаше и позитиви. Любовта на децата болни от диабет, на хора с рак - черпеха енергия от него”.\r\nБоян така и не успя да изживее радостта от покоряването на Шиша Пангма. След безпрецедентна операция по издирването му, той не е открит. Радослава получава единствено вещите му.   Плакала много докато четяла дневника му.„Сателитният телефон, снимки, неща, които е писал като дневник.    \"Това, което ми направи впечатление като видях по-личните му записки е, че той изцяло се е фокусирал върху покоряването на Еверест – следваща цел. Явно по ирония е решил, че този връх няма да представлява трудност по пътя му към Еверест”, каза тя.", "date": "2019.02.09", "title": "Жената до Боян Петров: За него беше отговорност да бъде свръхчовек"}
{"url": "https://www.actualno.com/tips/sigurnite-futbolni-prognozi-v-sybotnija-den-0902-news_720988.html", "text": "  Съботният ден е богат на събития в спорта, а нашите типстъри предоставят две , които да ви помогнат в днешния ден. Ето ги и тях:         Мърсисайдци допуснаха две поредни грешки в шампионата, а това може да им изиграе лоша шега по пътя им към титлата в Англия. \"Червените\" посрещат на \"Анфийлд\" състава на Борнемут, а вече нямат право на повече грешки, ако искат да триумфират в края на сезона. Играчите на Юрген Клоп ще излязат мобилизирани и нахъсани за победа, а атмосферата на \"Анфийлд\" със сигурност ще допринесе за крайния успах. Освен това, тимът на Ливърпул е записал три победи в последните си три мача срещу този съперник с общ резултат 11:0. : Победа за Ливърпул, а по-смелите могат да комбинират залога с над 2,5 гола.       \"Артилеристите\" са в ужасяваща серия в гостуванията си, а последната победа в английската Висша лига извън \"Емиратс\" беше в края на ноември миналата година (1:2 от Борнемут). Това прати Арсенал извън топ 4, а вече и извън топ 5, като място за грешки повече няма. Първата стъпка към балансирането на представянето на отбора е победа срещу последния в класирането тим на Хъдърсфийлд, който е вкарал едва 13 гола и има едва 11 точки от началото на сезона (вече 25 кръга). Домакините са в серия от 6 поредни поражения на своя стадион, а седмото поредно предстои днес в 17:00 часа. Коефициентът от 1.70 е повече от интересен.     : Арсенал да спечели ", "date": "2019.02.09", "title": "Сигурните футболни прогнози в съботния ден (09.02)"}
{"url": "https://www.actualno.com/business/bnb-prie-nasoki-za-vlizane-v-chakalnjata-za-evroto-news_720974.html", "text": "  БНБ взе решение за прилагане на насоки, дадени от Европейския банков орган, предаде БНР.     Мярката е част от процедурите, с които страната ни се подготвя за членство в обменно-валутния механизъм ERM II и тясно сътрудничество с единния банков надзор.   Насоките се отнасят до провеждането на стрес-тестовете в банковата система, надзорните прегледи и оценки в системата, както и управлението на риска.\r\nПрез юли трябва да са готови стрес-тестовете в шест банки у нас, провеждани от Европейската централна банка.  Резултатите ще са ключови за крайното решение дали може да се присъединим към ERM II и европейския банков надзор.", "date": "2019.02.09", "title": "БНБ прие насоки за влизане в чакалнята за еврото "}
{"url": "https://www.actualno.com/blagoevgrad/blagoevgrad-v-30-minuti-news_720951.html", "text": "  Възникнало около 300 г. пр. н.е. селище Скаптопара, днес се е превърнало в големия и красив Благоевград. Красивият град привлича ежедневно десетки туристи и гости, дошли както да се насладят на ненадминатата природа, така и да видят незаменима комбинация на старото с новото. Благоевград привлича туристи и гости по няколко причини; изключително добрата му локация – между Солун и София, наличието е незаменима природа и съчетанието от нови университети със старини сгради.      Обединената сграда на Американския и Югозападния университет е може би първото нещо, което всеки гост на града се стреми да види. Но реномираните университети, не са единствените институции, които се помещават в сградата. Там е още регионалната библиотека „Димитър Талев”, читалище и дом на редица други културни дейности.   Реновираната сграда на общината и драматичния театър „Никола Вапцаров” са една до друга. И докато новата община, официално открита преди дни, ни представя един европейски Благоевград, то театърът ни връща много години назад. Запазеният интериор, приютил десетки истории през годините, е една от най-старите,а  и най-посещавани сгради в града. Билетите за театралните представления свършват за минути, а малки и големи казват, че благоевградския театър е едно от любимите им места в града.    Благоевград не е само институции. Прочутата „Главна улица”, обикновено осеяна с красиви чадъри ни заварва без тях. Свалени са, след обилните ветрове преди месеца. Все пак, улични музиканти не спират да радват жители и гости, и да внасят колорит. Щандове и сергии също са постоянно присъствие по улиците. И докато лятото се продават основно слънчеви очила и гривни, а зимата шапки и ръкавици - пролетта ни посреща с мартеница. Много и разнообразни артикули, които се продават от усмихнати продавачи, винаги готови да направят комплимент и да помогнат! Цветята, осияли сякаш целия път до църквата в Благоевград, също са постоянно присъствие. Уличните търговци умеят да се пазарят - обичат да виждат клиентите си радости, особено когато са с техните цветя. Жителите казват, че пролетт тук е пълно с лалета - едни от най-известните цветя в района. Разнообразни цветове и шарки, те още повече разкрасяват града.   Самата църква в града е мястото, където можем да останем насаме с вярата си. Заобиколена от буйни дървета, тя сякаш успява да ни скрие, да ни предпази и да ни помогне. Всекидневно посещавана от десетки благоевградчани, и локализирана в старинния квартал \"Вароша\", тя е едно от най-големите богатства на Благоевград. Малките улички на града, достатъчно широки, за да мине кола, но достатъчно големи, за да поберат хилядите истории, случили се на тях. Комбинацията от старинни къщи и ново изградени сгради сякаш ни пренася на границата на два свята - старият Благоевград, запазил историята си, и новия Благоевград - готов за нови върхове. И докато се разхождахме, видяхме много кучето, удобно заспали в топлото време. Не обезпокоявани и не обезпокояващи никого. \r\nРазходката в Благоевград може да продължи до безкрай, парковете в града, езерото, градската градина и малките квартали са нещо, което ще ви покажем в следващите ни статии!", "date": "2019.02.09", "title": "Благоевград в 30 минути"}
{"url": "https://www.actualno.com/showbusiness/v-anglija-grigor-dimitrov-i-nikol-shercinger-veche-ne-sa-zaedno-news_720990.html", "text": "  Личният живот на най-добрия български тенисист винаги е пораждал редица спекулации - не само тук, но и в чуждестранните медии. Според изданията на Острова .     Това не е първият път, в който разделят двамата, но тoзи път Mirror е сигурен в информацията си, като твърди, че двамата са се разделили по-рано този месец.   \"Двамата с Григор са си взели почивка един от друг и тя заслужава  невероятен човек до себе си, но е фокусирана върху себе си и кариерата  си\", цитира \"Мирър\" близък човек до поп звездата. Освен това красивата Шерцингер не иска да излиза по срещи. Ухажори не ѝ липсват - според английското издание бившият футболист Джейми Реднап е проявил желание да излезе на среща с нея, но \"времето за Никол не е подходящо\".   ", "date": "2019.02.09", "title": "В Англия: Григор Димитров и Никол Шерцингер вече не са заедно"}
{"url": "https://www.actualno.com/plovdiv/delo-za-grabej-gledat-chirpanski-uchenici-news_720978.html", "text": "  Възстановка на дело за грабеж подготвят десетокласници от Средно училище “Пейо Крачолов Яворов” (СУ) вече три месеца. Процесът е по действителен случай и 14-те ученици ще влязат в различни роли - на подсъдим, адвокати, прокурор, съдии.     Във възстановката ще има и свидетели, вещи лица и съдебни заседатели. Накрая съдебният състав ще трябва да се произнесе с присъда.\r\nВ подготовката на възстановката на съдебния процес им помагат двама съдии и шестима съдебни служители на Пловдивския апелативен съд.   Съдилището и сред организаторите на инициативата заедно с Местната комисия за борба с противообществените прояви на малолетни и непълнолетни и Правозащитния център „Заедно за теб“ в Чирпан.  С нея се цели младежите да се запознаят с работата на съдии, прокурори и адвокати, както и да разберат как протича наказателен процес в съда.\r\nПроцесът ще бъде представен на 21 февруари преди патронния празникв обновения киносалон на СУ “Пейо Крачолов Яворов”.    ", "date": "2019.02.09", "title": "Дело за грабеж гледат чирпански ученици"}
{"url": "https://www.actualno.com/healthy/predpriemat-merki-sreshtu-nepravomerno-izdadeni-bolnichni-listove-news_720981.html", "text": "  Общи съвместни действия предприемат от Националния осигурителен институт, регионалните здравни инспекции и Здравната каса.     НОИ следи фирмите с много на брой служители, представили болнични листове. Наблюдават се и лечебните заведения и медиците, които са ги издали.   Следят се и определени диагнози. През миналата година са проверени над 1100 лечебни заведения. Обжалват се повече от 9000 болнични листове.\r\nПред БНТ Даниела Сенова, директор \"Осигуряване и краткосрочни плащания\" в НОИ, заяви: Обжалването се извършва повече по отношение така действително някой болнични листове, които са постъпили и по които впоследствие би могла да бъде извършена някаква преценка.  И най-вече по повод на именно тази продължителност на болничните листове спрямо диагнозата. Някъде около половината от обжалваните се отменят.\r\nВ случаите на отменени болнични листове на практика няма сума за събиране, тъй като не са платени и няма щета.   ", "date": "2019.02.09", "title": "Предприемат мерки срещу неправомерно издадени болнични листове "}
{"url": "https://www.actualno.com/politics/siderov-vajno-e-da-zapazim-etnicheskija-mir-upravlenieto-njama-alternativa-news_720989.html", "text": "  \"Концепцията за справяне с циганската престъпност на вицепремиера Красимир Каракачанов не трябва да води до етническо напрежение\". Това каза за седмичното обзорно предаване „Метроном“ на Радио „Фокус“ председателят на ПГ на „Обединени патриоти“ и лидер на „Атака“ Волен Сидеров.     Решението на проблема не трябва да се приема като репресия или отнемане на права на част от обществото, коментира той.   „В никакъв случай една не трябва да води до напрежение, защото това е опасно за България. У нас ромското население е голям процент. Натрупани са страшно много проблеми, но те не могат да се разсекат с един удар на меча. Трябва да се работи внимателно и конструктивно без да се предизвиква , защото това е възможно“, каза той.\r\nВолен Сидеров посъветва Каракачанов да внесе концепцията си в Министерския съвет. „Въпросът е как и дали ще може да бъде приложена“, каза още той.  По темата за проблемите на \"Обединени патриоти\", той заяви, че независимо как ще се явят на евроизборите, партиите от коалицията ще продължат да работят заедно, за да запазят мандата си.\r\nСпоред него с колегите му трябва да успеят да съобщят това на обществото убедително. Вътрешните противоречия могат да бъдат изгладени, каза още той.\r\n„Ако се разберем за това, то ще има сигнал, че явяването ни на евроизборите няма връзка с довършването на мандата. Има много критики към управлението, но се вижда, че в момента алтернативно управление не може да бъде формирано. Има неща, които са положителни, но изискват повече време и процес. Нека премиерът Бойко Борисов да завърши поне един мандат“, каза той.       Според Волен Сидеров именно неяснотата как ще се явят на евро изборите през май водят до съмненията за разпад на коалицията.\r\nТой взе отношение и по темата с Македония.\r\n\"Предлагам анекс към договора ни с Македония, който ще гарантира изчистването на неясноти и кражба на история\", добави Сидеров.\r\nТакова подобрение на договора той е предложил още през лятото на миналата година. Според Сидеров отношенията ни с Македония продължават да бъдат сложни, но все пак отпушването им може да се приеме за успех.\r\n\"Премиерът Бойко Борисов има възможността по международен начин, чрез натиск отвън да поиска от ръководството на Македония да приемат условията\", каза още Сидеров и допълни, че това е възможно да се случи без истерия и фалцет.      „Най-кратко текстът на анекса казва, че двете страни се задължават да не спекулират с исторически факти, събития и личности по начин, по който обикновено Македония го прави. Чухме от премиерът Заев неща, свързани с Илинденско преображенското въстание, които подразниха.\r\nТакива подмятания продължават. Този анекс изчиства нещата. Някой може би ще каже, че Македония няма да го подпише. А ще иска ли съгласието ни за членство в НАТО?! Ще го иска“, обясни той.\r\nВолен Сидеров уточни, че българското съгласие за членството на Македония в НАТО и ЕС е шансът ни да защитим историята си. Според него това е начинът за правене на дипломация.", "date": "2019.02.09", "title": "Сидеров: Важно е да запазим етническия мир, управлението няма алтернатива"}
{"url": "https://www.actualno.com/sciencelogy/tijnejdjyr-otkril-byg-vyv-fejstajm-shte-poluchi-shtedro-vyznagrajdenie-news_720979.html", "text": "  Американският тийнейджър, който откри пробива в сигурността на аудио и видео разговорите през приложението “Фейстайм” на „Епъл“, ще получи щедро възнаграждение, съобщава BBC.     От компанията, производител на смартфоните „Айфон“ не посочват каква ще е точната сума, която ще получи 14-годишният Грант Томпсън, но вероятно средствата ще са под формата на стипендия за продължаване на образованието му.   Младежът откри сериозна грешка, която позволява на странични лица да подслушват чужд разговор, през приложението „Фейстайм“.\r\nИнформация за проблема със сигурността на приложението се появи в края на януари. Това клиентите на „Епъл“ сигнализираха, че са открили грешка във „Фейстайм“, която позволява да се види или чуе набирания абонат преди той да е отговорил на позвъняването. Предполага се, че тази грешка е свързана с функцията на груповите видеоразговори, която компанията представи в края на октомври 2018 г.  На свой ред, „Епъл“ заяви, че знае за съществуващия проблем. Компанията обнови програмното осигуряване, което поправи грешката в приложението. Функцията за групови позвънявания във „Фейстайм“ обаче беше временно недостъпна докато се подготвяше обновяването на приложението", "date": "2019.02.09", "title": "Тийнейджър, открил бъг във \"Фейстайм\", ще получи щедро възнаграждение "}
{"url": "https://www.actualno.com/politics/neno-dimov-obeshta-bezprecedentno-vyzstanovjavane-na-dunata-na-smokinja-i-zashtiti-karakachanov-za-romite-news_720975.html", "text": "  \"Имаме законовата възможност да накараме \" да я възстанови, което би било прецедент за България.     Факт е, че нещо, което се е формирало десетилетия и дори столетия, не се възстановява, то няма да бъде автентично. Но трябва да се даде пример, че когато рушиш нещо, което нямаш право да рушиш, трябва да го възстановиш – усилието трябва да бъде в тази посока.\" Това заяви в предаването \"Тази събота\" министърът на околната среда и водите Нено Димов.   Във връзка със строежите по Черноморието Димов обясни, че МОСВ съгласува процедури, а не дава разрешения за строителство, което е в правомощията на местната власт. Посочи и че следенето на строителството се прави от Дирекцията за национален строителен контрол (ДНСК).\r\nТой определи станалото на \"Смокиня\" като \"вандалски акт по отношение на дюната\". Районната инспекция там е направила проверка и геодезично замерване, но административното наказание за разрушаването на дюната в момента е спряно, тъй като прокуратурата се е самосезирала и води наказателно разследване.  \"То трябва да бъде изчакано, за да се види дали ще има осъдителна присъда. Ако такава няма, тогава ще бъде наложена административна санкция\", обясни министърът.\r\nЩо се отнася до друг строеж на Черноморието - този на \"Арапя\", Димов поясни, че там инвестиционното намерение е от 2005 г. и не е изтекло. Държавното горско стопанство е определило, че там вековни дървета няма, нито защитени зони, поради което \"няма нищо, което е свързано с правомощията на Министерството на околната среда и водите\".   По повод за циганската интеграция, Димов посочи, че това е точно обратното на фашизъм.    \"В продължение на десетилетия има определен тип интеграция, която се налага от либерален подход, който се проваля както в България, така и в Европа“, заяви той. \r\nПо думите му интеграцията не означава да оформяш гета и те да лежат на гърба на работещите.\r\n„Тази концепция е точно обратното на фашизъм, от гледна точка на това, че такъв тип концепция прави хората полезни за обществото. Когато имате образование, възможност за кариерно развитие, жилище, в което да живеете нормално, то да е законно, съответно да можете да си покриете сметки, вие сте интегрирани“, заяви още министърът.   Според него този проблем може да се реши през образование, труд и вкарване в нормалните рамки.", "date": "2019.02.09", "title": "Нено Димов обеща \"безпрецедентно\" възстановяване на дюната на  \"Смокиня\" и защити Каракачанов за ромите"}
{"url": "https://www.actualno.com/tips/prevyrni-2-leva-v-1000-s-5-te-macha-na-nacionalnata-lotarija-news_720991.html", "text": "  През седмицата изключителен познавач на си осигури 1000 лева, благодарение на колонката \"СПОРТ ДЖАКПОТ 1000\" на сайта 7777.bg. Той успешно прогнозира 5-те мача, които букмейкърът беше избрал за колонката, носеща хиляда лева, а освен това се оказа и единствен. Ето и мачовете, заедно с неговите прогнози:      Холщайн - Аугсбург 2 (0:1 краен резултат)\r\nАбърдийн - Рейнджърс 2 (2:4 краен резултат)  Барселона - Реал Мадрид Х (1:1 краен резултат)   Рен - Лил 1 (2:1 краен резултат)\r\nУест Бромич - Брайтън Х (1:1)    През този уикенд отново има промоция \"спорт джакпот 1000\", като срещу залог от 2 лева можете да си осигурите 1000, ако, разбира се, имате усет към футболните . Ето и нашите предложения за колонката на Националната лотария:\r\nФрайбурф - Волфсбург 2\r\nКристъл Палас - Уест Хем Х   Уотфорд - Евертън 1\r\nАтлетико Мадрид - Реал Мадрид Х   Фиорентина - Наполи 2 ", "date": "2019.02.09", "title": "Превърни 2 лева в 1000 с 5-те мача на Националната лотария"}
{"url": "https://www.actualno.com/football/eto-kyde-da-gledame-madridskoto-derbi-mejdu-atletiko-i-real-news_720997.html", "text": "  Най-интересният мач в днешния ден ще се изиграе в Испания. На своя \"Ванда Метрополитано\" вторият в класирането в Ла Лига Атлетико (Мадрид) посреща градския съперник Реал в сблъсък от 23-ия кръг на първенството.     Най-интересният мач в днешния ден ще се изиграе в Испания. На своя \"Ванда Метрополитано\" вторият в класирането в Ла Лига Атлетико (Мадрид) посреща градския съперник Реал в сблъсък от 23-ия кръг на първенството.   Къде да гледате двубой вижте в .", "date": "2019.02.09", "title": "Ето къде да гледаме мадридското дерби между Атлетико и Реал"}
{"url": "https://www.actualno.com/europe/novi-protesti-na-jyltite-jiletki-v-parij-news_720984.html", "text": "  Нови протести на „жълтите жилетки“ в Париж. Демонстрантите се събраха за 13-и пореден уикенд на площада край Триумфалната арка.     За днес са планирани няколко шествия във френската столица, която е под засилена полицейска охрана, въпреки че броят на „жълтите жилетки“ през последните седмици значително намаля.   На протеста миналата събота се събраха едва 60 000 души по изчисления на вътрешното министерство, макар лидерите на движението да твърдят, че демонстрантите са били два пъти повече.\r\nПротести на „жълти жилетки“ са свикани и Монпелие, Лил, Нант, Рен и Брест.  ", "date": "2019.02.09", "title": "Нови протести на \"жълтите жилетки\" в Париж"}
{"url": "https://www.actualno.com/vraza/obshtina-vraca-vzema-merki-za-namaljavane-na-bezdomnite-kucheta-news_720999.html", "text": "  На съвместна среща на Община Враца, БАБХ, зоополиция и ветеринарни клиники бяха обсъдени мерките, които са нужни, за да се намали популацията от бездомни кучета на територията на Враца.     На вниманието на всички заинтересовани организации бяха поставени въпросите за ползите от кастрацията и чипирането на кучетата,  както и какви ще бъдат санкциите за недобросъвестните стопани. По време на срещата бе обсъден и контрола при спазване на закона за ветеринарните дейности.   Заместник-кметът Мария Попова, заяви, че най-сериозен  е проблема за увеличаването на популацията на бездомните кучета  и липсата на отговорност на техните стопаните: „През настоящата година ще бъде завършен общинският изолатор, с капацитет до 100 кучета, но и той няма да е достатъчен, ако ежедневно ставаме свидетели на изоставени домашни любимци“ – допълни Попова.\r\nДа се спазват от собствениците на домашни любимци специалните зони за разходка на техните питомци. В противен случай , те ще бъдат санкционирани. За целта ще бъдат осъществявани инспекции от страна на звено „Инспекторат“, местната зоополиция и Българската агенция за безопасност на храните.  Обединени от идеята за контрол срещу бездомните кучета, на срещата присъстваха д-р Йордан Тодоров – старши експерт „Здравеопазване“ в местната администрация, д-р Благовест Рачински от ветеринарна клиника „Анимал 7“, д-р Ива Георгиева – ветеринарна клиника „Гергьовче“, Бойко Йотов и Пламен Панталеев – представители на БАБХ, председателят на СНЦ „Анимал хелп“ – Таня Гигенска. От страна на правоохранителните органи участие взеха – инспектор Милен Дзипалски /зоополиция/ и старши инспектор Детелин Донов – началник група „Охрана и обществен ред.", "date": "2019.02.09", "title": "Община Враца взема мерки за намаляване на бездомните кучета"}
{"url": "https://www.actualno.com/climate/agresivni-beli-mechki-prevzeha-selishte-na-severen-ruski-arhipelag-news_720992.html", "text": "  Руски арктически архипелаг обяви извънредно положение. Причината – инвазията на дузини агресивни полярни мечки, които превзеха домове и сгради на държавни учреждения, съобщава AFP.     Северният руски архипелаг Нова земя, който има население от около 3000 души, е помолил централните власти за помощ, заради „масовата инвазия на полярни мечки в населените райони“. Към момента Москва отказва да даде разрешение да се стреля по животните и създаде комисия, която да разследва случая.   Белите мечки са силно засегнати от глобалното затопляне, което топи по-бързо арктическите ледове и ги принуждава да прекарват повече време на твърда земя, където трябва буквално да се състезават в търсене на храна. Този вид е застрашен от изчезване в Русия и ловът му е забранен със закон.\r\nНа архипелага Нова земя е разположен военен гарнизон на въздушните сили на страната. От декември поне 52 бели мечки са посетили основното селище на архипелага Белушая Губа, като някои от тях са показали доста агресивни поведение. Някои от животните са нападнали хора и са регистрирани прониквания в частни домове в търсене на храна.  Според ръководителя на местната администрация броят на белите мечки в населеното място е безпрецедентен. Местните хора се оплакват, е стандартните мерки за прогонване на животните като използването на моторизирани патрули и кучета, не са ефективни, тъй като полярните мечки се чувстват сигурни и не се страхуват.", "date": "2019.02.09", "title": "Агресивни бели мечки превзеха селище на северен руски архипелаг "}
{"url": "https://www.actualno.com/balkani/gyrcija-ratificira-protokola-za-chlenstvoto-na-makedonija-v-nato-sled-dylgi-debati-news_720946.html", "text": "  Гръцкият парламент ратифицира Протокола за членството на Република Македония в НАТО. \"За\" гласуваха 153 депутати, а 140 бяха \"против\".     Дебатите в пленарната зала продължиха 11 часа. Днешното гласуване слага окончателно край на спора за името и поставя началото за официална смяна на наименованието на Македония. Съгласно Преспанския договор западната ни съседка ще се казва Република Северна Македония.   След гласуването на Протокола Атина ще изпрати Вербална нота до Министерството на външните работи на Северна Македония.\r\nВпоследствие властите в Скопие ще известят ООН и всички държави, които са признали предишното им конституционно име, че новото конституционно име е Република Северна Македония.  На 6 февруари в Брюксел Протоколът за присъединяване на Македония в НАТО бе подписан от всичките 29 държави-членки на НАТО. Генералният секретар на НАТО Йенс Столтенберг откри официалната церемония поздравявайки с \"добре дошъл\" външния министър на страната Никола Димитров.\r\n\"Това е само първата стъпка. Пътят нататък няма да бъде лесен, той ще бъде истинско предизвикателство, \" каза Столтенберг.   \"Аз съм изпълнен с емоция. Това беше дълго пътуване. Изпълняваме обещанието си към нашите предци. Това е резултат от работата на много поколения и специално на усилията на Зоран Заев и Алексис Ципрас, които доказаха, че невъзможното е възможно,\" каза Димитров    Той отправи и специални благодарности към българския премиер Бойко Борисов за неговата подкрепа към страната съсед, както и относно Договора за добросъседство, улеснил пътя на Македония в тази посока.\r\nПървата държава, подписала Протокола за присъединяване, беше Албания. След нея това направи Белгия, а България беше трета.\r\nОт страна на Република България протоколът беше подписан от Георги Пенков, заместник постоянен представител на България в НАТО.", "date": "2019.02.09", "title": "Гърция ратифицира Протокола за членството на Македония в НАТО след дълги дебати"}
{"url": "https://www.actualno.com/politics/cvetanov-v-komisijata-za-kontrol-nad-slujbite-shte-ima-izslushvane-za-sluchaja-gebrev-news_720998.html", "text": "  В четвъртък в Комисията за контрол над службите са сигурност ще се състои изслушване на компетентните институции във връзка с отравянето на бизнесмена Емилиян Гебрев и информациите за съпричастност на извършителя със случая \"Скрипал\".     Аз съм сигурен, че вече е създадена необходимата координация между българските, британските и европейските власти по случая и се работи активно по него. Това заяви днес в Харманли председателят на ПГ на ГЕРБ и зам.-председател на партията Цветан Цветанов.   Той подчерта, че в последните 3-4 години България, ЕС и САЩ са подложени на хибридна атака от Русия.\r\n„Има информации за руска намеса посредством онлайн и социалните медии в изборите в няколко държави, което във всеки един от случаите доведе до дестабилизация. Съществува мнение, че дори „Брекзит“ се е случил под такова влияние“, коментира той. Цветанов изрази мнение, че случаят „Скрипал“ само е затвърдил позицията на ЕС за продължаване на санкциите срещу Русия. По думите му Русия иска да отклони ЕС от политиката му за единство в името на всеобщия просперитет.  Цветанов сподели и своята позиция във връзка с лансираната от ВМРО концепция за ромската интеграция. „Всяка една политика, насочена към по-добрата ромска интеграция, трябва да мине през широко обществено обсъждане, в което дейно участие да вземат всички заинтересовани страни и институции. Неслучайно в управленската ни програма като основен акцент бе заложено образованието. 30 000 деца бяха върнати в образователната система и сега те ще имат възможността да получат перспектива и да бъдат полезни на обществото“, каза зам.-председателят на ГЕРБ.\r\nСпоред него социалните помощи на ромите трябва да се обвържат с тяхната ангажираност, защото днес в обществото ни съществува усещането, че представителите на тази общност получават средства от държавата, но не изпълняват в замяна на това своите задължения както всички останали граждани. „Затова искаме да постигнем баланс и дадем равен шанс на всички деца. Това може да се случи само чрез образованието. В България има много роми, които са се интегрирали и водят успешен живот. Трябва по-често да даваме техния пример“, отбеляза Цветанов. Той подчерта, че ако се създадат условия за по-добра ромска интеграция, това би дало добавена стойност и на българската икономика.   Цветан Цветанов сподели, че към момента не може да има окончателна позиция във връзка с концепцията и уточни, че до една седмица трябва да се проведе коалиционен съвет, като на него това ще бъде една от обсъжданите теми.    ", "date": "2019.02.09", "title": "Цветанов: В Комисията за контрол над службите ще има изслушване за случая Гебрев"}
{"url": "https://www.actualno.com/healthy/nad-14-mln-lv-sa-otpusnati-za-lechenie-na-deca-v-chujbina-prez-2018-g-news_720957.html", "text": "  За периода 2004-2018 година във Фонда за лечение на деца са подадени 9931 заявления. От тях 3137 за финансиране на лечение в чужбина и 5965 – в България.     Това отчита здравният министър Кирил Ананиев в писмен отговор до депутата от ДПС д-р Нигяр Джафер, предаде БГНЕС.   Най-често децата са насочвани в чужбина за трансплантация на стволови клетки, черен дроб, бъбреци, хематология и онкология.\r\nПрез изминалата година най-много - 38 деца са насочени към Австрия, Белгия, Великобритания, Германия, Израел, Италия, Люксембург, САЩ, Турция, Франция и Швейцария.  В България най-много деца са изпратени от Фонда в „Пирогов”. В графата влизат още „Св. Иван Рилски“, София, „Проф. Б. Бойчев, София, „Проф. Иван Митев“, „Александровска“, „Царица Йоанна“, „Свети Георги“ - Пловдив, „Света Марина“- Варна.\r\nВ отчета си здравният министър казва, че само за 2018 година за лечение на деца в чужбина са отпуснати общо 14 055 243,78 лева.   Припомняме, че с решение на парламента през ноември 2018 година Фондът и Комисията за лечение в чужбина бяха закрити, а дейностите им минаха към Здравната каса. За целта към НЗОК беше създаден специален отдел към Дирекция „Европейски въпроси“.    ", "date": "2019.02.09", "title": "Над 14 млн. лв. са отпуснати за лечение на деца в чужбина през 2018 г. "}
{"url": "https://www.actualno.com/celebrate/sv-mychenik-nikifor-antiohijski-news_720861.html", "text": "  В град Антиохия един свещеник, на име Саприкий, и един християнин, на име Никифор, били свързани помежду си с тясно приятелство. В такава дружба те проживели няколко години. Но духът на злобата смутил мира, който съществувал между тях; те се скарали и страшна вражда заменила предишното приятелство. След известно време обаче Никифор разбрал, колко грешни и неугодни Богу са чувствата на вражда и пожелал да се помири със Саприкия. Но Саприкий не искал и да чуе за това. Напразно Никифор прибягвал до посредничеството на общи приятели. Саприкий упорствувал в своята вражда, забравяйки, че Господ не приема молитвите на тия люде, които таят в ръцете си злоба против ближния. Той не искал и да чуе за Никифора. Когато тоя със сълзи падал при нозете му и го молил за примирение, Саприкий мълчаливо се отдалечавал и не искал дори да погледне предишния свой приятел.     Това било около половината на третото столетие. Настанало тежко гонение против християните. Саприкий, като свещеник, бил хванат пръв и отведен на съд при управителя Той безстрашно изповядал пред него вярата си.   – Нашита царе Валериан и Галиен – казал управителят –заповядват: всички, които се наричат християни, или да принесат жертва на боговете, или да бъдат предадени на мъчителна смърт.\r\n– Аз съм християнин – отговорил Саприкий. – Покланям се само на истинския Бог, Създателя на света, и не мога да се поклоня на идолите, които само са създания на човешки ръце.  Управителят заповядал жестоко да мъчат Саприкия, който с необикновена твърдост претърпял ужасните страдания и казал на управителя: \"Ти имаш власт само над тялото ми, а душата ми Бог пази. Който я е създал!\" Като видял, че мъченията не могат да склонят Саприкия да се отрече от вярата, управителят го осъдил на смърт.\r\nПовели свещеника към лобното място. Изведнъж шествието било спряно от Никифора. Като паднал при нозете на Саприкия, той му казал: \"Мъчениче Христов, прости ми, ако съм виновен пред тебе!\" Но Саприкий с гняв се отвърнал от него. Никифор продължавал да го моли: \"Мъчениче Христов! – повтарял той – прости ми, ако аз, като човек, съм съгрешил пред тебе. Ти скоро ще получиш мъченически венец от Христа, понеже не си се отрекъл от Него и твърдо си изповядал Неговото свято име. Прости ми преди смъртта си!\"\r\nСаприкий не искал дори да отговори на Никифора. Толкова силна била враждата му. Войниците, които го отвеждали на смърт, се чудели как може един човек пред смъртта си да таи толкова злоба и омраза. Те казали на Никифор: \"Тоя човек отива на смърт. Той вече не може да ти вреди. Защо трябва толкова настоятелно да го молиш за прошка?       – Вие не знаете, какво желая аз от изповедника Христов, – от говорил Никифор. – Но Бог знае това.\r\nКогато дошли на определеното място, Никифор трети път казал на Саприкий: \"Моля те, мъчениче Христов, прости ми, ако аз, като човек, съм съграшил пред тебе. Писано е: Искайте и ще ви се даде (Мат. 7:7), аз искам от тебе прощение\".\r\nНо и тук Саприкий останал неумолим, не приел молбата на брата, не смекчил гнева си, и Господ го наказал за неговото жестокосърдие. Господ, праведният Съдия, отнел от него благодатната сила, която го укрепявала сред мъченията, и сърцето на Саприкий, немилосърдно и жестоко, се изпълнило веднага с малодушен страх от смъртта. Когато дошло времето да наведе глава под меча, той веднага се отрекъл от Христа и извикал с висок глас: \"Не ме убивайте! Ще направя всичко, каквото заповядват царете: ще се поклоня на боговете и ще им принеса жертва\".\r\nТия думи ужасили Никифор. \"Какво правиш, възлюбени брате? – извикал му той. – Опомни се, не се отричай от Господа, не изгубвай небесния венец, който ти си сплел чрез много страдания! Ти вече стоиш пред вратата на чертога Христов, и Господ ще ти даде вечен живот за временната смърт, която ще приемеш за Неговото име!\" Но увещанията на Никифор останали безполезни. Саприкий затворил сърцето си за гласа на любовта и милосърдието, и то сега останало глухо и за спасителните съвети. Той повторил отречението си. Тогава Никифор, обръщайки се към войниците, извикал: \"Мене със смърт накажете! Аз съм християнин!\" Един от войниците се затекъл при управителя и му разказал, че Саприкий се отказал от Христа, но един друг, на име Никифор, се обявил за християнин и бил готов да умре за вярата си. Управителят заповядал да освободят Саприкий, а на Никифор да отсекат главата. Никифор радостно склонил глава под меча. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).       ", "date": "2019.02.09", "title": "Св. мъченик Никифор Антиохийски"}
{"url": "https://www.actualno.com/society/prognoza-za-vremeto-9-fevruari-sybota-news_720936.html", "text": "  Днес облачността ще продължи да се разкъсва и намалява и след обяд над повечето райони ще е предимно слънчево. В сутрешните часове на места в равнините и котловините видимостта ще е намалена. В Източна България ще духа слаб вятър от север-северозапад, в останалите райони ще остане почти тихо. Максималните температури ще са между 4° и 9°, в крайните югозападни райони - до 10°-12°.     Атмосферното налягане е и ще бъде около средното за месеца.\r\nНад Черноморието преди обяд облачността ще е все още значителна, но по-късно през деня ще разкъсва и намалява. Преди обяд ще духа до умерен северен вятър, който след обяд ще отслабва. Максималните температури ще са 5°-6°. Температурата на морската вода е 6-7°. Вълнението на морето ще бъде 2 бала.\r\nНад планините сутринта облачността ще продължи да се разкъсва и намалява и през по-голямата част от деня ще е предимно слънчево. Вятърът ще се ориентира от северозапад и ще е умерен. Температурите ще се повишават и максималната на височина 1200 метра ще е около 4°, на 2000 метра - около минус 2°.  В неделя и в понеделник ще преобладава слънчево време, но на места, повече през втория ден, в низините и котловините ще има условия за мъгли. Сутрин ще е по-студено, но дневните температури ще се повишават. В неделя вятърът ще е слаб, със западна компонента. В понеделник ще се ориентира от юг-югозапад и в Източна България и по северните склонове на планините временно ще се усили; максималните температури на места там ще достигат до 14°-16°. По-късно през деня облачността от запад ще се увеличава и вплътнява. Привечер и през нощта срещу вторник и във вторник, с преминаването на бърз атмосферен фронт, на места от запад на изток ще превали дъжд, в планините - сняг. Вятърът от запад-северозапад ще се усили. Минимални температури - предимно между 0° и 5°, максимални - между 5° и 10°.", "date": "2019.02.09", "title": "Прогноза за времето - 9 февруари (събота)"}
{"url": "https://www.actualno.com/america/sasht-ubejdava-venecuelski-voenni-da-svaljat-podkrepata-si-kym-maduro-news_720945.html", "text": "  САЩ се намираг в непосредствен контакт с представители на венецуелската армия и ги призовават да се откажат от подкрепа за президента Николас Мадуро. Това разкри анонимен представител на Белия дом, цитиран от медиите.     „Ние все още разговаряме с хора от бившия режим на Мадуро, с военнослужещи, макар че тези разговори имат крайно ограничен характер”, заявява представителят, като не дава повече подробности.   Той добавя, че Вашингтон подготвя нови санкции за засилване на натиска върху Мадуро.\r\nВ същото време самопровъзгласилият се за лидер на Венецуела Хуан Гуайдо не отхвърли възможността за разрешаване на намеса на САЩ, за да свали президента Николас Мадуро, предаде AFP.  Лидерът на опозицията направи опит да свали Мадуро миналия месец, обявявайки се за действащ президент, като този ход беше признат от Съединените щати и около 40 държави, включително 20 от Европейския съюз.\r\nПредседателят на Народното събрание Гуайдо е заявил пред агенцията , че ще направи \"всичко необходимо, за да спаси човешките животи\", като е признал, че намесата на САЩ е \"много противоречива тема\".", "date": "2019.02.09", "title": "САЩ убеждава венецуелски военни да свалят подкрепата си към Мадуро"}
{"url": "https://www.actualno.com/politics/zaharieva-bylgarija-ima-interes-ot-priemaneto-na-makedonija-v-nato-i-es-news_720961.html", "text": "  \"Надявам се България да бъде една от първите държави, които ще ратифицират договора за започване на преговори за присъединяване на Македония към НАТО.'     Това заяви вицепремиерът и министър на външните работи Екатерина Захариева пред БНТ.   \"Надявам се това да стане през следващата или последващата седмица в българския парламент и България да бъде една от първите държави, които ще ратифицират договора за започване на преговори за присъединяване на Македония към НАТО\", каза Захариева\r\nТя подчерта, че това ще е от полза за националния интерес на България.  \"България има интерес Македония да ни бъде съюзник в НАТО. Същото се отнася и за влизането на Македония в Европейския съюз\".", "date": "2019.02.09", "title": "Захариева: България има интерес от приемането на Македония в НАТО и ЕС"}
{"url": "https://www.actualno.com/business/angelkova-ocherta-prioritetite-pred-bylgarskija-turizym-news_720972.html", "text": "  Очаква ни една много динамична година и трудна в борбата за всеки един турист - важно е да обединим усилия. Това каза министърът на туризма Николина Ангелкова на конференцията \"Естествено в България - 2019 година на вътрешния туризъм\".     По думите ѝ целта е максимално да се насърчи пътуването в страната и да се надгради създаденото през миналата година.\r\nМинистърът изброи балнео и спа туризма, културно-историческия туризъм и винения туризъм.   „Така че в един общ пакет да покажем скритите кътчета на България, като например в Община Баните, Смолянско, където има прекрасна минерална вода.  В Община Септември има редица традиции, свързани с производството на грозде, ракия, разбира се. Във Варна има годишнина на балетната опера, така че всички такива ключови събития целта е да бъдат показани от нас, популяризирани.\r\nЩе направим специален календар на тях за 2019 г., които да са различни от събитията, включени в националната програма за реклама“, допълни още Ангелкова.\r\nСпоред нея България трябва да се разпознава като дестинация на четири сезона.       „В момента с това събитие наистина искаме да ангажираме и най-малките общини и населени места, които има много какво да покажат“, допълни още Ангелкова. По отношение на Община Костинброд, министърът допълни, че там има страхотна крепост, която предстои да бъде разкрита.\r\n„Смятам, че кметът полага много усилия да покаже какво е било културно-историческото наследство на територията на общината и върху него да се изгради една история, която със сигурност би привлякла много от туристите“, заяви Ангелкова.\r\nЗа миналата година имахме също над 3 млн. и 750 хил. българи, които са пренощували на територията на страната. Разбира се, най-голям процент от тях са в третото тримесечие, т.е. за летния туристически сезон.\r\nТова е един ръст от 2,6% , който е много малък, но е показателен, че ние вървим нагоре, защото това е с всяка една изминала година. Смятам, че с днешната инициатива допълнително ще насърчим пътуванията на българите и във вътрешността на страната, и в места, които може би не познават“, допълни Ангелкова.", "date": "2019.02.09", "title": "Ангелкова очерта приоритетите пред българския туризъм"}
{"url": "https://www.actualno.com/society/bpc-razkritikuva-nacionalnata-strategija-za-deteto-no-pooshtri-shamarite-news_720950.html", "text": "  Светият синод на Българската православна църква излезе със за Националната стратегия за детето, като настоя за цялостна редакция. От БПЦ настояват да се направят промени и в други закони, с които да се забранят абортите, като така според тях ще се реши и демографската криза.     Стратегията за детето беше публикувана за обществено обсъждане през януари и предстои да разгледана и гласувана от Министерския съвет. Светият синод на Българската православна църква настоява за цялостна редакция.   \"Ако по задоволителен за всички страни начин бъде преодоляно противоречието в българското законодателство и в НСД`2019-2030 г. по отношение на узаконеността на аборта и правото на живот на детето във всичките му жизнени цикли, обществото ни и в частност българските деца ще получат нов шанс за пълноценно съществуване и благословен напредък, а обществото ни – възможност за преодоляване на демографската криза\", посочват от БПЦ.\r\nОт Светия синод изразяват несъгласие с редица записани в стратегията положения, включително и с пълната забрана на физическите наказания. Според БПЦ въвеждането на забраната за телесно наказание на децата може да доведе до тотално непослушание на детето към родителите му. Родителите трябвало сами да избират как да възпитават децата си.  \"Никаква причина, освен най-тежки и необратими заболявания на майката като остро изразена олигофрения, придружена с инвалидност и фатална недостатъчност на органните функции (непозволяващи пълноценното износване на дете), или напр. малформативни отклонения при самия плод като аненцефалията (заченато дете без глава), които правят по-нататъшния му живот и развитие невъзможни, не може да оправдае разрешеното от държавата и планирано унищожаване на детски живот в утробата на майката с голям риск за нейния живот и третирането на убитите деца като „болничен отпадък”, пишат те.\r\nЦърквата настоява още религията да стане задължителен предмет в училище.   \"Чрез религиозното образование в детските градини и училищата се образоват не само умовете, но и сърцата на най-малките членове на нашето общество. Това ще рече, че заниманията по Религия (в частност: Християнство-Православие) откриват на децата святата тайна за това, че човекът е създаден по Божий образ, и че да се образоват, означава те да се развиват не само интелектуално, но и да се усъвършенстват във вяра, надежда, любов, добротворство и благочестие. Това е и трябва да бъде най-висшата цел на всяко образование, на всяка образованост – образът на човека да се уподоби на Първообраза на своя Създател\", посочват от БПЦ.    От Църквата са категорични, че качественото образование за всички деца не би било бъдат пълноценно \"без превръщането на религиозното образование в задължително за всички деца (с възможност за вътрешен избор между няколко направления в зависимост от възгледите и вероизповеданието на семейството и детето)\".", "date": "2019.02.09", "title": "БПЦ разкритикува Националната стратегия за детето, но поощри шамарите"}
{"url": "https://www.actualno.com/interest/dobri-novini-za-chovechestvoto-oceljava-vypreki-vsichko-snimki-news_720599.html", "text": "  Здравословният скептицизъм е за препоръчване, ако човек иска да си  запази здравия разум при всички небивалици, които го атакуват с новите  технологии. Като се започне от хранителни диети, истерии на тема пол,  ваксъри и антиваксъри, от небето и какво ли не още.  Поучително е да погледнем назад и да видим, че човечеството някак е  оцеляло при далеч по рискови обстоятелства. Това помага.      В  отглеждането на бебета, например, популярната медицина се извърта на  180 градуса през десетина години. Ако се върнем назад във времето, в  30-те на XX век по селата новородените са ги осолявали като прясна  сланина. Ей така - проплаче бебето, изкъпят го, нахвърлят отгоре му  няколко шепи сол, повият го и го оставят да втаса...Правело се е, за да  не мирише детето. Отдавна не се прави.\r\nДава ли се водичка на  бебе, не се ли дава, също е спорно, защото и това минава през  задължителна препоръка до пълна забрана. Пак са оцелели, и при двата  варианта. Водата нищо не е, по родните села най-редовно са ги захранвали  с попара с вино вечер, за да не плачат през нощта и те са си спели  кротко в люлката. Като почнат да никнат зъби, са им търкали венеца с  ракия. Кой знае колко твърд концентрат е поглъщало едно бебе, докато  извади зъби...  На  Запад по същото време са продавали в аптеките сиропи за бебета със  същата цел с...хероин. Хероинът, измислен като лекарство за зависимост  от морфин, в началото си се продава леге артис в аптеките, а за бебета  дори се е препоръчвал. Вижда се от рекламите. През  1940 година у нас се рекламира \"единствената радиоактивна паста за  зъби\" Дорамед. Зъбите се избелвали без никакъв проблем. Може да се  предположи, че са и светели нощем, но така или иначе и тая заблуда  отминава с времето. Или поне пет години по-късно вече едва ли е била  търсена.     В  рекламите за цигари пък индустрията не щади средства и мъжът Марлборо в  Америка и ние тук го знаем. Не знаем, обаче, че рекламната фантазия  стига дотам да изобрази на картинка в наш вестник мома в народна носия,  налапала цигара. Рекламата е във вестник \"Народна дума\", демократически,  от 1909 година. Сега да се изкажат \"патриотите\" с носиите и вносителите  на в заведения\r\nИ тогава сме оцелели някак\r\nАко се зарови човек в старите здравни журнали, направо не може да си обясни как сме успели. В началото на 20-те години на XX век най-голямото зло сред децата се оказва...мастурбацията. Това съвсем нормално събуждане на сексуалността на определена възраст тогава е било преследвано, мачкано, унищожавано. Децата са заставяни да спят на твърди дъски, на отворен прозорец през зимата, със завързани ръце...Обявявани са за престъпници. И това е минало. \r\nЧовечеството пати от главата си от самото си възникване. Заблуди, суеверия, магии, странни медицински практики, направо опасни... Помните ли какъв стрес беше в навечерието на 2000 заради компютрите? Днес не е по-различно, освен че всичко това се предава много по-бързо и по-масово чрез интернет. И щом човечеството е оцеляло толкова време, значи все е имало хора с глава на раменете. И фалшиви новини винаги е имало. И реклами от едно време насам е имало, какви ли не.   Ако запази човек в себе си здравословен скептицизъм и не се оставя да бъде повлиян от явни глупости, има шанс. Краят на света е обявяван десетки пъти. Лесно е, още има да се мъчим. Ще оцелеем и сега.", "date": "2019.02.09", "title": "Добри новини за човечеството - оцелява въпреки всичко (СНИМКИ)"}
{"url": "https://www.actualno.com/balkani/masovi-antipravitelstveni-protesti-v-syrbija-klati-li-se-stolyt-na-vuchich-video-news_720944.html", "text": "  Масови антиправителствени протести се проведоха в петък вечер в 16 града на Сърбия, съобщи РТС. Демонстрантите поискаха оставка на правителствоно в страната.     Акциите минаха под лозунга „Един от пет милиона”. Той се появи, след като президентът Александър Вучич заяви, че няма да допусне незаконно вземане на властта дори протестиращите да са пет милиона”.   Освен оставка на действащата власт участниците носиха и транспаранти за създаване на свободна Сърбия, решаване на проблемите по места и други.\r\nПротестираха жителите на Ниш, Смедерево, Нови Сад, Суботица, Крушевац, Шапац, Панчево, Ужице, Кралево, Лозница, Кикинда, Валиева, Лесковац, Зайчар, Пожаревац, Чачак.  В Нови Сад протестиращите призоваха за свобода на медиите. В Лесковац те настояха Вучич да бъде лишен от званието почетен гражданин на града, а кметът Горан Цветанович да подаде оставка. Аналогични изисквания предявиха и жителите на Чачак.    За днес е планирана голяма демонстрация в Белград. Опозиционното обединение „Съюз заради Сърбия” и редица ще представят на митинг списък с исканията и целите си. Сред тях са отказ от участие в евентуални парламентарни избори и бойкот на парламента и съветите на различни нива.    По-рано документът бе подписан от 16 лидери на политически движения, включително от бившия президент Борис Тадич, бившия столичен кмет Драган Джилас, бившия вътрешен министър Вук Еремич и други. се провеждат десета поредна седмица. В повод за тях се превърна побоят над опозиционера Борко Стефанович в град Крушевац. По този повод опозицията обвини властта в създаване на атмосфера на насилие и призова привържениците си да излязат на протести.", "date": "2019.02.09", "title": "Масови антиправителствени протести в Сърбия - клати ли се столът на Вучич? (ВИДЕО)"}
{"url": "https://www.actualno.com/interest/koi-sa-naj-drazneshtite-postypki-na-pytnicite-v-samoleta-news_720959.html", "text": "  Британският в. „Дейли мейл” публикува списък на постъпки на авиопътници, които най-много дразнят останалите пътници в самолета.     Стана ясно, че мнозина ненавиждат децата, които играят на много шумни видеоигри, пътниците от опашката на самолета, които обаче първи се втурват към изхода след кацането, а също хората, които четата чужда книга през рамото на съседа.\r\nВ списъка с неприятните навици са включени и егоистите, които използват и двата подлакътника и онези, които след заспиването си отпускат главата върху рамото на съседа.   Бивша стюардеса разказа за случай, когато пътничка започнала да сменя памперса на бебето си направо върху падащата масичка от гърба на предната седалка, въпреки че в момента всички тоалетни в самолета са били свободни.  Някои посочили безспирните разговори на туристическите групи, както и аплодисментите за пилотите при приземяването.\r\nПрез декември 2018 г. експертът по етикета Джон Брайънт проведе допитване сред 2000 британци за най-раздразнителното поведение на пътниците по летищата.\r\nНай-много недоволство предизвикали пътниците, които се опитвали да се качат в самолета, без да си изчакат реда. Това не се харесало на 6.57% от анкетираните.    ", "date": "2019.02.09", "title": "Кои са най-дразнещите постъпки на пътниците в самолета "}
{"url": "https://www.actualno.com/politics/mareshki-vmro-e-organizirana-prestypna-grupa-koncepcijata-za-romite-e-glupost-news_720963.html", "text": "  Лидерът на \"Воля\" Веселин Марешки се изказа много остро за политическите си опоненти от ВМРО, като ги определи за организирана престъпна група. Той разкритикува и на Красимир Каракачанов относно ромската интеграция.     \"В цялата концепция на вицепремиера и военен министър Красимир Каракачанов (за интеграция на ромите - б.р.) реално се говори как да увеличим привилегиите на циганите и тя е една измишльотина, посочи Марешки пред БНТ.\r\nТой допълни, че тя е направена специално като рекламен ход за евроизборите, а самият Каракачанов постоянно прави \"тъпотии\" и лъже патриотите.   \"Кой да му вярва на този човек\", запита Марешки и допълни, че от неговата партия няма да подкрепят въпросната ромска концепция  \"От \"Воля\" ще подкрепим всяка една законодателна инициатива, която да реши проблемите на хората в България\", заяви лидерът й.\r\n\"Каракачанов е единственият политик, който да го защитава\", посочи Марешки.\r\nЛидерът на \"Воля\" заяви, че ги засипват със сигнали и от другата седмица ще ходят до прокуратурата по темата за Басейновите дирекции.       Марешки остави на водещия на сутрешния блок един плакат - \"Позор, тези ви излъгаха за 300 лева пенсии\", който да бъде предаден на Красимир Каракачанов, като му предаде много поздрави от българските пенсионери.\r\nПо повод предстоящите евроизбори, Марешки не отхвърли възможността да се яви на тях заедно с \"Атака\".\r\n\"Щом Волен Сидеров остана в парламента и не влезе в правителството, не е толкова опорочен и може да се водят разговори с него\", посочи Марешки.\r\nТой обаче категорично отхвърли възможността за обща кандидатура с Николай Бареков, защото той е заедно с Каракачанов в европарламента.", "date": "2019.02.09", "title": "Марешки: ВМРО е организирана престъпна група, концепцията за ромите е глупост"}
{"url": "https://www.actualno.com/varna/tejka-katastrofa-na-asparuhov-most-postradali-njama-news_720970.html", "text": "  Сигнал за инцидент на Аспарухов мост е получен днес около 7 и 30 сутринта.     Лек автомобил, който се е движил с превишена скорост, се е завъртял и се е ударил в крайпътната мантинела на съоръжението.   По данни са полицията, няма пострадали. След инцидента се е получило задръстване в посока Бургас, но в момента движението е възстановено. \r\nОт полицията все още не дават ясна информация за броя на пътниците в пострадалия автомобил, констатирани са материални щети. В момента се изясняват детайлите около катастрофата.  ", "date": "2019.02.09", "title": "Тежка катастрофа на Аспарухов мост, пострадали няма"}
{"url": "https://www.actualno.com/society/sedmichna-prognoza-za-vremeto-za-11-17-fevruari-news_720858.html", "text": "  В вятърът ще се ориентира от югозапад и в Източна България ще се усили; максималните температури там ще достигат на места до 14°-16°. По-късно през деня облачността от запад ще се увеличава и вплътнява.     Във над София и Перник е възможно да превали слаб сняг, а в източната част от страната ще има валежи от дъжд. Максималните температури ще се понижат и ще бъдат между 3 и 7 градуса.   В и над цялата страна ще бъде предимно облачно с превалявания от дъжд и мокър сняг.  Температурите ще се понижат и максималните ще бъдат между -3 и 6 градуса.\r\nВ не се очаква особена промяна на времето. Над цялата страна ще има краткотрайни превалявания от сняг. Максималните температури ще са между -1 и 6 градуса.  В ", "date": "2019.02.09", "title": "Седмична прогноза за времето за 11-17 февруари "}
{"url": "https://www.actualno.com/america/amerikanski-admiral-zove-za-nastyplenie-sreshtu-rusija-i-kitaj-news_720968.html", "text": "  Командващият военно-морските операции във ВМС на САЩ адмирал Джон Ричардсън призова Вашингтон да мине в настъпление срещу Русия и Китай, съобщи изданието Business Insider.     В реч пред Атлантическия съвет той обвини Русия в блокиране на Азовско море, а също в засилване на военно-морското присъствие в Източното Средиземноморие.   Адмиралът призова САЩ към „повече агресия” спрямо Москва и Пекин.\r\nСлед като Русия „засили контрола над ключови водни магистрали”, за САЩ „дойде времето да нанесат първи удар”, отбеляза той.  По думите му САЩ трябва да се замислят не само да „дадат отпор”, но и сами „да притиснат” в „някои региони”.\r\n„Мисля, че би било забележително, ако накараме руснаците, нашите конкуренти, да реагират на нашите първи стъпки.   От време на време играта върху белите полета на (шахматната) дъска е предимство”, заяви Ричардсън.    ", "date": "2019.02.09", "title": "Американски адмирал зове за настъпление срещу Русия и Китай "}
{"url": "https://www.actualno.com/dobrich/minka-ot-dobrich-kojato-vdyhnovi-jovkovata-bylgarka-news_720934.html", "text": "  Знаете ли коя е Минка Сарийска? Вероятно не сте чували за нея. Името ѝ го няма в учебниците по история, макар да е оставила трайна следа.     Минка Сарийска е жената, вдъхновила Йордан Йовков да напише разказа си „Българка“, но авторът назовава своята героиня Шина. Разказът му е публикуван във вестник „Военни известия“ само месец след подвига на смелата добруджанка. Самият Йовков е военен кореспондент и отразява боевете на българските войски срещу настъпващите румънци, руснаци и сърби.   В тридневните боеве край Добрич от 5 до 7 септември 1916 г., влезли в историята ни като Добричка епопея, местното население разбира, че врагът е многоброен и напира към града. „Тогава и стари, и млади, и жени, и деца, всички се втурнаха да помагат, кой с каквото може“. Така Йовков описва ентусиазма на жителите на Добрич. А когато се понася мълвата, че „от непрекъснатата стрелба топовете и картечниците тъй се нагорещили, че ако не се охладят…“, хората напускат убежището на града и тръгват към полето с каци, менци с кобилици, стомни. Една от първите, метнали кобилица на рамо, е Шина. Неин прототип е Минка, наречена от добруджанци с почтителното „баба Минка“. По спомени на съвременниците ѝ ходела до окопите с препасана през кръста ловджийска пушка и с кобилица на рамо. Била от хората, за които се казва, че „не цепят басма никому“. Карала се на жените да не седят в къщи да плетат, а да отидат да помагат на войничетата. Въвеждала ред на чешмите и всички се съобразявали с нея. Не прощавала и на румънските чиновници и стражари, когато минели край нея.  Признателността си към тази смела жена жителите на Добрич изразяват с улица на нейно име. Уличката е дълга не повече от 50 метра и няма дори табела с наименованието. Пресечна е на улица „Страцин“, а другият ѝ край стига до жилищен блок, но той е на адрес „Христо Смирненски“. Къщата на Минка не е била на това място. Тя е живяла в района на църквата „Света Троица“. Преди години наследниците ѝ продали къщата и на нейно място новите собственици са построили друга.", "date": "2019.02.09", "title": "Минка от Добрич, която вдъхнови Йовковата \"Българка\""}
{"url": "https://www.actualno.com/society/bivshi-bylgarski-komandosi-ot-kambodja-syzdavat-organizacija-sini-kaski-news_720966.html", "text": "  Участници от първата българска военна мисия в Камбоджа се събират днес във Велико Търново, за да учредят сдружение \"Сини каски\", съобщи БНР.     Бившите командоси от военната мисия преди 27 години настояват да получат статут на ветерани.   Намеренията са сдружението \"Сини каски\" да подпомага членовете си, както и да провежда разяснителни граждански кампании за миротворческите мисии.\r\nСред целите на участниците във военната мисия в Камбоджа, които днес създават своя организация, е и да извършват патриотична и възпитателна дейност.  850 български сини каски вземат участие в българската военна мисия в Камбоджа през 1992-93 година. Първата мисия дава 10 жертви и десетки ранени.", "date": "2019.02.09", "title": "Бивши български командоси от Камбоджа създават организация \"Сини каски\""}
{"url": "https://www.actualno.com/football/klop-bitkata-za-titlata-vyv-visshata-liga-e-mnogo-vylnuvashta-news_720948.html", "text": "  Мениджърът на Ливърпул Юрген Клоп заяви, че битката за титлата във Висшата лига е по-скоро вълнуваща, отколкото стресираща, въпреки че мърсисайдци допуснаха две последователни грешки в първенството след равенства с Лестър и Уест Хем.     Така те позволиха на действащия шампион Манчестър Сити да се изкачи на върха по голова разлика след успеха им при гостуването на Евертън, но съдбата за титлата остава в ръцете на ,,червените“, след като те имат мач по-малко от своя пряк конкурент.   ,,Битката за титлата е толкова вълнуваща“, започна Клоп на пресконференцията си преди двубоя на \"Анфийлд\" срещу Борнемут.\r\n,,Нямаше съмнение, че това ще се случи, бе ясно на всички. Не смятам, че някой си мислеше, че можем да сме на върха в класирането с 12 точки аванс между нас и най-близкия ни преследвач с три оставащи мача до края.  Единственият начин да подобрим своята позиция е като печелим мачове“, продължи той. Само преди седмица мърсисайдци имаха възможността да отворят разлика от седем точки на върха в Премиършип, ремитата с Лестър и Уест Хем ги разколебаха в битката за титлата.\r\nИграчите и феновете на Ливърпул бяха обвинени след равенството с ,,чуковете“ в понеделник, че се поддават на напрежението в борбата за първата титла на тима от 29 години насам и първа изобщо в ерата на Висшата лига.\r\nКлоп призова верните привърженици на ,,червените“ да дойдат на стадиона срещу Борнемут и да подкрепят любимия си отбор.       \"Това е сякаш изкрещяваш душата си на терена. Така го наричаме ние в Германия“, обясни немският специалист. ,,Знам, че трябва да се борим с всяка частица от себе си, за да триумфираме накрая. Единственото нещо, което искам да кажа след края на сезона е, че ние сме дали всичко от себе си“, добави мениджърът.\r\nИмаше добри новини за клуба извън футболния терен, след като Ливърпул обяви рекордни приходи за изминалата година на стойност 106 млн. паунда нетна печалба, благодарение на продажбата на Филипе Коутиньо на Барселона и достигането до финала в Шампионската лига. Повечето от тези приходи вече бяха инвестирани в привличането на Алисон Бекер, Фабиньо, Наби Кейта и Джердан Шакири и Клоп се надява, че няма да се наложи да иска още пари за трансфери през лятото.\r\n\"Изградихме силен състав, не само за този сезон, но и за бъдеще“, заяви германецът.\r\n,,Надявам се да не се нуждаем от финансови средства за нови попълнения през лятото, защото ако имаме точните играчи, ще се опитаме да извлечем най-доброто от тях“, завърши наставникът.\r\nЛивърпул страда от проблеми с контузии в последните няколко седмици, като бившият треньор на Борусия Дортмунд може да разчита на Трент Алекзандър Арнолд, Джордан Хендерсън и Жоржиньо Вайналдум за двубоя с Борнемут, след като и тримата се завърнаха към тренировки с отбора в четвъртък.      ", "date": "2019.02.09", "title": "Клоп: Битката за титлата във Висшата лига е много вълнуваща "}
{"url": "https://www.actualno.com/america/sasht-zapochva-kampanija-protiv-turski-potok-v-evropa-news_720947.html", "text": "  Държавният секретар на САЩ Майк Помпео ще направи обиколка  в няколко европейски страни през идната седмица, като цели да ги призове да се откажат от подкрепата за проекта „Турски поток”, съобщи високопоставен служител на Държавния департамент.     Помпео ще посети Унгария, Словакия, Полша, Белгия и Исландия на 11-15 февруари, предаде РИА-Новости.   „В Унгария ще продължим да настояваме за диверсификация на енергодоставките в Централна Европа. Държавният секретар ще призове Унгария към по-активно участие за завършване на проекта на (хърватския) остров Кърк за внос на втечнен газ и строителство на тръбопровод, а също ще настоява Унгария да се откаже от подкрепата за „Турски поток”, каза служителят.\r\nОсвен това Помпео ще призове Унгария „да прекрати блокирането на взаимодействието на НАТО с Украйна”.  Служителят анонсирал активизиране на усилията на Вашингтон като противовес на влиянието на Русия и Китай.\r\n„Опитваме се да засили навсякъде в Централна Европа нашата дипломатическа, търговска, военна и културна ангажираност. Нашата позиция е, че това е назряло и е необходимо.   Последните десетина години имаше недостиг на активно американско участие в Централна Европа, това доведе до появата на вакууми, които Китай и Русия с радост запълниха”, посочи дипломатът.    ", "date": "2019.02.09", "title": "САЩ започва кампания против \"Турски поток\" в Европа"}
{"url": "https://www.actualno.com/chronicles/izliza-pyrvi-broj-na-vestnik-demokracija-news_720840.html", "text": "  „Демокрация“ е български вестник, всекидневник, който излиза в периода февруари 1990 - май 2002 г. Вестникът е известен като партийния орган на Съюза на демократичните сили (СДС).     Заради големите му дългове през май 2002 г. е спрян от новоизбрания тогава лидер на СДС Надежда Михайлова. През декември 2005 г., като опит да се възроди старият вестник, започва да излиза нов вестник – вече седмичник, с името „Демокрация днес“. Той се обявява като \"национален седмичник за политика, икономика и култура\". Издаван е от акционерно дружество със същото име.   ", "date": "2019.02.09", "title": "Излиза първи брой на вестник Демокрация"}
{"url": "https://www.actualno.com/football/guardiola-hitro-izchetka-livyrpul-predi-derbito-s-chelsi-news_720949.html", "text": "  Мениджърът на Манчестър Сити Пеп Гуардиола заяви, че Ливърпул не се поддава на напрежението, което действащият шампион оказва на мърсисайдци в последните няколко мача.     ,,Гражданите“ се изкачиха на върха във Висшата лига по голова разлика, след като победиха градския съперник на ,,червените“ Евертън в сряда, а само седмица по-рано тима на Юрген Клоп можеше да поведе със седем точки на своя конкурент, но направи две последователни равенства с Лестър и Уест Хем.   Ливърпул има мач в аванс, но инерцията определено е в състава на Гуардиола. Мениджърът определи предстоящия сблъсък с Челси на ,,Етихад“ в неделя като финал за неговия отбор, докато днес мърсисайдци приемат у дома Борнемут.\r\n,,Те играят преди нас, така че очаквам нещата да се променят. Напрежението“, започна испанският специалист. ,,Ливърпул е невероятен, не смятам, че Клоп, Ван Дайк, Фирмино, Салах и Мане се поддават на напрежението.  Те играят много добър футбол и се опитват да спечелят своите мачове и съм на мнение, че те ще са в битката за титлата до последно, така че ние трябва да сторим същото и да печелим своите двубои“, продължи Пеп.\r\nНаставникът ще може да разчита за дербито с Челси на бившия играч на ,,сините“ Кевин де Бройне, който остана на резервната скамейка при визитата на ,,Гудисън Парк“. Белгийският национал се появи все пак на терена в заключителните минути на срещата, когато асистира на Габриел Жезус за втория гол на Сити в мача, но Гуардиола настоява, че трябва да бъде внимателен към своя футболист, след като през сезона той на два пъти имаше контузии в коляното.   ,,Има моменти, в които съотборниците са в по-добра форма, във футбола това, което си направил преди, трябва да направиш и за в бъдеще“, сподели той. ,,Опитваме се да контролираме играчите. Той взе участие в последните два, в двубоя с Евертън само няколко.    Искам той да бъде готов за тежкия мач с Челси. Той излезе на терена за пет минути и бе невероятен. Искам той да поддържа това ниво, не мога да позволя той да играе всеки мач след подобни контузии“, добави треньорът\r\nАймерик Лапорт откри резултата при гостуването на Евертън, но френският централен защитник бе преквалифициран на позицията ляв бек заради все още възстановяващия се от травма на коляното негов колега в националния отбор на ,,петлите“ Бенжамен Менди. Той има едва 27 изиграни минути от 11 ноември насам и според Гуардиола, бившият футболист на Монако може да не бъде готов скоро за пълни натоварвания.\r\n,,Той е контузен, не е лесно, става въпрос за менискуса“, обясни Пеп. ,,Той трябва да бъде търпелив, не може веднага да се завърнеш от такава контузия, трябва да бъде внимателен“, завърши Гуардиола. Менди е в Барселона, където провежда лечение за възстановяване на своето коляно.   ", "date": "2019.02.09", "title": "Гуардиола хитро изчетка Ливърпул преди дербито с Челси"}
{"url": "https://www.actualno.com/europe/ujasjavashta-katastrofa-v-ispanija-dva-vlaka-se-sblyskaha-chelno-news_720965.html", "text": "  Един човек загина, а четирима са тежко ранени след челен удар снощи на два регионални пътнически влака в Североизточна Испания, на около 50 км от Барселона, предаде Франс прес, като се позова на железопътната компания и на властите.     Жертвата е 26-годишната машинистка на единия от влаковете, съобщиха в Туитър службите за спешна помощ. По данни, разпространени от регионалното правителство късно снощи, четирима души са в тежко състояние, около 100 имат по-леки наранявания, а 65 души не са пострадали.   Катастрофата е станала към 18,30 ч. между каталунските градове Сант Висенс де Кастелет и Манреса. Единият от влаковете пътувал за Барселона, а другият - за Манреса, когато се оказали на една и съща линия.\r\nЗапочнало е разследване, за да се установи дали катастрофата е станала поради проблем в системата за сигнализация или в тази за контрол на местоположението и движението на влаковете, каза пред журналисти представител на каталунските власти.  През ноември миналата година по същата линия, между Манреса и Барселона, имаше друг подобен случай: влак дерайлира в резултат на свличане на земни маси. Един човек загина, а 49 бяха ранени, припомня AFP.", "date": "2019.02.09", "title": "Ужасяваща катастрофа в Испания - два влака се сблъскаха челно"}
{"url": "https://www.actualno.com/analysis/erdogan-teroristite-izpolzvat-zapadni-oryjija-news_721004.html", "text": "  Турският президент Реджеп Тайип Ердоган обвини западните съюзнички на Турция, че въоръжават терористи и убийци, които атакуват мюсюлманите по цял свят, съобщава в. \"Хюриет дейли нюз\".     \"Тези, които дават оръжия на терористи с окървавени ръце, създават невероятни пречки, когато Турция поиска да купи някакви оръжия. От ДАЕШ и ПКК до Ал Каида и Аш Шабаб, всички терористични организации, които проливат кръвта на мюсюлманите, имат западни оръжия в ръцете си\", заяви Ердоган в Истанбул днес.   \"Убийците от Партия на демократичния съюз (ПДС)/Сили за защита на народа (СЗН), които провеждат етническо прочистване в Северна Сирия, имат ракети, бомби и муниции от нашите съюзници. Изправена пред подобна картина, Турция не може да чака с вързани ръце или да делегира националната си сигурност на други страни\", добави Ердоган.\r\nТурският президент сигнализира по-рано този месец, че трансгранична операция срещу кюрдската милиция СЗН ще започне скоро. От 2016 г. Анкара проведе две подобни военни операции в Северна Сирия с помощта на Свободната сирийска армия.  \"През последните три години ние постигнахме редица големи успехи срещу терористичните групировки, особено ДАЕШ и ПКК, които застрашават живота на нашите граждани и се опитват да разделят нашата страна\", посочи още Ердоган.", "date": "2019.02.09", "title": "Ердоган: Терористите използват западни оръжия"}
