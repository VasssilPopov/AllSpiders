{"url": "https://www.actualno.com/balkani/pyrvi-danni-masovo-da-na-referenduma-v-makedonija-news_697314.html", "text": "  Огромното мнозинство от македонските граждани са гласували положително на днешния референдум, предаде БГНЕС.      .   Към 18:30 часа , т.е. , добавиха от ДИК. Премиерът на Македония Зоран Заев прогнозираше над 900 000 гласа.\r\nВ Македония днес се проведе референдум, на който гражданите трябваше да отговорят на въпроса дали одобряват започването на преговори за членство в НАТО и ЕС чрез приемането на Договора с Гърция, който беше подписан на 17 юни в Преспа. Допитването има консултативен характер.  Договорът от Преспа между Македония и Гърция за името \"Република Северна Македония\" не предвижда задължително провеждане на референдум. Той обаче предвижда промени в конституцията на Македония, а за тяхното приемане трябва квалифицирано мнозинство - 81 депутати от 120 народни представители. В момента най-много места в македонския парламент има ВМРО-ДПМНЕ – 51, като партията не приема Преспанския договор. На второ място е Социалдемократичният съюз на Зоран Заев, с 49 депутати, с 49 народни представители. Той управлява заедно с Демократичния съюз за интеграция (ДСИ беше сформиран от бивши членове на Армия за национално освобождение (АНО) т.е. отново албанска формация), който има 10 депутати и с Алианса за албанците, с 3 места. Освен това, Заев има подкрепа и от Движение Беса – третата албанска партия в македонския парламент, което има 5 депутати и е считано за формация, прокарваща турските интереси.    \"Очаквам депутатите от ВМРО-ДПМНЕ да уважат волята на мнозинството граждани, които са гласували днес. В противен случай ще проведем предсрочни парламентарни избори веднага\". Това заяви Заев в специално изявление след провелия се днес референдум.    Аз ще продължа да ръководя Република Македония и тя ще стане член на НАТО и ЕС, каза още македонският премиер. Той подчерта, че днес се е провел мирен и демократичен референдум. \"Гражданите гласуваха свободно и достойно. Всеки гражданин гласува по собствено желание. Волята на гражданите е неприкосновена и трябва да бъде уважавана от всички. \", заяви Заев.\r\nЛидерът на ВМРО-ДПМНЕ Християн Мицкоски обаче е на мнение, че гражданите, които са гласували \"против\" на референдума и тези, които не са излезли да гласуват са изпратили най-ясния сигнал, че: \"Това е Македония\". Мицкоски е категоричен, че Македония е гласувала против Договора от Преспа.\r\n\"Тук живеят македонци, нашата идентичност е македонска, нашият език е македонски, нашите предци са били македонци\", каза Мицкоски, добавяйки, че референдумът е поражение не само на договора, но и на \"престъпното управление на властта\".   На въпрос дали ще приеме предсрочни парламентарни избори М .\r\n\"Тази вечер искаме да кажем, че парламентът трябва да вземе това важно решение относно договора с Гърция. Ще гласуваме \"за\". На изборите през 2016 г. заявихме, че сме за НАТО и всички искаме да се присъединим към НАТО и ЕС. Затова получихме този мандат да влезем в НАТО, защото нямаме друга алтернатива\", подчерта лидерът на ДСИ Али Ахмети. На въпроса какво ще стане, ако конституционните промени не се реализират, дали ДСИ е за предсрочни парламентарни избори, .   ", "date": "2018.09.30", "title": "Първи данни - масово \"да\" на референдума в Македония"}
{"url": "https://www.actualno.com/scene/feerija-ot-ritmi-muzikalnijat-teatyr-otkriva-novija-sezon-video-news_697149.html", "text": "  Днес (30 септември) от 17:00 часа Националният музикален театър \"Стефан Македонски\" открива новия сезон с бляскавия концерт-спектакъл „Празник на оперетата и мюзикъла”, за който оперетната прима и директор на институцията Марияна Арсенова разказа в за .     Зрителите ще имат възможност да наблюдават истинска феерия от ритми от всички кътчета на света – виенски валс и унгарски чардаш, испанско фламенко, руски казачок и гръцко сиртаки. Ще бъдат изпълнени най-обичаните и популярни мелодии от света на оперетата и мюзикъла – от Щраус и Калман, през Щолц и Джери Бок до Луис Мариано и Микис Теодоракис.\r\nПочти целият състав на театъра – солистите, хорът, балетът и оркестърът - участват в концерта за откриването на сезона, който ще се превърне в празник на оперетата и мюзикъла.   До края на юбилейната 2018 година, в която честваме 100 години от началото на оперетата в България, празничните концерти на Националния музикален театър продължават. През декември солистите, хорът, балетът и оркестърът подготвят три издания на Коледно-новогодишния концерт, както и на вече станалия традиционен Новогодишен оперетен бал на 28 декември в зала 1 на НДК.  Преди събитието тази вечер от Музикалния театър канят публиката на чаша шампанско, а екип на ще ви разходи ексклузивно зад кулисите на културната институция, за да разберем повече подробности около предстоящия театрален сезон. ", "date": "2018.09.30", "title": "Феерия от ритми: Музикалният театър открива новия сезон (ВИДЕО)"}
{"url": "https://www.actualno.com/education/ot-detskata-gradina-do-zavyrshvane-na-gimnazijata-obrazovanie-za-pytna-bezopasnost-news_697275.html", "text": "  От детската градина та чак до завършване на средно образование ще се изучава безопасността на движение по пътищата - по нови програми, съобщава bTV.     За най-малките акцент е как да се държат и какво да правят при пресичане на кръстовище. Вече има и детски площадки, изградени по модел на реално кръстовище. На тях децата се учат на пътните знаци и безопасно пресичане.   Специална програма предвижда подобни площадки да бъдат изградени във все повече детски градини в столицата, а в училище часовете за безопасност на пътя са най-много за първокласниците. За останалите те намаляват.\r\nНай-малките ще учат и как да се движим безопасно с велосипед. При учениците в последните класове пък ще се наблегне на решаването на конфликти без агресия на пътя и на оказването на първа помощ. А при завършване на гимназията, реално се очаква децата да могат да решават казуси на пътя така, сякаш са на изпит за шофьорска книжка. Затова и тогава ще идват автоинструктури, които ще поставят и конкретните задачи за решаване.  ", "date": "2018.09.30", "title": "От детската градина до завършване на гимназията - образование за пътна безопасност"}
{"url": "https://www.actualno.com/asia/kitaj-akostira-za-pryv-pyt-v-evropa-sys-zeleni-obligacii-news_697271.html", "text": "  Първите китайски задгранични „зелени” ценни книжа, издадени от Китайската строителна банка, бяха официално емитирани на чужда борса – Люксембургската зелена борса, предаде китайската информационна агенция “Синхуа”.     Облигациите са на стойност 500 млн. евро. Те са предвидени специално за инвестиции в екопроекти и в такива, опазващи околната среда и влияещи на борбата с глобалното затопляне. Всъщност над 50% от всички „зелени” облигации и ценни книжа в света се търгуват на зелената борса в Люксембург.   На церемонията по листването на облигациите присъстваха дирекорът на европейското звено на Китайската строителна банка, китайският посланик в Люксембург, финансовият министър на Великото херцогство Пиер Граменя и директорът на борсата Робърт Шарфе. Граменя специално наблегна, че Люксембург и китайската банка трябва да продължат да работят и да станат пионери в областта на зеленото финансиране.", "date": "2018.09.30", "title": "Китай акостира за пръв път в Европа със зелени облигации"}
{"url": "https://www.actualno.com/crime/v-shumen-hvanaha-taksimetrov-shofior-zarabotval-zdravo-kato-telefonen-izmamnik-news_697268.html", "text": "  Шуменската полиция успя да задържи трима души, участвали в телефонни измами, като за единият от тях се уточнява, че е местен жител, който кара такси. .     Арестуваните работели \"на терен\" - те прибирали парите и ценностите, които жертвите изхвърляли от домовете си или оставяли на предварително уговорени места, след като били \"обработени\" по телефона.   Схемата проработила и при 86-годишна шуменка. Около 12:15 часа на 27 септември неизвестен я въвел в заблуда след обаждане на стационарен телефон. Използвал различни методи -  заплахи, че ще ѝ се случат лоши неща, ако не предостави искана парична сума,  че се провежда полицейска акция  за задържане на измамници. Успели да я убедят  да постави в найлонова торба всичките си пари и ценности, и да ги хвърли през терасата от шестия етаж на жилищен блок. С идеята, че помага на полицията, жената сложила в торбичка сумата от 5000 лева, три златни парички, три златни пръстена, златни обеци, портмоне с личната й карта, и ги хвърлила.\r\nСлед получения сигнал полицейски служители предприели незабавни действия за задържане на извършителите.  Около 18:15 часа на 27 септември на главния път Русе - Варна, в село Струйно за проверка бил спрян водач на таксиметров автомобил  с шуменска регистрация. Зад волана бил 33-годишен шуменец. При обиска у него са намерени и иззети над 4000 лева и златни накити, румънски парични средства, винетни стикери за  Румъния.  В жилище,  обитавано от него са намерени още 1000 лева и златна паричка. Пред криминалистите обяснил, че 600 лева от сумата били за възнаграждението му от последната измама в Шумен. 200 лева  предоставил на друг участник, като \"заплатата\"  му оставил в тайник в  покрайнините на града. Той разказал, че личната карта и портмонето на жертвата изхвърлил в контейнер за смет близо до жилището, което обитава. След претърсване портмонето на жената и натрошената на парчета лична карта са намерени.  Изяснено е, че 33-годишният  участвал в реализирането на 9 телефонни измами от началото на септември. При последните пет случая в доставянето на парите, изхвърлени от жертвите е участвал още един шуменец - 30-годишен. За периода от 15 до 27 септември той взел пари и ценности от реализирани 5 измами. Установено било, че предаването на парите ставало през различни тайници в покрайнините на Шумен. При други четири измами, реализирани през септември 33-годишният действал с друг съучастник. Изяснена е самоличността му – негов връстник, също от областния град.  Пренасянето на парите от жертвите  към измамниците извършвал първият. Оставял ги на различни места - указателни табели, отбивки и крайпътни съоръжения на територията на област Русе и в Румъния.   При разплитането на измами, осъществени през месеците юни и юли на  територията на Шумен, била изяснена съпричастността на таксиметровия  шофьор към извършени над 10 престъпления. Установено е, че е имал същата  роля като е вземал пари и ценности от тайници и ги е пренасял с  различни автомобили до определени места в област Русе и в Румъния. Той   имал важна роля  - осъществявал контрол при вземане на парите и  ценностите.\r\nПредстои прокуратурата да внесе искане за постоянна мярка \"задържане под стража\". Образувани са досъдебни производства за извършени престъпления по чл. 209 от НК.    В Шуменско за периода юни – септември са регистрирани 23 телефонни измами. Щетите от тях са на стойност над 150 000 лева. Отнети са 104 000 лева, 720 британски лири, 4000 щатски долари, над 570 гр. златни накити и малко сребърни. Само през месец септември са отнети близо 47 000 лева, над 10 грама златни накити.  Разкрити са 20 от регистрираните през периода измами, като по останалите има насоки за установяване на евентуалния извършител.   От началото на годината до момента на територията на ОДМВР-Шумен са регистрирани 39 телефонни измами. Разкрити са 28.", "date": "2018.09.30", "title": "В Шумен хванаха таксиметров шофьор, заработвал здраво като телефонен измамник"}
{"url": "https://www.actualno.com/asia/dispecher-v-indonezija-jertva-jivota-si-za-da-moje-samolet-da-izleti-bezopasno-news_697265.html", "text": "  Индонезийски авиодиспечер, който отказа да напусне поста си докато не изведе успешно във въздуха излитащ пътнически самолет по време на мощния трус в петък, беше обявен посмъртно за герой, съобщава АФП.     21-годишният Антониус Гунаван Агунг бил на смяна в контролната кула на летището в Палу \"Мутиара\", когато остров Сулавеси бил разтърсен от първите трусове. Колеги на младия мъж разказват, че той отказал да напусне поста си докато пътническият самолет на \"Батик Ер\", който в момента насочвал по пистата не излети.   \"Когато удари мощният трус, той тъкмо даваше разрешение на пилота на \"Батик Ер\" за излитане. Изчака да види как машината успешно излита и едва тогава напусна контролната кула\", заяви Йоханес Хари Сираит, говорител на \"ЕрНав Индонезия\" - официалната въздушна служба на страната.\r\nСлед излитането на полет 6231 трусовете станали дори по-силни и кулминацията настъпила със земетресението от 7,5 по Рихтер и последвалата го над два метра вълна цунами. Заради мощното разтърсване на земните маси се наложило младият авиодиспечер да скочи от покрива на 4-етажната кула. Той счупил крак и получил множество вътрешни травми при падането. Макар да бил веднага откаран в местна болница, където получил първа помощ, Агунг починал от нараняванията си преди пристигането на хеликоптера, който трябвало да го откара в по-добре оборудвана болница за операция.  От \"ЕрНав Индонезия\" заявиха, че в знак на почит към героизма на младия мъж той ще бъде повишен посмъртно в длъжност с два ранга.   ", "date": "2018.09.30", "title": "Диспечер в Индонезия жертва живота си, за да може самолет да излети безопасно"}
{"url": "https://www.actualno.com/curious/dneven-horoskop-za-1-oktomvri-news_697267.html", "text": "        В първия ден на октомври бъдете готови за изненади в личен план. Може набързо да ви се наложи да смените семейния статут. През този ден се оглеждайте добре, за да не пропуснете изключителна възможност. Сега доходите ви може да нараснат сериозно.   Бъдете дипломатични относно факти от личния живот на ваши близки. Информацията може да бъде използвана с некоректни цели.     Предстои ви начало на нов проект. Вече имате достатъчно ресурси, за да започнете, така че нямате никаква причина за отлагане. Денят ще ви изненада със забравени спомени. Това припомняне ще ви помогне при разрешаването на личен въпрос сега. Потърсете утеха в полезни и приятни неща. Една интензивна тренировка е способна да изтрие голяма част от отрицателните ни мисли. Опитайте.   Не се доверявайте на всеки, особено ако става въпрос за много личен въпрос. Добре е да помислите за специалист, който би могъл да ви помогне. Казаното днес ще има особена сила, така че внимавайте какво си пожелавате. Мислите, изпълнени с много положителна енергия ще имат по-голям шанс да се сбъднат.    Сега не е време за търсене на нови предизвикателства. Имате достатъчно задачи за преодоляване, а след това е добре да вземете почивка. Денят е подходящ за обсъждането на нови идеи за смяна на интериора. Не пренебрегвайте мнението на останалите членове на семейството. Сега може да постигнете компромис.    Това е ден за откриване на нови предизвикателства пред вас в професионален план. Ако вече сте си набелязали цел, това е денят, в който да я атакувате. Този понеделник е подходящ ден за изготвяне на графици. Някои промени в ежедневието ви го налагат. Не отлагайте повече този процес.", "date": "2018.09.30", "title": "Дневен хороскоп за 1 октомври"}
{"url": "https://www.actualno.com/curious/sedmichen-horoskop-za-1-7-oktomvri-news_697270.html", "text": "        Това е седмица за бизнес. Успешни ще са всички действия, свързани с преговори, като най-силен ден в това отношение ще е сряда. В средата на периода ще имате успех и в постигането на лични цели, в които ще трябва да решавате юридически въпроси. Засега оставете настрана любовните терзания и не променяйте нищо. В тази сфера няма да ви е лесно да постигнете своето затова ще трябва да изчакате по подходящо време за действие. Това е седмица, в която да насочите всичките си усилия навътре. Въздържайте се от активни действия, както в личния живот, така и в служебно отношение. Сега всяка активност е противопоказна. Представителите на знака, които се занимават с творческа професия ще живеят своя златен период. Ще имате невероятно вдъхновение, но още е рано за представяне на реализирането на замисленото. Просто сега няма да има нужния успех.   Това е седмица, в която ще трябва да се преборите с някои ваши стари грешки. Не губете време в съжаление, смело разчистете живота си от това ,което в момента ви пречи да се движите напред. Средата на седмицата е подходящо време, за да направите опит да се разделите с някои ваши вредни навици. Не правете планове за почивните дни тъй като непланирано събитие може да ги провали.     Началото на седмицата посветете на решаването на въпроси, свързани със семейството. Сега с лекота може да разрешите всеки конфликт с близките си. Използвайте времето за договаряне на нови условия. В средата на периода е подходящо време за действия, свързани с увеличаване на доходите ви. През почивните дни може да се наложи ремонтна дейност по дома. Седмицата е подходяща за всякакъв вид нововъведения. Това важи, както за личния живот, така и в служебно отношение. От вас ще се изисква само малко повече настоятелност. Най-успешни ще са представителите от знака, чиято дейност е свързана с технологиите. В последните три дни от седмицата бъдете внимателни. Съществува риск да загубите важна вещ или пари. През тази седмица не се колебайте да разчистите около себе си, както в преносен така и в буквален смисъл. На изпитание ще бъде подложена вашата дисциплинираност и сега с лекота ще ви се отдават всички дейности свързани с нейното усъвършенстване. Моментът е подходящ за прилагането на нов вид хранителен режим, в който да намалите неполезните храни. При спортуване бъдете внимателни, тъй като има повишен риск от травми.      През тази седмица се въздържайте от активни действия. Сега ролята на наблюдател и анализатор ще ви даде повече. Вторник е добър ден за решаването на семейни недоразумения. През целия период фантазията ви ще е на ниво и може да използвате в момента за планиране на бъдещи действия. За тяхната реализация, обаче, е още рано. През тази седмица ще получите много ако заложите на нетрадиционното мислене и начини на действие. Всичко, което е по правилата няма да ви свърши работа.Сега може да излезете извън границите, но все пак не прекалявайте. С каквото и да се захванете резултатът ще е повече от впечатляващ, така че е добре да натиснете педала. Не се опитвайте да си обясните нещата логически. Логиката през този период няма да действа нито за вас нито за останалите.    Сега може да получите много, но само ако сте готови да дадете поне толкова. Нека това да не ви плаши, защото имате много излишно, което може да раздадете и това да не ви коства никакво усилие. Подходящ ден за регулиране на любовните отношения е сряда. Избягвайте изясняването на отношенията в петък. Очаква ви лека седмица, в която ще се случват по ваш вкус. Тази седмица заложете на нестандартните решения и изненадващите ходове. Понеделник и вторник не са подходящи дни за преговори. Тогава трудно ще ви разбират или просто няма да харесат идеите ви. От сряда нататък обстоятелствата, макар и променливи, ще са изцяло във ваша полза. Така че не се тревожете от внезапната промяна на плановете. Само ще спечелите от всичко това.    Очаква ви наситена със събития седмица. В понеделник избягвайте споровете и агресивното поведение - може да загубите много. Във вторник и сряда ще имате успех във всяка област. В четвъртък избягвайте изясняването на личните отношения. Мащабът на успехите и ще зависи от нивото на дисциплина, която покажете. През почивните дни ще изникне юридически въпрос за решаване. Седмицата може да ви се стори дълга, но със сигурност ще е интересна. Ще се налага да съчетавате няколко действия едновременно, но това няма да ви е за първи път. Все пак се постарайте да не отлагате много неща за друг период, колкото и да ви е натоварено. Нека с предимство да бъдат дейностите свързани със здравето ви и обучението.", "date": "2018.09.30", "title": "Седмичен хороскоп за 1-7 октомври"}
{"url": "https://www.actualno.com/healthy/dyrjavnite-lekari-govorjat-po-laskavo-za-dopylnitelna-zdravna-zastrahovka-news_697244.html", "text": "  В здравния сектор настроенията относно развитието на здравеопазването съгласно предложените от здравното министерство през тази седмица - с пълна демонополизация на НЗОК т.е. частни застрахователи да са равностойна конкуренция на Касата или чрез въвеждане на задължителна допълнителна здравна застраховка към осигуряваното от НЗОК, са различни. Прави впечатление, че , при който обаче, при презентацията на екипа на здравния министър Кирил Ананиев, стана ясно, че (научете подробности ).     Реформа се прави с пари. Когато има пари и бъде изготвено правилно законодателство за реформа, ще има по-добър резултат. Трябва да има събрани средства, за да има преостойностяване на сегашните нива на заплащане, защото това не е цена, а е стойност, която е възможна, а не реална. Това заяви за предаването \"Неделя 150\" по програма \"Хоризонт\" на БНР заместник-министърът на здравеопазването Бойко Пенков\r\nПенков даде пример с лекарите от \"Пирогов\", чиито заплати са същите като на колегите им от болницата в Оряхово, която беше закрита: \"Това не е нормално. Целта е с новия модел това са се промени. В момента, в който гарантираме финансов ресурс в сектора - промяна в начина на финансиране на самите дейности в болницата и в извън болничния сектор. Променя се и отговорността на пациента. \".\r\nД-р Стойчо Кацаров от Центъра за защита на правата в здравеопазването заяви че подкрепя изцяло предложението за пълна демонополизация на НЗОК: \"Смятам, че е в интерес на пациентите  да могат както си избират лекарите, така да си избират и фонд, в който да си дадат парите. Смятам, че когато има конкуренция между фондовете, това ще ги направим много по-ефективни в разходването на средствата и в контрола на медицинските дейности. Генерално погледнато, . Очакванията на хората са да се увеличи размера на публичните средства. Такива са и препоръките на различни консултанти, експерти и международни организации. \".     Общите разходи за здравеопазване в България са 8% от БВП – а публичните  4%. В САЩ, където здравеопазването е най-добро, общите разходи са 17% от брутния продукт, изтъкна Кацаров.\r\nДиректорът на болницата в Кърджали д-р  Тодор Черкезов заяви, че предлаганият модел е \"много добър и дава широка възможност за включване на всички заинтересовани страни\".  Той призова да не се правят аналогии между разходите за здравеопазване през годините (бел. ред. - през 1998 година разходите за здравеопазване са били 821 млн. лева, а през миналата година - 4,3 млрд. лева ) защото това не е коректно: \"В 2001 година имало ли е роботизирана хирургия, имало ли е билогично активни вещества и съвременни онкотерапии, които пациентите очакват? Няма как да направим такава връзка с 2001 година и да твърдим, че разходите са нараснали неимоверно много. Разходите нарастват неимоверно във всяка една здравна система\".\r\nЧеркезов изтъкна, че освен високотехнологичната медицина, повишението на разходите в системата се дължи и на разходите за достойно заплащане на лекарите, но и на сметките в самите сгради, сред които постоянно поскъпващото отопление и ток. Грижите за огромния брой здравнонеосигурени лица – около 500 000 души в страната, също изцяло лежи на болниците в публичния сектор.    \"Възниква въпросът как тези лица ще бъдат накарани да се осигурят и как те ще се застраховат, тъй като това ще бъде необходимо сега. Втората група въпроси са свързани с остойностяването на медицинските дейности, защото болниците, поставени в условията на този модел, трябва да имат пред себе си категорично реално остойностяване на медицинските дейности, включително и остойностяването на медицинския труд, тъй като над 50% от разходната част на болниците е за труд. Няма как да не знаем какви са точно параметрите, особено когато преговорите ще се водят с повече от един приходоизточник\".   На въпрос на Черкезов дали болниците сами ще договарят стойността на клиничните пътеки с НЗОК, заместник-министър Пенков отговори, че идеята е да има референтни цени на дейностите, които да служат като основа в преговорите, но това не изключва лечебните заведения да имат различни цени, ако докажат, че предлагат по-добър продукт. . Той посочи, че моделът работи успешно в Холандия и е по-добър от просто повишаване на здравната вноска.\r\nНеобходими са мерки и в доболничната помощ, допълни той.  Според Пенков, в момента около 2500 легла са в страната са излишни, тъй като много новосъздадени лечебни заведения са струпани в големите градове\r\nРаботните групи за обсъждане на предлаганите модели трябва да бъдат готови до края на седмицата, изтъкна заместник-министърът.   ", "date": "2018.09.30", "title": "Държавните лекари говорят по-ласкаво за допълнителна здравна застраховка"}
{"url": "https://www.actualno.com/balkani/referendumyt-v-makedonija-vyrvi-kym-proval-news_697286.html", "text": "  Референдумът в Македония изглежда ще пропадне поради твърде ниска избирателна активност. Това показват последните данни за активността на вота, цитирани от македонските медии и от bTV.     Към 15:30 часа активността е малко над 22%, а това е далеч от целените от македонския премиер Зоран Заев поне 50% или малко над 900 000 гласоподаватели. Предвид тези показатели границата от 50% изглежда прекалено далеч.   Всъщност въпросът на референдума не беше директно свързан с договора с Гърция от Преспа, съгласно който Скопие принципно се съгласи да приеме името Република Северна Македония като ново име за Македония. Питането беше формулирано по по-различен начин: Съгласни ли сте да бъдат започнати преговори за членство в ЕС и НАТО чрез приемане на Договора между Република Македония и Република Гърция? И макар допитването да е само консултативно, премиерът Зоран Заев вече обяви, че ако то е неуспешно, ще подаде оставка. Въпросът е обаче какво ще счете за „неуспешно” Заев?\r\nЗа да влезе в сила Договорът от Преспа след като беше ратифициран от македонския парламент, ще трябва да бъдат направени промени в конституцията. След това Гърция ще трябва от своя страна да ратифицира договора и да вдигне блокадата за членството на Македония, вече като Северна Македония, в НАТО и ЕС.  Иначе приближеният до ВМРО-ДПМНЕ вестник „Република” публикува материал, според който около обяд е стартирала нерегламентирана кампания със SMS-и, с призив към македонците да гласуват.  От бившата управляваща партия, която официално бойкотира плебисцита, коментират, че трябва да има разследване и наказание за организаторите на кампанията.   ", "date": "2018.09.30", "title": "Референдумът в Македония върви към провал"}
{"url": "https://www.actualno.com/curious/kralica-elizabet-ii-prinudi-glavnija-si-prislujnik-da-napusne-zashtoto-tvyrde-pokazno-demonstrira-che-e-gej-news_697284.html", "text": "  Първият прислужник на британската кралица Елизабет Втора, който открито призна хомосексуалната си ориентация, беше понижен в длъжност, защото \"привлича твърде много общественото внимание\", съобщава в. Daily Mail, цитиран от БГНЕС.     Задълженията на 21-годишния Оли Робъртс включваха да придружава монарха при нейните разходки с карета и да изпълнява дребни поръчки като прибирането на пощата в Бъкингамския дворец и да разхожда любимите кучета корги на кралицата. Той обаче е бил понижен от престижната позиция на главен лакей, след като кралското семейство било уведомено за повишеното внимание към младежа и няколко статии за него в известни гей списания.   Добре запознат източник от Бъкингамския дворец твърди, че Оли е бил извикан на разговор, по време на който му е било заявено, че той не е в двореца, за да привлича внимание към себе си. .\r\nБившият главен лакей на кралицата се появи за пръв път в публичното пространство през юни по време на традиционния преглед на войските, като стоеше в каретата точно зад кралицата. След това той придружаваше монарха по време на конните надбягвания в Роял Аскът. Назначаването на родения в Уелс Робъртс на тази престижна позиция беше приветствано от Асоциацията на гейовете и лесбийките в страната като нова страница в историята на кралското семейство, което приема по-модерен подход към хората с различна сексуална ориентация.  ", "date": "2018.09.30", "title": "Кралица Елизабет II принуди главния си прислужник да напусне, защото твърде показно демонстрира, че е гей"}
{"url": "https://www.actualno.com/cite/kolkoto-poveche-ostarjavam-tolkova-poveche-se-otdalechavam-ot-pensijata-news_697288.html", "text": "  Благодаря на министерството на труда - колкото повече остарявам, толкова повече се отдалечавам от пенсията и ще си умра, преди да я стигна. Това заяви комикът Димитър Туджаров, по-известен с прякора си Шкумбата, представяйки новото си представление, което ще има премиера на 6 октомври. Шоуто ще е под надслов \" \".     За финал Шкумбата пожела: \"Вършете глупости. Само умните вършат глупости - за всички останали е ежедневие\".   ", "date": "2018.09.30", "title": "Колкото повече остарявам, толкова повече се отдалечавам от пенсията"}
{"url": "https://www.actualno.com/interest/bylgarski-uchen-vleze-v-mendeleevata-tablica-news_697297.html", "text": "  Български учен записа името си в Менделеевата таблица. Доцент Мария Спасова от института по полимери към БАН е отличена от Международния съюз по чиста и приложна химия влезе в историята заради химичния елемент \"антимон\", който се намира под номер 51 в Менделеевата таблица.     Това е поредното отличие за младия доцент. Дисертацията ѝ е сред първите шест най-добри в света, стана ясно от предаването \"120 минути\" на bTV. Най-голямото ѝ постижение досега е създаването на апарат за нановлакна, които се използват в областта на съвременната в медицина, включително и за лечение на рак.   Иновациите на доцент Спасова са съвместна работа с научния и ръководител проф. Илия Рашков.\r\n\"В лабораторията на БАН разработваме научно приложни изследвания, които са свързани със синтеза и охарактеризирането на полимери от възобновяеми източници – като например някои зърнени култури, отпадни продукти от рибната промишленост и дърводобива\", разказа доц. Спасова.  \"Тези неща ние ги преработваме, синтезираме и след това с различни методи, ги формуваме до нановлакна или наночастици, които могат да намерят потенциално приложение в много области – като медицина, селско стопанство или за направата на защитни военни облекла и други”, посочи ученият.   \"Разработили сме тъкани, които не се мокрят и които се самопочистват. Тази наша разработка дойде като идея от природата, тъй като много листа на растения и цветове притежават това уникално свойство, ние всъщност имитирахме структурата на листото на лотоса и получихме такъв тип материали\", каза още доц. Спасова.", "date": "2018.09.30", "title": "Български учен влезе в Менделеевата таблица"}
{"url": "https://www.actualno.com/showbusiness/kanie-uest-reshi-da-se-preimenuva-news_697219.html", "text": "  Рапърът Кание Уест реши да се преименува, като вече ще се казва Ие. Той обяви това в Twitter, като написа следното: \"Съществото познато официално като Кание Уест. Аз съм Ие\",  съобщи BBC, цитирана от БГНЕС.     Рапърът, който е на 41 години, използва този прякор от известно време и дори го използва като заглавие на осмия си албум, който излезе през юни тази година.   Тази промяна идва малко преди неговото участие в Saturday Night Live, където се очаква той на да представи новия си албум Йандхи (Yandhi). Изпълнителят замества певицата Ариана Гранде в предаването, защото тя отмени присъствието си поради емоционални причини.\r\nОсвен, че е съкращение на сегашното му име, Уест смята, че думата има особено религиозно значение за него. \"Вярвам, че \"ие\" е най-често срещаната дума в библията и означава \"ти\", каза рапърът при свое интервю по-рано тази година, коментирайки името на албума си.  \"Така че аз съм ти, аз съм нас, то е нас. То започна от Кание, което означава единственият до просто Ие, което е отражение на нашето добро, лошо и объркано всичко. Албумът е повече като отражение на това кои сме ние\".   ", "date": "2018.09.30", "title": "Кание Уест реши да се преименува"}
{"url": "https://www.actualno.com/politics/antikorupcionnata-komisija-taka-proverila-peevski-che-poveche-nikoj-ne-mojel-da-napravi-news_697224.html", "text": "  Ако имахме доказателства срещу някой депутат, щеше да има обвинения. Сигнали имаме, работим – нали не очаквате да ви разкрия подробности? Това заяви председателят на КПКОНПИ Пламен Георгиев, коментирайки собствените си думи през тази седмица, че имало много сигнали срещу народни представители в Антикорупционната комисия.     Георгиев заяви и \"имахме\" в отговор на питане дали е имало сигнал срещу Делян Пеевски. , каза председателят на КПКОНПИ. Повече от това няма кой в тази държава да направи, категоричен беше Георгиев пред bTV.   На изричен въпрос дали Пеевски е толкова чист или просто има много добри адвокати, председателят на КПКОНПИ този път застъпи тезата, че няма нищо незаконно и че .   Законът не ни дава време да удължаваме срока. Ако обаче г-н Трайков представи декларация с достатъчно доказателства относно имуществото си в следващите две седмици, тогава няма да има производство, заяви Георгиев по случая с бившия икономически министър и настоящ столичен общински съветник Трайчо Трайков, като преди това обаче каза, че това щяло да важи в тримесечния срок, в който подготвят производството и то влиза в съда. Самият Трайков вече изрази съмнение, че КПКОНПИ ще се интересува от аргументите и доказателствата, които той би предоставил и добави, че за тази комисия не съществуват никакви давностни срокове и ограничения съгласно правото и законодателството.\r\nНе можем да проверим всичко и няма откъде да знаем например, че богат твой чичо е починал в Америка и ти е оставил наследство, даде пример председателят на КПКОНПИ. И беше категоричен, че Трайков е дошъл лично в Антикорупционната комисия и се е запознал с доказателствата. Как така не е наясно, като обжалва, попита Георгиев.   Същевременно Георгиев обяви, че друг обвиняем по делото \"EVN\" – бившият финансов министър Симеон Дянков, лично му се обадил и решил да съдейства. Председателят на КПКОНПИ обясни как получили от САЩ следното пояснение – „вероятно това лице е женено”, което било много чудно, защото в България имало доказателства и факти, че е женен.     С тези думи председателят на КПКОНПИ опита да докаже, че Антикорупционната комисия не е инструмент за политически поръчки.\r\nПламен Георгиев повтори отново, че по случаите \"Арабаджиеви\" и \"Миню Стайков\" законът дава на КПКОНПИ време от 1 година за проверка. Затова събраното като доказателства дотук било дадено на прокуратурата, защото тя можела да наложи запор по-рано от КПКОНПИ, а комисията трябвало да прави повече проверки включително на неща, защитени с банкова тайна. Възможно е да имаш, възможно е да нямаш – аз от много време се опитвам да кажа, че работим само с документи, измъкна се Георгиев от въпроса възможно ли е да правиш контрабанда години наред без политически чадър.\r\nЗа случая \"Десислава Иванчева\", председателят на КПКОНПИ попита следното – какво правят тези пари в автомобила ѝ? Много разговори сме записали между г-жа Иванчева и между посредника г-н Дюлгеров (бел. ред. – бившият кмет на район \"Младост\" Петко Дюлгеров ), повече от 10 тома разговори, добави Георгиев. Той беше категоричен – разследването на толкова сложен случай приключило само за няколко месеца и за него Иванчева е поискала и получила дар, който не би следвало да има.    И по тази тема председателят на КПКОНПИ защити идеята си . В Германия например било така – идвал полицай в детската градина и говори на кукла, която децата много харесвали, за да видят малките „как се случват нещата”. В Хонконг пък още през миналия век имало проучване, което показало, че според 97% било нормално да има корупция, за да функционира държавата, но след 20-30 години програма в образованието вече над 83% от жителите на Хонконг били абсолютно нетолерантни към корупцията.   Според Георгиев българският модел за борба с корупцията прилича на румънския. Превенцията се съчетава с борбата срещу корупцията, заяви председателят на Антикорупционната комисия.", "date": "2018.09.30", "title": "Антикорупционната комисия така проверила Пеевски, че повече никой не можел да направи"}
{"url": "https://www.actualno.com/volleyball/teodor-salparov-ako-bjahme-v-shesticata-na-svetovnoto-shteshe-da-e-podvig-news_697227.html", "text": "  Ако бяхме отишли във финалната шестица си говорехме, че ще е равносилно на подвиг, на медал. Това заяви дългогодишният либеро на националния отбор по волейбол Теодор Салпаров.     Той беше категоричен – големите отбори имат по 14 равностойни състезатели, ние имахме доста липси и 8-9 души изкарахме Световното първенство по волейбол.   Относно Пламен Константинов и дали го е харесвал като треньор, пред bTV Салпаров беше по-лаконичен – волейболистите намирали кусури на всеки треньор и с никой не били напълно щастливи. В своите очи той сигурно е правил всичко необходимо, добави либерото, като подчерта, че Пламен, както и всички в отбора, са искали и са се стремели към най-доброто.\r\nКазах, че срещу Канада ми е последният мач на световно първенство, защото следващото е след 4 години, тогава ще съм на 40 години и трудно бих могъл да играя. Затова се замислих за край на кариерата в националния отбор, но ще помагам на отбора, ако има нужда, заяви Салпаров.  Като жертви в професията Теодор Салпаров посочи дългите раздели със семейството както и това, че професионалният спорт съсипва организма. Имам 5 операции, не искам да казвам какви усилия ми коства да ходя по два пъти на ден на тренировка, добави либерото. И уточни – много малко виждаш от живота, като си постоянно на режим. Бил съм на много места по мачове, но нищо не съм видял, обясни Салпаров, който сподели, че иска да отиде на Божи гроб, на Тонга, за да плува с китове. На мен обаче все още вътрешно ми се играе – като че ли с годините става така, въпреки болежките, каза обаче либерото.   Нацията стана много лоша, не може да отидеш до магазина нормално дори. Ако засечеш някой, почва се с псувни, ще се бием. Може би станахме лоши, защото се борим за оцеляване, нямам отговор, обобщи Салпаров живота в България.", "date": "2018.09.30", "title": "Теодор Салпаров: Ако бяхме в шестицата на световното, щеше да е подвиг"}
{"url": "https://www.actualno.com/balkani/sled-prirodnata-stihija-v-gyrcija-veche-ima-izcheznali-news_697277.html", "text": "  Трима души са обявени за изчезнали в Гърция, след като от петък (28 септември) почти цялата територия на страната беше ударена от мощен циклон, наречен от местните \"Зорбас\", съобщава bTV по информация на Reuters. Дотук най-сериозно бяха ударени остров Евбея и полуостров Пелопонес.     Млад мъж и двойка на средна възраст са изчезнали на Евбея. Службата за гражданска защита информира, че е започнала издирвателна и спасителна операция край град Мантуди.   И днес транспортът в Гърция е силно затруднен - корабоплаването е невъзможно, много пътища са наводнени. Вятърът причини прекъсвания в електрозахранването и повали дървета.\r\nДосега гръцките пожарникари са получили над 1300 сигнали за спасяване на хора, заклещени в автомобили или наводнени домове, и за отстраняване на паднали дървета и отломки. На излъчени по телевизията кадри се виждат наводнени улици, превърнали се в реки, в района Коринт в Пелопонес, и огромни вълни, разбиващи се на брега. Температурите през изминалата седмица паднаха с до 10 градуса по Целзий.  Службата за гражданска защита предупреди, че Северна и Централна Гърция може да бъдат засегнати днес и призова гражданите да вземат мерки, за да се предпазят от евентуалните последици. Властите се безпокоят, че бурята може да причини също свлачища и наводнения в по-широкия район на Атина, който неотдавна пострада от опустошителни пожари. Все пак се отбелязва отслабване на стихията, която се придвижва към Турция.   ", "date": "2018.09.30", "title": "След природната стихия в Гърция - вече има изчезнали "}
{"url": "https://www.actualno.com/asia/mnogo-silno-zemetresenie-v-regiona-na-fidji-news_697263.html", "text": "  Земетресение с магнитуд 6,6 по скалата на Рихтер е регистрирано в региона Фиджи в Тихия океан, показва справка на интернет страницата на Европейския средиземноморски сеизмологичен център (EMSC).     Трусът е станал факт в 13:52 часа българско време (22:52 часа местно време). Дълбочината му е сериозна - 546 километра, а епицентърът е на 341 километра югоизточно от град Ламбаса и на 365 километра източно от столицата Сува. В Ламбаса живеят около 24 000 души, а в Сува - около 77 000 души.   Засега няма данни за жертви и материални щети и не се съобщава за опасност от цунами.", "date": "2018.09.30", "title": "Много силно земетресение в региона на Фиджи"}
{"url": "https://www.actualno.com/business/spored-dobrev-razgovarjame-s-rusija-za-gaza-no-oshte-ne-sme-stignali-da-govorim-za-cenata-news_697259.html", "text": "   . Това обяви народният представител на ГЕРБ и бивш министър на икономиката и енергетиката Делян Добрев.     \"Тази седмица шефът на \"Булгаргаз\"  беше на такива преговори в Русия, т.е. преговорите са започнали на  техническо равнище. , защото при  тях трябва да се включи министърът на енергетиката и той да води  разговора за промяна в договора\", заяви Добрев.     . Това коментира за БНР председателят на енергийната комисия в Народното събрание Делян Добрев, предаде БГНЕС.  За готвените промени разкри преди седмица лидерът на АБВ Румен Петков. Предложението е направено от Българския енергиен холдинг (БЕХ) и вече е обсъждано от експертен съвет в Министерството на енергетиката. \"Предложението е скандално, защото е в състояние да съсипе в стопански и финансов план едно от най-силните енергийни дружества в Европа – атомната централа в Козлодуй\", твърди Петков.   \"Хипотетично от едно такова обединение, погледнато от експертна гледна точка, може да даде възможност на АЕЦ \"Козлодуй\" и \"Мини Марица-изток\" да предлагат много по-гъвкави продукти. Ако тези две централи търгуват своята електроенергия заедно, те ще могат да постигнат много по-добри резултати, а и могат да се постигнат значителни намаления на разходите\", разясни Добрев.\r\nКоментарът идва в момент, в който д-р Петър Кърджилов, бивш пиар на Община \"Младост\", съобщи, че . \"Докато нашата държава няма никаква представа как ще управлява високо активните радиоактивни отпадъци от АЕЦ \"Козлодуй\", по всичко личи, че Държавно предприятие \"Радиоактивни отпадъци\" се проваля и при управлението на ниско и средно активните РАО. Както се вижда от прикачените тук снимки от месеците февруари, април, юни и септември,от  началото на месец февруари до днес, въпреки разпореждането на съда за предварително изпълнение, изграждането на Националното хранилище е на нивото на един пореден гьол\", коментира Кърджилов.        Председателят на енергийната комисия коментира и законодателните промени, според които КЕВР ще бъде последната, която ще се произнася по сделките в енергетиката. \"КЕВР и първа да се произнася, ако не е съгласна със сделката, няма как да стане, т.е. дали ще бъде първа или последна няма особена разлика. Промяната в текста се налагаше, тъй като гласуваният през лятото член, който дава такива правомощия на регулатора, не определяше кога трябва да се произнесе, а ние вече имаме произнасяне от другите регулаторни органи. Единствено уточнихме в текста моментът, в който КЕВР трябва да се произнесе\", обясни депутатът на ГЕРБ\r\nДобрев добави, че се очаква \"Обединени патриоти\" или БСП да разработят и внесат критериите, по които КЕВР трябва да се води, за да одобри или не одобри дадена сделка.", "date": "2018.09.30", "title": "Според Добрев разговаряме с Русия за газа, но още не сме стигнали да говорим за цената"}
{"url": "https://www.actualno.com/europe/jurnalisti-na-bbc-s-hitra-ulovka-razkriha-ruski-oficer-uchastval-v-operacijata-sreshtu-skripal-news_697238.html", "text": "  Един от основните заподозрени в акцията, при която бяха отровени с вещество от семейството на \"Новичок\" бившият руски шпионин Сергей Скрипал и дъщеря му Юлия, е идентифициран като офицер от руското разузнаване. Това съобщава BBC, позовавайки се на собствено разследване.     Журналисти на британската обществена телевизия са посетили село Берьозовка, разположено на 5000 мили източно от Москва в Далечния изток на Русия в непосредствена близост до границата с Китай. Там показали снимки на заподозрените и местна жена разпознала , който бил удостоен със званието \"Герой на Русия\" – отличие, което се връчва лично от руския президент. Полковник Чепига бил разпознат от местните, тъй като израснал в селото. В скорошно интервю за руската държавна телевизия обаче той заяви, че името му е Руслан Боширов и е цивилен гражданин.   Според британската полиция обаче двамата заподозрени вероятно не са използвали истинските си имена, когато са влезли на територията на Обединеното кралство. Русия отрича да е замесена по какъвто и да било начин в нападението с нервнопаралитиното вещество срещу Скрипал и дъщеря му Юлия на 4 март.\r\nПрез миналата седмица говорител на руския президент Владимир Путин категорично отрече званието \"Герой на Русия\" да е било присъждано на лице с името Анатоли Чепига. Той отказа да отговори и дали това означава, че полковникът е бил удостоен с отличието заради изпълнението на тайни мисии.  Самият Путин преди две седмици обяви, че заподозрените, издирвани от британската полиция, са цивилни. \"Няма нищо специално и нищо криминално в случая\", категоричен беше руският президент.   ", "date": "2018.09.30", "title": "Журналисти на BBC с хитра уловка разкриха руски офицер, участвал в операцията срещу Скрипал"}
{"url": "https://www.actualno.com/balkani/zaradi-kosovo-syrbija-shte-iska-pomosht-ot-putin-news_697239.html", "text": "  Напрежението между Сърбия и Косово се засилва. След като косовският президент Хашим Тачи се разходи с катер по езерото Газивода на границата между Сърбия и Косово в събота, сръбският му колега Александър Вучич реши да се обърне за помощ към Русия. Държавният глава на Сърбия ще пристигне на официално посещение в Москва на 2 октомври, като се очаква да се срещне с руския президент Владимир Путин, припомня БГНЕС.     \"След два дни ще се срещна с президента Путин, ще говорим за всички важни за Сърбия въпроси. Разбира се, приоритет ще бъде ситуацията в Косово и Метохия. Ние ще уведомим Путин за всичко, което се случва, и ще го помоля да ни окаже подкрепа на всички международни форуми и да ни даде съвет\", заяви Вучич на пресконференция пред журналисти в Белград.   Междувременно от 1 до 5 октомври руски и сръбски военни пилоти ще провеждат тренировки в Сърбия с бойни самолети \"МИГ-29\" и вертолети \"МИ-8\". По време на маневрите пилотите ще тренират елементите на въздушния бой, сложни и въздушни маневри, тактическа атака срещу наземните цели, както и задачи за кацане и търсене и спасяване.\r\nУчението идва на фона на пълната бойна готовност на сръбската армия, разпоредена в събота (29 септември) от Вучич. Мярката беше предприета заради присъствието на косовски специални части в района на граничното езеро Газовода заради разходката на косовския държавен глава Хашим Тачи в района.  След неочакваното посещение на Тачи в населеното с етнически сърби Северно Косово, Сърбия отправи протест до генералния секретар на НАТО Йенс Столтенберг. Според Белград това е провокация, която е нарушила няколко международни споразумения. Същото езеро в оспорваната от Белград и Прищина територия беше посетено преди три седмици от сръбския президент Александър Вучич.   Председателят на канцеларията за Косово и Метохия Марко Джурич отправи остри думи по адрес на мисията на НАТО в Косово, тъй като, по думите му, е допуснала албански полувоенни формирования в сръбския Север. \"С това се оказа за трети пореден път, че сръбският народ в Косово и Метохия не може да разчита нито на НАТО, нито на КФОР. Първият път беше, когато някои от нас бяха арестувани в Косовска Митровица, вторият път - когато попречиха на президента Вучич да посети и да бъде със сърбите в село Баня. А третият път е днешният случай\", категоричен бе той.", "date": "2018.09.30", "title": "Заради Косово Сърбия ще иска помощ от Путин"}
{"url": "https://www.actualno.com/showbusiness/smjana-na-imeto-na-dyrjavata-koj-go-e-pravil-news_697225.html", "text": "  Докато македонските граждани гласуват за това дали желаят да сменят името на страната си на \"Република Северна Македония\", нека хвърлим поглед върху няколко други държави, които вече са минали по този път.     Много страни сменят имената си заради обявяване на независимост, най-често от тези отнесли се с тях като колонии. Например – Бангладеш (бивш Източен Пакистан), Ботсвана (Бечуаналенд), Гана (Голд Коуст), Индонезия (Холандски Източни Индии), Малави (Нясаленд) и Зимбабве (Родезия), са създадени.\r\nПрез 1991 година при разпадането на СССР много от съветските република сменят имената си, като Беларус (Беларусия), същото се случва и след разпада на Чехословакия и Югославия.\r\nНяколко от изградените нации избират да се преименуват, като Македония се опитва да реши спора за името си с Гърция. Но ето някои по-скорошни промени на имената на държави.   Петдесет години след като Свазиленд получи независимост от Великобритания, цар Мслати III обяви през април 2018 г., че страната \"се връща към своето оригинално име Есватини\", което значи \"земя на Свати\".\r\nПоследният абсолютен монарх в Африка хвана абсолютно неподготвени гражданите си, макар да беше намеквано за промяната, освен това предишното име не беше харесвано от народа, защото беше смес от свати и английски.     С независимостта си от Белгия през 1960 година страната сстава Република Конго, като взима името на съседа си. Като те се различават от различните си столици Бразавил и Киншаса.\r\nНяколко години по-късно името беше променено и страната стана Демократична Република Конго. Но през 1971 година е сменено на Заир, от генерал Джоузеф-Дизайър, който е се качва на власт пред 1965 година. Той замества европейските имена с африкански. През 1997 година името отново е сменено на Демократична Република Конго. През 1989 година военното правителство на Бирма преименува южната азиатска страна на \"Република на съюза на Мианмар\", за да тегли чертата на колониалното си минало.   Въпреки, че са запазили името Горна Волта, години наред след обявяването на независимост от Франция - през 1958 година. Западноафриканската нация решава да се прекръсти на Буркина Фасо, през 1984 г., което в превод значи \"земя на праведни мъже\". Кралството на Камбоджа е обявено за Република Хммер през 1970 година, когато княз Нордом Сианук е свален в подкрепен от САЩ преврат.\r\nКогато Кар Руж от Пот Пот поема Югоизточна Азия през 1975 г., той го нарича Демократична Камбоджа след заглавието на кхмерски език. Помощният от Виетнам режим, който свалил геноцидния Червен кхмер през 1979 година, преименува страната на Народна република Камбоджа.\r\nКогато Виетнам се оттегля през 1989 година и монархията бива възстановена, Сианук става държавен глава и се върна в Камбоджа. Петнайсет години след независимостта си от Франция и една година, след като приема марксистите политики, Дахомей се прекръства на Народна република Бенин.", "date": "2018.09.30", "title": "Смяна на името на държавата - кой го е правил?"}
{"url": "https://www.actualno.com/europe/tereza-mej-jarostno-zashtiti-glednata-si-tochka-za-brexit-news_697279.html", "text": "  Британският премиер Тереза Мей отхвърли обвиненията, че не вярва в Brexit и настоя, че ще постигне успех \"независимо от изходаю' на преговорите с ЕС, съобщава BBC.     В интервю за британската държавна медия Мей заяви, че планът ѝ за търговията след излизането на Лондон от ЕС не е мъртъв, независимо от факта, че беше отхвърлен от европейските лидери. Мей призова своята Консервативна партия, която провежда годишния си конгрес в Бирмонгам, да се обедини и да я подкрепи.   Бившият кмет на Лондон и бивш външен министър Борис Джонсън определи \"Плана от Чекърс\" (наречен по името на правителствената резиденция край Лондон) на премиера като \"умопомрачение\". Той заяви, че вероятно ще е в състояние да сключи много по-добра сделка с Брюксел от Мей.\r\nПремиерът обаче беше категорична: \"Аз наистина вярвам в Brexit. Вярвам в плана, с който ще уважи вота на британските граждани и същевременно ще защитя нашия съюз, нашите работни места и бъдещето на страната. Затова се опитвам да постигна наистина добра сделка за свободна търговия с ЕС, а именно това стои в основата на Плана от Чекърс\".  Лейбъристката партия вече обяви, че ще подкрепи Тереза Мей в парламента, ако тя се съгласи на плана им за митнически съюз с ЕС и на сделка по Brexit, която гарантира правата на работещите и защитава работните места.   Европейските лидери отхвърлиха плана на Мей за Brexit, тъй като според тях той ще омаловажи единния пазар, като позволи на Лондон да избере само европейските закони, който му харесват най-много. Според британският премиер обаче планът ѝ Брюксел и Лондон да споделят \"общ правилник\" за стоките, но не и за услугите, е единственият възможен начин да се избегне твърда граница между Северна Ирландия и Република Ирландия, която ще остане членка на ЕС. Според Мей не става въпрос само за външна политика, но и за теми, касаещи вътрешните проблеми. Тя заяви, че частни лица и компании, които не плащат данъци във Великобритания, ще бъдат обложени с по-висок данък с до 3 процента при закупуването на имот в Обединеното кралство. Това, по-думите ѝ, ще спре изкуственото покачване на цените на жилищата в страната, а средствата ще бъдат използвани за облагородяване на градската среда.", "date": "2018.09.30", "title": "Тереза Мей яростно защити гледната си точка за Brexit"}
{"url": "https://www.actualno.com/asia/desetki-raneni-sled-kato-tajfunyt-trami-udari-japonija-video-news_697233.html", "text": "  Най-малко 47 души са били ранени в Япония заради тайфуна Трами, който в момента се намира в западната част на страната. Това съобщава японската обществена телевизия NHK, цитирана от БГНЕС.         Според последните данни близо 500 хиляди жилищни сгради в южната и югозападната част на Япония остават без електричество поради лошото време. Местните метеоролози очакват тежки пориви на скорости на вятъра до 60 км / ч и проливни дъждове и призовават местните жители да не напускат домовете си. Десетки хиляди хора в планинските райони получиха препоръка за евакуация поради заплахата от свлачища.\r\nДвете писти на летище Кансай в западната част на страната бяха затворени до понеделник сутринта поради тайфун Трами. Фериботният трафик също беше спрян в южната и югозападната част на страната.  Понастоящем тайфунът Трами\" се приближава от запад района на Канзайш и се очаква да обхване централния район Канто до неделя вечер.", "date": "2018.09.30", "title": "Десетки ранени, след като тайфунът \"Трами\" удари Япония (ВИДЕО)"}
{"url": "https://www.actualno.com/moresport/ndk-360-evropejska-vecher-na-sporta-sybra-hiljadi-entusiasti-news_697236.html", "text": "  Хиляди столичани станаха свидетели на уникалния спортен празник, белязал първото издание на НДК 360 – Европейска вечер на спорта. Мнозина от тях се включиха в десетките състезания и активности във и около една от емблематичните сгради за града и страната.     Събитията отбелязаха финалния уикенд от Европейската седмица на спорта, а гвоздеят в програмата бе фестивалът НДК 360, включващ скоростно бегово изкачване по стълбите на сградата, ориентиране из коридорите и помещенията и скоростно фасадно изкачване на НДК. Всички тези състезания бяха придружени с много активности, демонстрации и открити уроци в над 10 вида спорт на специално изградени сетове, издигане на топловъздушен балон с възможност на него да се качват хора със специални потребности, забавни игри и томболи.\r\nНай-бърз в скоростното бегово изкачване на НДК се оказа Иван Сираков, който сподели след финала, че е участвал с Дизела в подобно състезателно изкачване на Айфеловата кула, където е завършил на 20-о място. Шампионът измина сега в НДК осемте етажа и над 500 стъпала нагоре и обратно за 3:58 мин., следван от Боян Иванджиков 4:00, Димитър Желязков 4:02 и др. При жените победителка е Лиляна Гоцева с 4:37 мин., пред Кристина Иванова 4:42, Десислава Димова 5:30 и др. Най-малки сред участниците бяха 5-годишният Росен Минков и 6-годишната му сестра Стояна, финиширали със своите родители.\r\nМного емоции предизвика състезанието по ориентирането из четири нива, десетки зали и коридори на НДК. Участваха най-добрите ни състезателки при жените и много от елитните ориентировачи. При мъжете най-бързия път до финала намери сребърният медалист от бягането Боян Иванджиков, финиширал за 15.41 мин, следван от Иван Димитров 17:23, а трети с 18:18 бе Иван Сираков, който след победата в бягането грабна и бронз в ориентирането. Номер 1 при жените бе Борислава Миткова с 20:31 мин, пред Катя Кръстева 21:15, Лиляна Маринова 22:52 мин. и др.     Огромно шоу бе фасадното изкачване, в което участваха 19 мъже и 15 жени, осветявани до късно от прожектори в скоростната си надпревара. Най-бързо се изкачи покрай 30 метровата стена Теодор Кисимов – 1:14,96 мин., следван от Павлин Димитров 1:18,96, Христо Иванов 1:25,92 и др. При жените победителка е Невена Ланджева с 2:27,80, пред Ани Гатева 2:41,10, Богдана Костадинова 2:55,98 и др.\r\nМеждувременно голям интерес имаше към сетовете с различни спортове, организирани от Министерството на младежта и спорта. Зрителите станаха свидетели на демонстрации, открити уроци и нагледни упражнения от специалисти. Мнозина дори пробваха сами тайните на отделните спортове под вещия поглед на елитни състезатели, треньори и специалисти. Много емоции предизвика издигането на топловъздушния балон, който в продължение на часове бе голямата атракция на празника.\r\nФестивалът е част от инициатива София – Европейска столица на спорта, с което Столична община продължава да предлага нови и нови възможности за активен и здравословен начин на живот. НДК 360 обединява няколко спортни събития в празник с цел да промотира  възможностите за спорт в столицата и специално в и около НДК, откъдето  фактически започва и пътят от центъра на града към планината Витоша.  Събитието е част от ежегодната „Европейска вечер на спорта“, а  организатори са Столична община, Фондация „София – Европейска столица на  спорта“, Министерството на младежта и спорта, НСА „Васил Левски“,  Българска федерация по ориентиране и домакините от Националния дворец на  културата. За първи път тази символична за българите сграда отвори  широко врати за хората, които искат да живеят активно и здравословно.    ", "date": "2018.09.30", "title": "НДК 360 - Европейска вечер на спорта събра хиляди ентусиасти"}
{"url": "https://www.actualno.com/chronicles/sofijskoto-zemetresenie-nanasja-znachitelni-shteti-v-sofija-news_697261.html", "text": "  Софийското земетресение е земетресение с епицентър в околностите на град София (42.6° с. ш. 23.25° и. д.)[1], чийто основен трус е в 12:15 местно време на 30 септември 1858 г., а вторичните трусове, продължават още няколко месеца.     Данните за земетресението са оскъдни и включват главно текстови описания на свидетели, най-изчерпателни от които са няколко дописки и писма на Сава Филаретов. Интензивността на основния трус се оценява на IX степен по скалата на Медведев-Шпонхойер-Карник (МШК), магнитудът - на 6.6, a дълбочината 9 km, като в ограничен район при Бояна интензивността вероятно е достигнала X степен по МШК.   Освен в София, земетресението е усетено и в отдалечени градове, като Пловдив и Янина. Пострадали сгради има в Ихтиман и Рилския манастир, а в Долна баня се променя дебитът на минералните извори. В София земетресението предизвиква значителни щети, като 70 - 80 % от сградите са силно засегнати. По-бедните жители на града са в затруднено положение, тъй като се налага непредвидено да възстановяват къщите си в навечерието на зимата. Някои от тях са подпомогнати с дарения, като например направеното от Иван Денкоглу.\r\nПри по-големите обществени сгради щетите са по-тежки, като някои от тях са частично или напълно разрушени. Съборени са минаретата на 19 от 24-те джамии в града, а само 2 от 7-те църкви остават годни за използване. Сред разрушените сгради е Сиявуш джамия (днешната църква Света София), която след земетресението е изоставена. Според разкази на очевидци, покривът на минарето на джамията Баш чешме (при днешното кръстовище на Витошка и Солунска), се преобръща и се забива с шпила си във викалото на минарето. Пада и един от сводовете на новостроящата се катедрала Света Неделя. При земетресението загиват 4 души, сред които две деца при Сиявуш джамия и един от строителите в Света Неделя.  На някои места около София се отварят пукнатини в земята, като според Филаретов пукнатината между Бояна и Драгалевци има ширина над 20 cm и дължина около 1,5 km. Западно от града се появява нов горещ гейзер, който постепенно отслабва до съществуващия и сега извор в Овча купел. Дебитът на минералните извори в града намалява за няколко дни, след което се възстановява.   ", "date": "2018.09.30", "title": "Софийското земетресение нанася значителни щети в София"}
{"url": "https://www.actualno.com/asia/jertvite-na-trusa-na-sulavesi-stanaha-mnogokratno-poveche-video-news_697231.html", "text": "  Най-малко 832 са жертвите на мощното земетресение и последвалото го цунами на индонезийския остров Сулавеси в петък вечерта, съобщава BBC, цитирана от БГНЕС.     Към момента почти всички загинали са от Палу, най-тежко пострадалият от стихията град с население от 350 000 души. 11 от жертвите са от съседния град Донггала, съобщиха местните власти.     Според Мохамед Сяуги, директор на Индонезийската агенция за бедствия и аварии, в осеметажен хотел в Палу със сигурност има затрупани хора, тъй като се чуват викове за помощ. А информацията за Донггала е много оскъдна, тъй като все още спасителите не могат да стигнат там.  Два дни след мощното земетресение спасителите продължават да издирват оцелели под срутените сгради и тоновете кал, донесени от водата. Работата се затруднява заради разрушената инфраструктура, липсата на електричество и комуникации на острова. В операцията се включиха и военни, не е ясно колко време ще продължи тя.", "date": "2018.09.30", "title": "Жертвите на труса на Сулавеси станаха многократно повече (ВИДЕО)"}
{"url": "https://www.actualno.com/balkani/glasuvaneto-v-makedonija-vyrvi-normalno-no-pri-niska-aktivnost-news_697246.html", "text": "  Референдумът за името на Македония и бъдещата ориентация върви нормално и без затруднения засега, предаде БНР.     Над 1 800 000 са имащите право на участие в допитването. Те трябва да отговорят на въпроса \"Подкрепяте ли членството в ЕС и НАТО и договора между Република Македония и Република Гърция?\".   По данни на Държавната изборна комисия на Малкедония от началото на допитването в 7:00 часа местно време в местата за гласуване, които в цялата страна са 3 700, правото си на участие са упражнили 2,55% от хората. Извън Македония активността е под 40% към 17:00 часа вчера (бел. ред. - вотът зад граница започна на 29 септември ), като избухна и малък скандал - във Facebook бяха публикувани видеа, на които се вижда как гласуват македонци в Австралия и които бяха заклеймени като предатели.\r\nЗа да бъде признат за валиден референдумът, е необходимо участието на над 800 хиляди души. Допитването ще определи бъдещето на решаването на спора между Атина и Скопие за името и на договора с Гърция, подписан от премиерите на двете страни през юни тази година. Една от точките в него предвижда двете страни да приемат името за вътрешна и външна употреба да е Република Северна Македония, с официален език - македонски.  ", "date": "2018.09.30", "title": "Гласуването в Македония върви нормално, но при ниска активност"}
{"url": "https://www.actualno.com/showbusiness/silvestyr-staloun-otnovo-gost-na-hotel-marinela-sofia-news_697230.html", "text": "  Силвестър Сталоун пристигна в България за снимките на петия филм от поредицата за \"Рамбо\".     На 30 септември 71-годишният актьор идва в столицата за продължението на любимия на поколения екшън филм \"Рамбо\". Още същата вечер носителят на \"Златен глобус\" ще посети един от емблематичните ресторанти на петзвездния столичен хотел и ще се снима със свои фенки.   Гости на хотел Marinela Sofia допреди седмица бяха и звездите Еймори Ноласко от хитовата продукция \"Бягство от затвора\", както и холивудската знаменитост от \"Терминатор\" и сериала \"Скорпион\" - Робърт Патрик.  ", "date": "2018.09.30", "title": "Силвестър Сталоун отново гост на хотел Marinela Sofia"}
{"url": "https://www.actualno.com/crime/za-pryv-pyt-pyten-policaj-na-godinata-ne-e-edin-slujitel-na-kat-news_697249.html", "text": "  Румен Евтимов от ОДМВР-Перник и Васил Бакалски от ОДМВР-Смолян са тазгодишните победители в националния конкурс \"Пътен полицай на годината\", съобщават от МВР.     За първи път в 26-годишната история на конкурса, двама претенденти си делят първото място. Наградите им бяха връчени снощи на церемония в Габрово, където се състоя и самото състезание.   По преценка на журито беше връчена награда за второто място. Тя беше за Райчо Сивенов. Третото място беше за Константин Вангелов.\r\nВ отборното класиране първи се наредиха Васил Бакалски и Райчо Сивенов от ОДМВР-Смолян. Второто място бе за тимът от ОДМВР-Перник – за Румен Евтимов и Мартин Стоянов. А третото място бе за младши автоконтрольорите Здравко Христов и Янко Мавродиев от ОДМВР-Варна.  Националният конкурс \"Пътен полицай на годината\" се провежда за 26-ти път. Тази година в надпреварата се включиха 26 младши автоконтрольори. Те се състезаваха в няколко дисциплини – стрелба с пистолет, теоретичен изпит по оказване на долекарска помощ, състезание с кола и мотоциклет и оказване на първа помощ на пострадали в катастрофа.   ", "date": "2018.09.30", "title": "За пръв път \"Пътен полицай на годината\" не е един служител на КАТ"}
{"url": "https://www.actualno.com/balkani/makedonija-zastava-pred-istoricheski-referendum-sred-mnojestvo-podvodni-kamyni-news_697196.html", "text": "  Днес (30 септември) в Република Македония ще се проведе референдум, който трябва да отвори пътя към евроатлантическата интеграция на западната ни съседка. Гражданите ще трябва да отговорят на въпроса дали одобряват започването на преговори за членство в НАТО и ЕС чрез приемането на Договора с Гърция.     Допитването има консултативен характер. . Валидността му зависи от това дали ще бъде достигнат необходимият брой на гласоподаватели - 50% плюс един от имащите право на глас. , предаде БГНЕС.\r\nВ избирателния списък има 1 806 000 души. В същото време според данни на Световната банка в Република Македония живеят около 1 450 000 души. Поне 350 000 души трайно са се изселили от страната и не участват в никакви избори. . Последното преброяване е извършено преди около две десетилетия.\r\nСъставянето на правителството на Зоран Заев през юни 2017 г. сложи край на тежката политическа криза в страната, която продължи близо две години. Новото правителство предприе енергични действия за излизането на Скопие от изолацията, в която я беше поставило управлението на Никола Груевски.  Едно от първите неща, с които новата власт се захвана, беше нормализирането на отношенията с България. . Договорът откри перспектива за развитие на отношенията между двете страни във всички области – икономическа, културна, политическа и др. Само за една година има ръст от 12 % в търговията между двете държави.\r\nСлед подобряване на връзките със София, Заев започна преговори с Гърция за разрешаването на , който има 27-годишна история. Спорът пречеше на страната да се присъедини към НАТО, въпреки че беше изпълнила всички условия за това. Ветото на Гърция на срещата на върха на алианса през 2008 г. в Букурещ забави Македония с 10 години.    Преговорите за името стартираха в края на януари след срещата на премиерите Зоран Заев и Алексис Ципрас по време на Световния икономически форум в Давос. Те се водеха основно от външните министри Никола Димитров и Никос Кодзиас с посредничеството на американския дипломат Матю Нимиц.\r\nБлагоприятен фон за преговорите послужи започналото на 1 януари 2018 г. българско председателство на Съвета на Европейския съюз. София наложи в дневния ред на Европа темата за интеграцията на страните от Западните Балкани, включително и на Македония. Тя бе обсъдена и на голямата среща в София през май с участието на всички правителствени и държавни глави на страните от съюза. В рамките на форума имаше и отделна среща между , на която бяха обсъдени последните детайли от предстоящото споразумение.    . Самият договор беше сключен в Преспа на 17 юни в присъствието на върховния представител на ЕС по въпросите на външната политика и сигурността Федерика Могерини, еврокомисаря по разширяването Йоханес Хан и международния посредник Матю Нимиц.\r\n„Референдумът ще бъде истинското изпитание за процъфтяващата репутация на Зоран Заев като посредник и рядък оптимист в район на замразени конфликти. 43-годишният премиер се превърна в любимец на Запада със стъпките към болезнен компромис с Гърция през юни, за да промени името на страната си в \"Северна Македония\", отбеляза преди дни агенция France Presse. . По време на последния митинг в Тетово Заев отново подчерта огромната роля на България през изминалите две години.   Най-голямата опозиционна партия , която от 2006 година твърди, че всяко решение за спора за името трябва да мине през референдум този път отказа открито да призове симпатизантите си да гласуват. Новият председател на партията Християн Мицкоски призова, . По този начин той затвърди съмненията, че е изцяло под контрола на бившия лидер Никола Груевски. В същото време заместникът на Мицкоски и групата на реформаторите в партията открито призоваха за участие в референдума.    Президентът съобщи, че . Иванов бе в основата на няколко тежки кризи през изминалите три години. Първо той амнистира всички висши държавни ръководители от времето на Груевски и предизвика масови протести в страната. По-късно оттегли амнистията, но само година по-късно отказа да връчи мандат на Зоран Заев за съставяне на правителство и по този начин хвърли Македония в нова криза, която кулминира с погрома на парламента на 27 април 2017 г. От началото на тази година Иванов на два пъти наруши конституцията като отказа да подпише указите за два закона, приети от Народното събрание. По време на речта му в ООН македонската делегация напусна залата на Общото събрание.\r\nВ Групата, която призовава за бойкот, има много лица от т.нар. “твърдолинейни”, които участваха в протестите преди погрома на парламента по време на “Кървавия четвъртък” на 27 април. . В Македония пристигнаха Ангела Меркел, Йенс Столтенберг, Себастиян Курц, Йоханес Хан, Джеймс Матис и много други, а самият Заев бе приет в Белия дом от вицепрезидента Майкъл Пенс. Всички те открито призоваха гражданите да подкрепят Договора от Преспа, а германският канцлер Ангела Меркел благодари за куража и визията на България в тези исторически събития.   За да влезе в сила след като бе ратифициран от парламента, ще трябва да бъдат направени промени в конституцията. След това Гърция ще трябва от своя страна да ратифицира Договора и да вдигне блокадата за членството на Македония, вече като Северна Македония, в НАТО и ЕС. . Официалната цифра на акредитираните местни наблюдатели е 11 907, на чуждестранните наблюдатели е 493, а международните организации изпращат 194 преводачи. Най-много наблюдатели е акредитирало Сдружението за граждански политики и инициативи – 5 574.\r\nОсвен от вътрешни, референдумът ще бъде следен и от чуждестранни журналисти. Референдумът в неделя ще наблюдават 197 члена на мисията на ОССЕ / СДИЧП, а с тях ще присъстват и 129 преводачи.", "date": "2018.09.30", "title": "Македония застава пред исторически референдум сред множество подводни камъни"}
{"url": "https://www.actualno.com/society/prognoza-za-vremeto-30-septemvri-nedelja-news_697193.html", "text": "  Под влияние на преминаващ южно от България средиземноморски циклон, днес ще преобладава облачно време. В югоизточната половина от страната ще има валежи от дъжд, значителни в централните и източните части на Южна България. Ще духа слаб, в Източна България – до умерен вятър от изток-североизток. Минималните температури ще са предимно между 7° и 12°, а максималните ще са от 16° - 18° на места в Северна България и до 10° - 12° в южните райони от страната. Атмосферното налягане ще се повиши и ще е по-високо от средното за месеца. Такава е прогнозата за времето на Националния институт по метеорология и хидрология (НИМХ), съобщи дежурният синоптик Мартин Славчев, цитиран от агенция \"Фокус\".     По Черноморието ще бъде предимно облачно, ветровито и с валежи от дъжд, значителни - по южното крайбрежие. Ще духа умерен, временно силен вятър от изток-североизток. Максималните температури ще са 16°-18°. Вълнението на морето ще бъде 3-4 бала. Температурата на морската вода е 21 - 23°.   В планините няма да е подходящо за туризъм. Ще бъде облачно, дъждовно и ветровито. Значителни ще са валежите в Родопите, Странджа и Сакар. Ще духа силен и бурен вятър от източната четвърт. Максималната температура на височина 1200 метра около 11°, на 2000 метра – около 5°.\r\nПрез нощта срещу понеделник и в понеделник на много места в Централна и Източна България ще вали дъжд, а в крайните източни райони валежите ще са значителни. В Западна България валежите ще са на малко места и предимно слаби. Ще духа слаб до умерен източен вятър, в Източна България - временно силен, от изток-североизток. Температурите ще са с малък дневен ход, особено в местата с повече валежи. През следващите дни вероятността за валежи чувствително намалява. Облачността ще е разкъсана. Вятърът ще отслабне, в отделни райони временно и ще стихва. Дневните температури бързо ще се повишат.  ", "date": "2018.09.30", "title": "Прогноза за времето - 30 септември (неделя)"}
{"url": "https://www.actualno.com/showbusiness/guinet-poltrou-skluchi-brak-news_697235.html", "text": "  Холивудската звезда Гуинет Полтроу се омъжи. Актрисата каза заветното \"да\" на годеника си – 47-годишният продуцент Брад Фалчук, на пищна церемония в имението на актрисата в Хамптънс, Лонг айлънд, съобщава в. Daily Mail, цитиран от БГНЕС.     Сред гостите на събитието бяха Робърт Дауни Джуниър, Джери Зайнфелд и Стивън Спилбърг. 46-годишната носителка на Оскар и продуцентът на \"Убийството на Джани Версаче\" са имат връзка от четири години, като през последната една година бяха официално сгодени.   Двамата се срещат през 2014 година, когато Полтроу приема епизодична роля в сериала \"Клуб веселие\". През същата година актрисата се разделя с фронтмена на \"Колдплей\" Крис Мартин за когото беше омъжена в продължение на 10 години и с когото имат две деца – 14-годишната Епъл и 12-годишният Моузес. Брад също има две деца – Броуди и Изабела, от бившата си съпруга Сузане, с която се развежда през 2013 година.", "date": "2018.09.30", "title": "Гуинет Полтроу сключи брак"}
{"url": "https://www.actualno.com/interest/iskate-da-vidite-dali-stavate-za-fbr-moje-da-popadnete-v-kapan-news_697208.html", "text": "  Да влезеш във ФБР не е лесна задача, но с новото фитнес приложение на агенцията \"Притежаваш ли това, което ни е нужно?\" ще ви помогне да разберете дали сте способни на това, пише БГНЕС.     Приложението излезе през август тази година и предоставя възможността на потребителите да се пробват да преминат 5-те физически изпита, които бившият директор Джеймс Коми отново вкара като тест за системата през 2015 година. Потребителите са предизвикани да постигнат най-висок резултат в коремните преси, лицеви опори, набирания, 300 метра спринт и 2,4 километра бягане.   За да станеш източник на ФБР, обаче не е нужно да покриваш каквито и да е физически изисквания.\r\nНякои потребители са забелязали нещо доста интересно. Когато близо 28 000 души са си инсталирали приложението в средата на септември, са забелязали следното съобщение: \"ФБР не събира лична информация, свързана с потребителите на приложението. Това приложение не събира никаква лична информация, освен тази, която потребителят избере да сложи в профила си. Тази информация се съхранява на телефона ви и не се изпраща до сървър на ФБР\". Но когато потребител разгледа и прочете по-дългите правила за поверителност на сайта на агенцията, той вижда това:  \"За да защитим системата от неоторизирана употреба и да сме сигурни, че тя работи правилно, всеки един индивид, използващ тази компютърна система, подлежи на мониторинг и запис от оторизиран от ФБР персонал. Всеки използващ тази система изрично се съгласява на такова наблюдение и ако то разкрие престъпни дейности, персоналът може да се обърне към нужните органи.\"   Така написан текстът повдига въпроса дали ФБР не използва някакъв лост, за да получи достъп до потребителската информация. Забелязва се, че приложението има достъп до GPS и акселерометъра на устройството. Въпреки това няма сигурни доказателства, че ФБР реално записва движенията на потребителите, освен стандартни данни, като колко често го използвате.\r\nНо ФБР има и други съмнителни начини за проследяване на хора, които вероятно са по-ефективни от пускането на приложение, което е тайно приготвено за шпиониране на случайни потребители. Например, както се посочва в интервюто по-рано тази година на бившия служител на АНС Едуард Сноудън, раздел 702 от Закона за наблюдение на чуждестранните разузнавателни служби позволява на Агенцията за национална сигурност да \"шпионира транснационалните комуникации на американците без заповед, стига\" целите \"да не са американци\". Раздел 702 няма контрол върху начина, по който тези данни могат да бъдат използвани, което дава възможност на ФБР и други федерални правоприлагащи органи да я събират без заповед.    ", "date": "2018.09.30", "title": "Искате да видите дали ставате за ФБР - може да попаднете в капан"}
{"url": "https://www.actualno.com/goodnews/specialna-kampanija-tyrsi-knigi-za-izgorjalo-chitalishte-news_697202.html", "text": "  Специална кампания за набиране на книги организира инициативата \"Да спасим книга\", чийто автор е Кирил Балдев.     Новата кампания е в помощ на читалището във врачанското село Гложене. То изгоря в средата на август, а в огъня бяха изгубени и много книжи.\r\n\"Разбрах чрез медии, че читалището е изгоряло и всички книги в него и точно за това е и кампанията ми в такива случаи - да помогне. Вярвам, че читалището ще си върне същия вид даже и по-хубаво ще стане. Бих искал да помоля всеки, който има книга в дома си, да я дари, защото трябва да запазим книгите\", каза г-н Балдев пред .   Срокът, в който ще се събират книги, е 1 месец. Всеки може да изпратени абсолютно каквито книги има. Събраните книги ще бъдат изпратени до читалището чрез куриерска фирма. За контакт с организатора:  Тел: 0876 479 499\r\nИмейл:  kiro7755@abv.bg", "date": "2018.09.30", "title": "Специална кампания търси книги за изгоряло читалище"}
{"url": "https://www.actualno.com/kustendil/naj-goljamata-jabylka-v-kustendil-nad-800-grama-news_697250.html", "text": "  862 грама - толкова тежи най-голямата ябълка, която беше представена на Празника на плодородието в Кюстендил, предаде репортер на Радио \"Фокус\".     Плодът, чиито диаметър е 45 сантиметра, спечели тазгодишния конкурс за най-едра ябълка на Празника на плодородието в града. Ябълката беше представена от читалище \"Пробуда\" в село Копиловци. Първото място в конкурса за най-красиво аранжиран щанд е присъдена на читалище \"Христо Ботев\" от село Таваличево.   В рамките на конкурса \"Плодородието в кюстендилския край\" бяха присъдени допълнителни награди, сред които за уют в селския бит, традиционен сорт круша, причудливи природни форми и чужди семена в кюстендилската земя. Училище \"Христо Ботев\" заслужи награда в категория \"Бъдещето на кюстендилската традиция\". Всички участници в конкурса получиха специални грамоти.", "date": "2018.09.30", "title": "Най-голямата ябълка в Кюстендил - над 800 грама"}
{"url": "https://www.actualno.com/celebrate/sv-sveshtenomychenik-grigorij-prosvetitel-na-armenija-news_697264.html", "text": "  Великият просветител на Армения, св. Григорий, живял в третия и първата четвърт на четвъртия век.     Той произхождал от знатни и благородни родители езичници, сродници с царския дом на персийския владетел Артабан и на брат му арменския цар Курсар.\r\nЗапочнала война между арменци и перси. Григорий, тогава още дете, избягал с родителите си от Армения в Кесария Кападокийска. Там се запознал с християнската вяра. Приел свето Кръщение.\r\nКато възмъжал, встъпил в брак. Имал двама синове, Ортан и Аростан. Посветил ги в служба на Църквата.  Подир смъртта на жена си Григорий се върнал в Армения и постъпил на служба при цар Тиридат. Заради вярната му служба царят го обичал много, но като узнал, че Григорий е християнин, Тиридат люто се разгневил. Започнал да го принуждава да се отрече от християнството и да се поклони на идолите. Григорий не отстъпил от вярата си. Затова бил подложен на тежки мъчения. След това го хвърлили в дълбока яма, за да го уморят. Но всемогъщият Бог го запазил невредим в тази яма. Той внушил на една благочестива вдовица да спуска всеки ден храна на мъченика. Така Григорий прекарал в тая яма 14 години.   През тия години изягали от Рим и се заселили в Армения, близо до планината Арарат, в девически манастир 37 монахини, преследвани от Диоклетиан. Между тях била преподобна Рипсимия, която се отличавала с необикновена красота.\r\nТиридат продължавал да преследва християните в своето царство.    Нападнал и тоя девически манастир. Всички сестри били подложени на страшни изтезания и загинали мъченически.\r\nЗаради тая жестокост Бог наказал Тиридат. Той се побъркал и заприличал на звяр.   Насън сестрата на царя получила указание, че Тиридат няма да се излекува, ако Григорий не бъде изваден от ямата. Мъченикът бил незабавно изваден и пуснат на свобода.\r\nНай-напред Григорий запитал за телата на убитите девойки, които лежали непогребани вече 9 дни. Като събрал разхвърляните им останки, той ги погребал недалеч от столичния град. Тук довел болния цар, помолил се горещо за него и тъй го излекувал.\r\nПо тоя начин станал отново близък на царя. Добил право да учи народа на християнската вяра и да зове всички към покаяние. Издигнал църква на мястото, където били погребани монахините.   В 305 г. царят изпратил Григорий в Кесария Кападокийска да бъде ръкоположен за епископ. Като се върнал, придружен от много свещеници, той покръстил целия царски дом и цялата страна.   Св. Григорий завършил своя многострадален живот в 325 година.\r\nЧаст от неговите мощи се пази и досега в Ечмиадзинския манастир, издигнат, където били погребани Рипмисия и другите девойки мъченици.\r\nСлед смъртта на св. Григорий Просветител в епископски сан бил въздигнат неговия син Аростан, който продължил делото на баща си. Той бил един от 318-те отци на Първия вселенски събор, станал в Никея в 325 г.\r\n© Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).", "date": "2018.09.30", "title": "Св. свещеномъченик Григорий, просветител на Армения"}
{"url": "https://www.actualno.com/america/mysk-veche-ne-e-predsedatel-na-tesla-i-plashta-20-mln-dolara-globa-za-da-ne-ide-v-zatvora-news_697215.html", "text": "  Соченият като пример за визионер в световен мащаб Илън Мъск е постигнал сделка по обвиненията за финансови измами. Според споразумението той трябва да се оттегли от председателското си място в управителния съвет на Tesla. Освен това той ще трябва да заплати глоба от 20 милиона долара, предаде БГНЕС.     Мъск ще остане изпълнителен директор на компанията, която също трябва да заплати 20 милиона долара глоба в рамките на споразумение, което трябва да бъде потвърдено в съда, заявиха от Комисията за ценни книжа и фондови борси на САЩ (SEC).   SEC обвинява Мъск в измами с ценни книжа, като според тях той е подвел инвеститорите с поста си в Twitter от 7 август, когато обяви, че може да приватизира компанията за 420 долара на акция. Това доведе до ръст от 10% на акциите на Tesla в онзи момент", "date": "2018.09.30", "title": "Мъск вече не е председател на Tesla и плаща 20 млн. долара глоба, за да не иде в затвора"}
{"url": "https://www.actualno.com/analysis/djambazki-vijda-albanska-opasnost-zaradi-referenduma-v-makedonija-news_697003.html", "text": "  В края на седмицата братята ни край Вардар правят важен избор. Избират дали да премахнат границата и да пътуват свободно от Охрид до Черно море и целия останал 500-милионен Европейски съюз, или да останат в тъмния ъгъл на историята, затиснати от сръбски шайкачи и коминерновски ботуши.     Този текст няма никаква историческа претенция, историята на региона отдавна е напълно ясна и тя е българска, поне до края на Втората световна война. Ясна е и рождената дата на \"македонската\" нация - 2 август 1944 година.   \"Би трябвало да се казва не Македония, а Мъкидония...\" Това е казал бележитият охридски възрожденец Кузман Шапкарев за най-романтичния регион от българското национално землище. Мнозина от Вас може би разпознават този цитат и от образа на Руси Чанев в \"Мера според мера\" - Дилбер Танас. Мъкидония, защото тази земя е белязала нашето национално съзнание. Тя е била двигателят за националното обединение. Борбата за освобождението на Македония е пленявала съзнанието на мнозина българи през последните 100 години. Аз не съм изключение.\r\nТази седмица в Македония ще се състои референдум. Трактовките и интерпретациите относно него в македонското медийно пространство са различни. , начело с лидерите на управляващата коалиция, го представят като референдум за бъдещето на страната. Дали да поеме по пътя на евроатлантическата интеграция, или не. на референдума призовават той да бъде бойкотиран, с цел да се подкопае легитимността на допитването до народа. , тази на ДПМНЕ - партията, която върна развитието на Република Македония с десетилетие. Тяхната позиция е... да нямат позиция. Лидерът на ДПМНЕ Християн Мицковски преди седмица на пресконференция заяви, че \"гражданите да направят това, което им говори съвестта\". Подобна позиция може да бъде окачествена само като низък опит за политическо измиване на ръце.  Да разгледаме фактите. Още от обявяването на Македония за независима държава през 1991 година Гърция намира името за неприемливо, оправдавайки се с наличието на регион в нейната територия със същото име. Твърденията на Гърция са лишени от смисъл и поради това няма да ги коментирам. Факт е обаче, че политиката на Атина е решена да блокира членството на Македония с това име във всички международни организации. Така се стига до 1995 година, когато е подписано временното споразумение, с което се утвърждава името, което Македония да използва при влизането си в различни международни организации. Това име е посочено в параграф втори от резолюция 817 на Съвета за сигурност на ООН - Бивша югославска република Македония. . Те преследват своите интереси, които са коренно противоположни на нашите. Да припомня, Гърция е окупатор. Да припомня на какъв език се говори в Костур, Лерин, Воден и прочее, в т.нар. \"български триъгълник\" и защо село Шестево (откъдето родом е и Любка Рондова, чиято къща още стои) все още се нарича \"Малката София\".   От тогава минаха 23 години и развитие няма. И ако правителствата до 2006 година (с многото им недостатъци) се опитваха да водят някакъв конструктивен диалог и да търсят развитие за страната си, то с идването на Никола Груевски на власт всякакъв прогрес беше разрушен. Страната се превърна в плутокрация, където корупцията цари, партия (ДПМНЕ) и държава се сляха в едно. Преди 2006 година Македония се очакваше да бъде една от първите страни от Западните Балкани, които да започнат преговори за членство в ЕС. Груевски заложи на \"антиквизацията\". Мобилизира неграмотна, но безпардонна хунта от псевдоисторици, илитерати и най-обикновени негодници, далечните роднини на Хальо, Гальо и Данко Харсъзина, които за кратко време пренаписаха вече изкривените македонски учебници. Иисус стана македонец и изплува в Охридското езеро, за да призове своя народ(!?), а Александър Велики и конят му станаха по-важни от Гоце Делчев и Яне Сандански. .    След 10 години на застой и скандални проекти - като \"Скопие 2014\", в който бяха откраднати стотици милиони евро, на македонските граждани им писна. Това доведе и до кризата от 2015 и 2016 г., когато Груевски най-накрая подаде оставка в следствие на протестите.\r\nНовото коалиционно правителство между СДСМ и ДСИ, начело със Зоран Заев, започна своят мандат с ударни реформи. Процесът на \"антиквизация\" беше спрян и министър-председателят се нае да проведе редица реформи в съдебната система. Най-важното за нас, българите, беше неговото желание да подпише Договор за приятелство, добросъседство и сътрудничество. Заслугата за това принадлежи изцяло на българският народ. Няма да е нескромно, ако кажа и че ВМРО има своята заслуга, тъй като Македония е нашата вечна, безапелационна и историческа кауза. Този договор отвори вратата за интеграцията на Македония в ЕС. Още веднъж в историческата съдба на независима Македония именно България беше тази, която първа подаде ръка на своя братски народ.\r\nБез съмнение този договор, както и българското председателство на съвета на ЕС, което постави Западните Балкани на преден план, доведоха и до засилването на преговорите между Скопие и Атина относно името. На 12 юни 2018 г. се стигна до Преспанския договор, който разчерта условията на промяната на името на Македония. Компромисът, до който се стигна е Република Северна Македония.   Формулировката на въпроса на референдума, който предстои в Македония, е твърде интересна. Тя гласи: Дали сте за членство во ЕУ и НАТО со прифаќање на Договорот помеѓу Република Македонија и Република Грција? . И колкото и да не ми се ще да го призная, е прав.   Всяко забавяне на процеса на интеграция на Македония в структурите на НАТО и ЕС е първо проблем за самата Македония и второ - проблем за българските геополитически интереси в региона. Македония загуби твърде много време в застой. ДПМНЕ често обичат да изтъкват себе си като защитници на \"идентитетот\", като самите те забравят, че заличиха македонската идентичност. Античните статуи, бръщолевенето, че са наследници на Александър, посрещането на пакистански мюсюлмански племена хунзи (които също се имат за наследници на античния македонски владетел) бяха своего рода заличаване на македонската идентичност. Те бяха продължение на половинвековната сръбска политика на обезбългаряване на региона. Те направиха македонците смешни в очите на останалият свят. Обида към всеки честен българин от Македония.\r\nИ тук ще обърна внимание на , която остана невидима за повечето коментатори, дали заради слаба подготовка по темата, дали заради пристрастност. Нека първо дефинираме \"неуспех\". На референдума ще се гледа през две призми - техническа и политическа. Техническата е ясна - Държавната изборна комисия излезе с решение, което казва, че референдумът е консултативен, тоест не задължителен. Затова, за да има решение не се иска да бъде задължително преминат прага от 50%+1 от гласоподавателите. Тоест, броят се само подадените гласове и се обявява резултат въз основа на разликата между отговорите \"да\" и \"не\".   Обаче въпросът далеч не е толкова прост. . Ако активността е по-ниска от 50% от имащите право на глас, това ще даде мощно оръжие в ръцете на просръбските агенти, които тутакси ще поискат оставката на Заев, използвайки собствените му заявления.\r\nНо това далеч не е най-голямата беля. Няма никакво съмнение как ще гласуват албанците. Те ще излязат масово, организирано и поне 99,99% от тях със сигурност ще гласуват \"за\". А сега си представете следната политическа картина. В албанските общини и региони масова активност, масово \"за\", в останалите - ниска активност, тук-таме \"да\", някъде \"не\". Ето тогава . Едните са \"за\" това да живеят в ЕС и НАТО, другите са остро \"против\".\r\nИма ли смисъл от такава държава? А тези процеси, в светлината на събитията в Босна и Косово и заявките на Еди Рама, дават една доста по-зловеща окраска на бъдещето на региона.\r\nПрочее, в албанските общини вече са готови за провеждането на каскада от местни референдуми, които да се проведат веднага, ако големият референдум не премине прага или се окаже неуспешен. А това е първата стъпка към кантонизация и разпад.   Надявам се, че дните на антиквизацията и антибългаризма са в миналото. Факт е, че потенциалното членство на Македония в ЕС ще донесе положителни резултати за българските геополитически цели в региона. За нас е важно да няма граница между Черно и Адриатическо море. Коридор номер 8 трябва да бъде основен национален приоритет. Само падането на границите ще доведе до обединението на двата клона на един братски народ. Когато хората от двете страни на границата виждат, че пречките падат, ще започнат да пътуват, да търгуват и най-важното - да не се страхуват. Груевски използваше икономическата зависимост на голяма част от гражданите на Македония в своя полза. Повишаването на доходите и двустранните инвестиции ще елиминират това оръдие на сърбоманите.\r\nНай-важното, за което трябва да се замислим, е кой има интерес от това членството в ЕС на Македония да не се случи. Отговорът е ясен. Това работи срещу България. Ние трябва да се противопоставим на всеки опит двата народа да бъдат разделяни и противопоставяни.\r\nГражданите на Македония трябва да се противопоставят на всеки опит страната им да бъде върната 30 години назад в развитието си. Ако Македония изпусне този шанс, тя ще пропусне следващото разширение на ЕС предвидено за 2025 г. (най-късно). Още едно поколение ще загуби шансовете си за достоен живот и свобода на самоопределението.\r\nЕто защо призоваваме македонските граждани да излязат и да гласуват в подкрепа на въпроса на референдума! Защото Македония заслужава да стане част от ЕС. Защото извън всички икономически аргументи ние знаем, че няма граници в душата. Не трябва да има и физически такива.", "date": "2018.09.30", "title": "Джамбазки вижда албанска опасност заради референдума в Македония"}
{"url": "https://www.actualno.com/healthy/lekar-ekspert-predupredi-otnovo-njama-koj-da-se-griji-za-horata-s-psihichni-problemi-news_697241.html", "text": "  Няма кой да следи дали хората с психични проблеми и психичноболните си пият лекарствата. Това заяви директорът на държавната психиатрична болница \"Св.Иван Рилски\" д-р Цветеслава Гълъбова.     Според Гълъбова, която коментира темата предвид няколкото поредни криминални случая със замесени в тях хора с психични проблеми, не може страдащите от психично заболяване да са непременно затворени. \"Tе трябва да са на свобода, те не са престъпници. Те са белязани с много тежки заболявания и ние трябва да се грижим за тях. Мястото им е сред нас, както на всички останали хора\", каза Гълъбова в сутрешния неделен блок на Нова телевизия. И беше категорична – държавата не се грижи за тези болни.   По думите на Гълъбова и на колегата ѝ д-р Анета Аничкина \"извънболничното лечение липсва\". Това е и големият проблем.\r\n\"Трябва да се създаде мрежа от дневни центрове, в които нашите пациенти да бъдат занимавани. Необходими са много психолози и социални работници. Трябва да се създаде информационна система, която ще ни даде верни данни за тежките психични заболявания. Тогава ние ще можем да планираме здравни разходи\", каза още д-р Цветеслава Гълъбова. Тя е категорична обаче, че до тази система достъп трябва да имат само психиатри и администраторите ѝ.  В момента тече обществено обсъждане по въвеждането на информационна система.   \"В психиатричните болници има едни пациенти, които ние наричаме трайно настанени. Те на практика живеят там. Част от тях са останали без жилища или близките им не ги искат. Всяка година това са около 300 души\", допълни още директорът.    ", "date": "2018.09.30", "title": "Лекар-експерт предупреди отново - няма кой да се грижи за хората с психични проблеми"}
{"url": "https://www.actualno.com/volleyball/polsha-uspja-da-obyrne-sasht-i-pak-e-na-goljam-volejbolen-final-sreshtu-brazilija-news_697218.html", "text": "  В изключително драматичен втори полуфинал на Световното първенство по волейбол действащият световен шампион Полша успя да победи с 3:2 (22, - 20, -23, 20, 11) гейма фаворита за титлата САЩ, след като изоставаше с 1:2, и така на големия финал днес, от 22:15 часа българско време, ще защитава титлата си срещу олимпийския шампион Бразилия.     В последната групова фаза американците играха така, че да се срещнат с Полша, но сега със сигурност съжаляват. Те започнаха по-лежерно мача, като в първия гейм, след като дръпнаха с 4:1 точка, изостанаха със 7:12 и де факто загубиха гейма още в началото, макар янките да се събраха и да успяха да понаваксат, но твърде късно.   Във втория гейм американците водеха с точка-две до края, когато вдигнаха темпото и дръпнаха с 21:17, което им подсигури успеха. Трета част беше изключително оспорвана и САЩ я взеха със само две точки разлика, но това, вместо да пречупи Полша, само ги вдигна и следващите два гейма отидоха на тяхната сметка.\r\nЗа бронзовите медали САЩ ще играят със Сърбия. А Полша всъщност ще повтори мача за титлата отпреди 4 години, когато на домашна земя спечели срещу Бразилия с 3:1 гейма. През 2006 година двата отбора отново играха финал, но тогава селесао спечели с категоричното 3:0, а поляците стигнаха до последния мач, след като се справиха в изключително драматичен мач с 3:1 гейма с България, водена от Мартин Стоев. За Бразилия това е пети пореден финал на световно първенство. Интересен факт е, че водещите реализатори на двата отбора – Уилям Де Соуса и Бартош Курек, са разделени от само 4 точки – 147 за Курек и 143 за Де Соуса.  ", "date": "2018.09.30", "title": "Полша успя да обърне САЩ и пак е на голям волейболен финал срещу Бразилия"}
{"url": "https://www.actualno.com/balkani/petdnevno-voenno-uchenie-na-ruski-i-srybski-vvs-shte-se-provede-v-syrbija-news_697214.html", "text": "  От 1 до 5 октомври руски и сръбски военни пилоти ще провеждат тренировки в Сърбия на \"МИГ-29\" и вертолети \"МИ-8\". Това съобщиха от пресслужбата на министерството на отбраната на Руската федерация, предаде БГНЕС.     \"Пилотите на въздушни и космически сили на Русия и ВВС и ПВО силите на Сърбия ще проведат съвместно полет-тактическо упражнение\" БАРС-2018 \"на територията на Република Сърбия\" - съобщи министерството.   От там посочиха, че екипажи на двете страни ще вземат участие в упражненията за самолети \"МИГ-29\" и въртолети \"МИ-8\". \"Общо ще бъдат включени до 10 единици авиационна техника на Военновъздушните сили и Сръбските сили за отбрана\", заяви Министерството на отбраната.\r\nПо време на маневрите пилотите ще разработят елементите на въздушния бой, сложни и аеробни маневри, тактическа атака срещу наземните цели, както и задачи за кацане и търсене и спасяване, казаха от ведомството.  ", "date": "2018.09.30", "title": "Петдневно военно учение на руски и сръбски ВВС ще се проведе в Сърбия"}
{"url": "https://www.actualno.com/asia/stotici-vtorichni-trusove-na-sulavesi-vse-oshte-njama-vryzka-s-golemi-rajoni-na-ostrova-news_697212.html", "text": "  Повече от 170 вторични труса са станали факт на индонезийския остров Сулавеси, след като вечерта на 28 септември там стана разрушително земетресение с магнитуд 7.5 по Рихтер. Това обяви официалния представител на Националната агенция за превенция на природните бедствия в Индонезия Сутопо Нугрохо, цитиран от TACC.     Според него \"повтарящи се трусове с различен магнитуд, понякога по-голям от 5 по Рихтер\" са били отчетени. Той също така отбеляза, че все още не е възможно да се установи комуникация с някои райони, включително Дунгала, където живеят най-малко 300 хиляди души и където се намира епицентърът на земетресението. Представителят на агенцията също заяви, че и \"на втория ден не успяват да възстановят електроенергията и комуникациите\", обобщава Агенция \"Фокус\".   Според последните данни само в град Палу (административния център на провинция Централен Сулавеси) смъртността надхвърля 400 души, над 540 души са били ранени. Силното земетресение предизвика цунами, височината на вълните, на което надхвърлиха 3 метра, а има данни и за 6 метра. Въпреки това, 30 минути след първите трусове местните власти отмениха заплахата от цунами, тъй като инструментите не успяха да установят приближаващата стихия. По това време на една от крайбрежните улици на града е имало няколкостотин местни жители, които са се готвели да празнуват националния празник. Съдбата им все още не е известна, признават спасителите.\r\nМинистърът на транспорта на страната Буди Кария Сумади заяви, че в неделя международното летище в Палу, което беше затворено преди два дни, ще възобнови работа след частичното унищожаване на пистата и разрушаването на контролната кула. Както се очаква, в неделя в административния център, разположен на 1 500 километра от столицата, ще пристигне президентът Джоко Видодо.  ", "date": "2018.09.30", "title": "Стотици вторични трусове на Сулавеси, все още няма връзка с големи райони на острова"}
{"url": "https://www.actualno.com/europe/avstrijskijat-vynshen-ministyr-prepodade-urok-po-diplomacija-v-oon-news_697210.html", "text": "  Австрийският външен министър Карин Кнайсъл изнесе речта си на 73-та сесия на Общото събрание на ООН на четири чужди езика. Кнайсъл говори на арабски, френски, испански и английски език, и критикува работата на настоящата дипломация, пише БГНЕС.     \"За съжаление, ние дипломатите често не можем да направим така, че гласовете на онези, които живеят в страдание, да бъдат чути. Дипломатическата ни работа често се свързва с красиви изявления, а не с конкретни действия. Ние с удоволствие участваме в \"диалога на глухите\", защото само четем своите подготвени изявления, а това състояние на ума води до загуба на чувство за реалност и сме загубили същността на обмяната на мнения\", отбеляза Кнайсъл.   Като пример австрийският външен министър посочи, че международната общност използва мантри, когато говори за Сирия и Йемен. \"Хвърляме думи като възстановяване, стабилизация, конституция и много други, но в лицето на всичко това населението и децата се опитват да оцелеят, нуждаят се от хляб, питейна вода, електричество и минимална сигурност\", добави Кнейсъл.\r\n\"Ето защо, в допълнение към тези красиви фрази, Австрия би искала да допринесе, както други страни, във финансирането на разминирането на сирийската територия\", заяви министърът.  \"А колкото до Йемен, Австрия е готова да разшири своята хуманитарна дейност там\", каза още тя. Освен това Кнайсъл се възмущава, че съвременните политици, вместо да действат на място, предпочитат да говорят в удобни зали.   Карин Кнайсъл е израснала в Аман, където баща ѝ е работил като пилот в йорданска авиолиния. Тя е завършила право и е арабист, добре запознат с Близкия изток и американската политика в региона. Тя е работила като наблюдател в много европейски издания. От 1990 г. встъпва в дипломатическата служба на австрийското външно министерство и работи в Париж и Мадрид, а през 1998 г. напуска службата и по-късно в книгите си критикува липсата на задълбочен анализ в дипломацията. През 2017 г. поема длъжността министър на външните работи. Тя нашумя, след като покани на сватбата си руския президент Владимир Путин, което беше разтълкувано от мнозина като тревожен знак за силата на ЕС.", "date": "2018.09.30", "title": "Австрийският външен министър преподаде урок по дипломация в ООН"}
{"url": "https://www.actualno.com/balkani/po-makedonski-opozicijata-bojkotira-referenduma-no-ne-syvsem-news_697257.html", "text": "  Избирателната активност на референдума в Македония до 11:00 часа местно време е била 8,03%, показват данните от системата за паралелно гласуване. Отчетен е малък инцидент в село Йегуновце – графит с обидно съдържание, който е бил изрисуван на една от стените на сградата, в която се помещава избирателна секция 2117, предаде БГНЕС.         Лидерът на  опозиционната ВМРО-ДПМНЕ Християн Мицкоски няма да гласува на днешния  референдум в Република Македония. Това каза говорителят на партията Наум  Стоилковски. Според него \"Мицкоски е взел това решение , защото  въпросът на референдума бил манипулативен и многозначителен\".\r\n\"Мицкоски е срещу промяна на името и срещу този договор, който унижава Македония\", обясни Стоилковски.  Същевременно обаче  Заместник- председателят на ВМРО ДПМНЕ Митко Янчев гласува на днешния  референдум. Председателят на парламентарната група на ВМРО ДПМНЕ Драган  Данев и поне още двама депутати също са дали своя глас на днешния  референдум.    Днес е истински празник. Очаквам чрез масовото гласуване, с високата избирателна активност още веднъж да се потвърди и многоетническото единство на нашите граждани и цялостното политическо единство на гражданите извън всяка политическа партия или политически убеждения. Това каза премиерът и лидер на СДСМ Зоран Заев, след като гласува в избирателна секция 1730 в началното училище \"Никола Вапцаров\" в Струмица. Той пристигна, придружен от съпругата си Зорица и сина си Душко.    Заев подчерта, че благодарение на действията на България се е насърчила и гръцката страна. Македония подписа две исторически споразумения - първо Договора с България за добросъседство, приятелство и сътрудничество, а след това и историческото споразумение с Гърция, с което най-накрая се реши 25-годишният спор за името, каза македонският премиер. Това остави трайна следа тук в региона, като се изгради приятелство, което се основава на европейските ценности. Мисля, че това ще повлияе положително на бъдещите поколения, изтъкна Заев.   \"Очаквам парламентът да последва решението на мнозинството на гражданите, което днес ще даде ясен отговор в каква посока трябва да се движи страната ни. Очаквам след тези решения Македония най-накрая да постигне своите стратегически цели, да бъде член на най-мощни военен съюз в света - НАТО и да бъде член на най-силната икономически съюз в света - Европейският съюз\", подчерта Заев пред редица местни и чуждестранни журналисти.\r\nНа въпрос дали е убеден, че референдумът ще бъде подкрепен от положителен вот, той бе категоричен, че очаква голяма част от македонските граждани да гласуват \"за\". .\r\nДнес е голям ден за Македония, но това е и един голям ден за приятелството с България и Гърция и с всичките ни съседи Това каза македонският министър на външните работи Никола Димитров след като гласува в днешния референдум. \"В продължение на един месец политиците говореха и обясняваха колко е значим този исторически залог при днешния кръстопът, на който се намираме. Днес говори народът, а народът говори чрез гласуване\", каза Димитров и добави: \"Надявам се днес да бъде един истински празник за демокрацията и нашата Македония окончателно да тръгне напред в истинската посока към НАТО и ЕС със запазването на всичко, което е важно за нас\".", "date": "2018.09.30", "title": "По македонски - опозицията бойкотира референдума, но не съвсем"}
{"url": "https://www.actualno.com/haskovo/jenski-volejbol-shte-zaradva-pochitatelite-na-igrata-v-dimitrovgrad-news_697251.html", "text": "  Международен волейболен турнир за жени за Купата на Димитровград ще се проведе на 4 и 5 октомври в модернизираната Спортна зала \"Младост\".     В състезанието ще участват едни от най-силните отбори в страната \"Левски\" - София, \"Берое\" - Стара Загора, \"Раковски\" - Димитровград и румънския \"Меджидия\".\r\nНа 4 октомври от 16:30 часа състезанието ще бъде открито с мача между румънките от \"Меджидия\" и момичетата от \"Берое\". По-късно същия ден от 19:00 часа в оспорван двубой ще играят женския отбор на \"Левски\" и местния \"Раковски\". Във петък  от 17:00 часа зрителите ще могат да видят двубоя за четвърто и трето място, а от 19:00 часа е финалът за Купата на Димитровград. Входът за турнира е свободен.  ", "date": "2018.09.30", "title": "Женски волейбол ще зарадва почитателите на играта в Димитровград"}
{"url": "https://www.actualno.com/balkani/referendumyt-v-makedonija-ostana-dalech-ot-mechtite-na-zaev-news_697304.html", "text": "  До 17:30 часа избирателната активност в днешния референдум в Република Македония е била под 28%, а в края на деня - около 34%. Това сочат данните от Държавната избирателна комисия (ДИК) на Македония. Оттам уточняват, че до 17:30 часа в страната са гласували малко над 520 000 души, а в края на деня със сигурност глас са подали над 600 000 души. Македонският премиер Зоран Заев обаче се надяваше на над 900 000 гласували.     Тепърва ще излизат данни кой печели - \"да\" или \"не\", като очакванията са печеливша да е първата опция. На официалната пресконференция след края на изборния ден беше казано, че няма сериозни нарушения. Беше уточнена и процедурата - събират се протоколите от регионалните комисии в областните, а те, 3 часа по-късно, трябва да ги доставят на ДИК, като централният сборен пункт е при Националния стадион в Скопие. След 22:30 часа българско време се очаква следващата пресконференция на ДИК, като говорител на ДИК изрично заяви, че .   Референдумът има консултативен характер, а въпросът в него нямаше пряко отношение към Преспанския договор, с който Скопие и Атина се съгласиха Македония да бъде преименувана на Република Северна Македония. Питането беше формулирано по по-различен начин: Съгласни ли сте да бъдат започнати преговори за членство в ЕС и НАТО чрез приемане на Договора между Република Македония и Република Гърция? И макар допитването да е само консултативно, премиерът Зоран Заев вече обяви, че ако то е неуспешно, ще подаде оставка. Въпросът е обаче какво ще счете за \"неуспешно\" Заев, след като уверено говореше, че плебисцитът ще премине границата от 50% т.е. над 900 000 души ще гласуват?\r\nСпоред гръцката телевизия Skai в официалния профил в Twitter на Заев се появило съобщение, че премиерът очаква македонският парламент да последва решението на македонците от плебисцита, но малко по-късно постът е бил изтрит.  За да бъде променено името на Македония, македонският парламент трябва да приеме съответните промени в конституцията на страната. Необходимо е квалифицирано мнозинство от депутати, за да се случи това – т.е. поне 81 гласа в 120-местния парламент. В момента най-много места в македонския парламент има ВМРО-ДПМНЕ – 51, като партията не приема Преспанския договор. На второ място е Социалдемократичният съюз на Зоран Заев, с 49 депутати, с 49 народни представители. Той управлява заедно с Демократичния съюз за интеграция (той беше сформиран от бивши членове на Армия за национално освобождение (АНО) т.е. отново албанска формация), който има 10 депутати и с Алианса за албанците, с 3 места. Освен това, Заев има подкрепа и от Движение Беса – третата албанска партия в македонския парламент, което има 5 депутати и е считано за формация, прокарваща турските интереси.   ", "date": "2018.09.30", "title": "Референдумът в Македония остана далеч от мечтите на Заев"}
{"url": "https://www.actualno.com/society/novinite-naj-vajnoto-za-denja-30-septemvri-news_697291.html", "text": "   Днешният последен ден на септември безспорно премина под знака на референдума в Македония. Там трябваше да стане ясно дали македонският премиер Зоран Заев и управлението на социалистите имат подкрепа да продължат с промяната на името на Македония на Република Северна Македония съгласно Договора с Гърция, както и дали страната ще тръгне по пътя на евроатлантическата ориентация.       До 17:30 часа избирателната активност в днешния референдум в Република Македония е била под 28%. Това сочат данните от Държавната избирателна комисия /ДИК/ на Македония. Оттам уточняват, че до този час в страната са гласували малко над 520 000 души.   Имахме проверка, в която събрахме огромен обем доказателства, но няма нищо незаконно. За този човек няма нито един ред за нищо незаконно, каза председателят на КПКОНПИ Пламен Георгиев. Повече от това няма кой в тази държава да направи, категоричен беше Георгиев. \"Тази седмица шефът на \"Булгаргаз\" беше на такива преговори в Русия, т.е. преговорите са започнали на техническо равнище. Нямам информация за резултати, но не мисля, че ще има някакви конкретни резултати на техническите разговори, защото при тях трябва да се включи министърът на енергетиката и той да води разговора за промяна в договора\", заяви Добрев.     Най-малко 832 са жертвите на мощното земетресение и последвалото го цунами на индонезийския остров Сулавеси в петък вечерта. Към момента почти всички загинали са от Палу, най-тежко пострадалият от стихията град с население от 350 000 души. Соченият като пример за визионер в световен мащаб Илън Мъск е постигнал сделка по обвиненията за финансови измами. Според споразумението той трябва да се оттегли от председателското си място в управителния съвет на Tesla. Освен това той ще трябва да заплати глоба от 20 милиона долара.    Журналисти на британската обществена телевизия са посетили село Берьозовка, разположено на 5000 мили източно от Москва в Далечния изток на Русия в непосредствена близост до границата с Китай. Там показали снимки на заподозрените и местна жена разпознала Анатоли Чепига, който бил удостоен със званието \"Герой на Русия\" – отличие, което се връчва лично от руския президент. Напрежението между Сърбия и Косово се засилва. След като косовският президент Хашим Тачи се разходи с катер по езерото Газивода на границата между Сърбия и Косово в събота, сръбският му колега Александър Вучич реши да се обърне за помощ към Русия. За най-малките акцент е как да се държат и какво да правят при пресичане на кръстовище. Вече има и детски площадки, изградени по модел на реално кръстовище. На тях децата се учат на пътните знаци и безопасно пресичане. Български учен записа името си в Менделеевата таблица. Доцент Мария Спасова от института по полимери към БАН е отличена от Международния съюз по чиста и приложна химия влезе в историята заради химичния елемент \"антимон\", който се намира под номер 51 в Менделеевата таблица.", "date": "2018.09.30", "title": "Новините: Най-важното за деня, 30 септември"}
{"url": "https://www.actualno.com/lovech/panairyt-na-teteven-zaradva-jitelite-i-gostite-na-grada-news_697252.html", "text": "  Българският бит и култура отново бяха представени в най-романтичната възможна светлина в град Тетевен. Традиционният тетевенски панаир беше открит на площад \"Сава Младенов\" с участието на представители  от народните читалища от общината. Съставите и формациите представиха  своите завладяващи танцови и музикални изпълнения. Малки и големи заедно  се веселиха с много настроение и ентусиазъм.     След прекрасните изпълнения, кметът д-р Мадлена Бояджиева връчи грамоти на участниците в церемонията по откриването.   Вчера, 29 септември, тетевенци и гости на града се насладиха на богатата програма, която съчета забавления, както за големи, така и за малки. Съботният ден започна с фолклорна програма с участието на Христо Косашки и танцов състав, които направиха страхотно шоу. Голямо българско хоро се изви на площада, сгушен между красотите на града. След това \"Барбароните\" донесоха много усмивки на децата с интересни игри и фокуси. В края на вечерта Тони Димитрова се погрижи за доброто настроение на тетевенци и гости на общината с незабравимите си хитове под светлините на една цветна заря.\r\nНевероятната българска певица и всички участници, допринесли за приятното изкарване по време на тетевенския панаир, благодариха за поканата да станат част от тетевенския дух. Д-р Бояджиева пожела здраве и приятни емоции по време на празника, като допълни: \"Отново е началото на есента, когато е Традиционният есенен панаир. Той ни зарежда с енергия, повдига духа ни и ни кара да се чувстваме като деца. За мен, като кмет на града, има особено значение фактът, че за поредна година сме заедно – заедно в емоцията и настроението на празника, заедно и в работата, която вършим за доброто на нашия град\".  ", "date": "2018.09.30", "title": "Панаирът на Тетевен зарадва жителите и гостите на града"}
{"url": "https://www.actualno.com/america/falshiva-panika-na-goljam-muzikalen-festival-v-nu-jork-video-news_697260.html", "text": "  Паника смути традиционния \"Глобъл Ситизен фестивал\" в Сентрал парк в Ню Йорк, съобщава АФП, цитирана от БГНЕС. Част от публиката напусна за кратко събитието, след като по време на едно от музикалните изпълнения се чу силен шум, наподобяващ стрелба. Хората започнаха да крещят \"изстрели” и се втурнаха към изходите, разказват очевидци.         След като полицията пристигна на мястото на инцидента се оказа, че шумът е бил предизвикат от падането на едно от металните ограждения около сцената. За да увери хората, че няма нищо тревожно, фронтменът на \"Колдплей\" Крис Мартин покани на сцената един от полицаите. Двамата увериха публиката, че няма непосредствена опасност и призоваха напусналите фестивала да се върнат обратно и да се насладят на вечерта.\r\nПаниката стана факт точно година след масовата стрелба по време на кънтри фестивал в Лас Вегас, когато бяха убити 58 души.  \"Глобъл Ситизен фестивал\" е събитие за хора, които участват в акции в подкрепа на финансовата помощ за нуждаещите се. Тази година във фестивала участваха освен \"Колдплей\" и ритъм енд блус певецът Уикенд, както и Джанет Джаксън.", "date": "2018.09.30", "title": "Фалшива паника на голям музикален фестивал в Ню Йорк (ВИДЕО)"}
{"url": "https://www.actualno.com/politics/reneta-indjova-ne-vijda-kak-narodyt-moje-da-svali-vlastta-news_697299.html", "text": "  Българите нямат енергията да свалят сегашната власт. Тя може да си отиде само под влиянието на външни сили. Това мнение изказа пред предаването \"120 минути\" на bTV първият служебен премиер-жена в най-новата история на България - Ренета Инджова.     \"На хората няма да им стигне енергията да излязат на протест тази зима, защото това практически е един механизъм за биологическо унищожаване\", каза Инджова, визирайки поредният скок на цените, тръгнал от поскъпването на газа и петрола на междунарордните пазари, което принуди КЕВР да вдигне цената на газа и в България, а от там дойде поскъпването и на топлинната енергия.   \"Може да ни накарат като ползваме топлинна енергия, предварително да я платим или да ни сложат чипове на радиаторите\", каза още Ренета Инджова. По думите ѝ ще е трудно населението на всеки три месеца да понася повишение на цените.", "date": "2018.09.30", "title": "Ренета Инджова не вижда как народът може да свали властта"}
{"url": "https://www.actualno.com/asia/trymp-objavi-che-s-kim-chen-un-bili-vlubeni-a-kndr-poiska-svaljane-na-sankcii-news_697217.html", "text": "  Американският президент Доналд Тръмп заяви, че той и севернокорейския лидер Ким Чен Ун са \"се влюбили\", като техният \"романс\" е прераснал в поредица от \"красиви писма\".     Държавният глава на САЩ продължи с похвалите си спряло Ким по време на митинг в Западна Вирджиния, където той подкрепяше местния кандидат от партията му.   \"И след това ние се влюбихме. ОК? Не, наистина. Той ми пише красиви писма и те са наистина прекрасни. Ние се влюбихме\", за Тръмп на тълпата.\r\nВ понеделник, 24 септември, по време на Общото събрание на ООН Тръмп заяви, че Ким е силен мъж, който е обвинен от ООН и други организации за нарушаване на човешките права. След тези коментари той съобщи, че е получил \"необичайно писмо\" от Ким и звучеше оптимистично за перспективите за втора среща на върха между двамата лидери, много скоро.  Междувременно външният министър на Северна Корея предупреди, че \"няма начин\" неговата страна да започне процедура по обезоръжаване, докато САЩ продължават да налагат санкции.   Ри Йонг Хо заяви пред Общото събрание на ООН, че санкциите отнасящи се до Северна Корея са знак на недоверие от страна на САЩ. Пхенян вече няколко пъти призова САЩ и ООН да вдигнат санкциите си и дори бяха подкрепени от Русия и Китай. Но администрацията на американския президент Доналд Тръмп заяви, че санкциите ще останат в сила докато Северна Корея не унищожи ядрения си арсенал.", "date": "2018.09.30", "title": "Тръмп обяви, че с Ким Чен Ун били \"влюбени\", а КНДР поиска сваляне на санкции"}
{"url": "https://www.actualno.com/balkani/boj-v-lager-za-migranti-v-gyrcija-vze-choveshki-jivot-news_697213.html", "text": "  Най-малко един човек беше убит, а осем бяха ранени при сблъсъци в бежанския лагер в гръцко село Малакаса, северно от Атина. Има непотвърдена информация и за втора жертва. За това съобщи гръцкият портал Greek Reporter, цитиран от БГНЕС     Според медията сблъсъците са станали между мигранти от Сирия и Афганистан, в резултат на които умира 31-годишен сириец. Осем ранени са отведени в болница в Атина.   Причината за вълненията все още не е известна, полицията разследва инцидента.  Архив   ", "date": "2018.09.30", "title": "Бой в лагер за мигранти в Гърция взе човешки живот"}
{"url": "https://www.actualno.com/america/pyrva-katastrofa-na-f-35-news_697216.html", "text": "  Американската армия преживя първа катастрофа на новия изключително скъп проект за изтребител \"F-35\". Самолет F-35 се е разбил около Южна Каролина. Пилотът е успял да катапултира от самолета успешно, съобщи BBC.     ВВС на САЩ съобщи, че предстои да се разбере причината за катастрофата.   \"F-35\" е най-големият и скъп оръжеен проект от този тип в света. Според прогнозите се очаква да се продадат повече от 3 000 самолета, като програмата трябва да продължи още 30 - 40 години.\r\nНо проектът е критикуван заради големите разходи, също така и заради лошите доклади от тренировките.  ", "date": "2018.09.30", "title": "Първа катастрофа на F-35"}
{"url": "https://www.actualno.com/showbusiness/pochina-edna-ot-svetovnite-legendi-na-kitarata-otis-rysh-news_697256.html", "text": "  Легендарният блус китарист от Чикаго Отис Ръш почина на 84-годишна възраст, съобщава АФП, цитирана от БГНЕС.     \"Един от най-влиятелните музиканти на всички времена почина от усложнения след инсулт, който получи през 2003 година\", се посочва в изявление на неговата съпруга.   Сред музикантите, повлияни от неповторимия стил на Ръш са световноизвестни звезди като Ерик Клептън, Сиви Рей Вон и групи като \"Лед Цепелин\", които записаха кавър на известната му песен от 1956 година \"Не мога да те изоставя скъпа\".\r\nКитаристът расте е бедно семейство и изживява трудни моменти, които по-късно приемат форма в музиката му. Той се учи сам да свири на китарата на брат си. Тъй като е левичар той изгражда неповторим метод – обръща инструмента на обратно и това го отличава от останалите музиканти и създава отличителния му стил.  ", "date": "2018.09.30", "title": "Почина една от световните легенди на китарата - Отис Ръш"}
