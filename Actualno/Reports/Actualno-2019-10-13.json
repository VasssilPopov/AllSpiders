{"url": "https://www.actualno.com/analysis/kym-syuznicite-na-sasht-istoricheska-otchetnost-i-preduprejdenie-news_1384060.html", "text": "      Президентът частично изоставянето на сирийските кюрдски съюзници с изявлението: „защото кюрдите не ни помогнаха във Втората световна война, не ни помогнаха при десанта в Нормандия“. За Тръмп кюрдите също са виновни, че не са помогнали на САЩ да победят имперската японска армия. Беше казано още, ако Тръмп държи на техническите детайли, че кюрдите са се противопоставили на Реза Шах в Иран, когото американските и британските сили изтласкаха заради неговите нацистки симпатии. И когато американските, британските и съветските сили окупираха коридор в Иран, за да помогнат за доставките на Съветския съюз, местните кюрди също са помогнали.      И тъй като Тръмп установи „нормандските правила“ като нов прецедент, време е да оставим историята да говори и да отправим справедливо предупреждение към други американски съюзници. Все пак съм историк, който тренира паметта си и получава заплата, за да се рови в миналото. Предоставям следното както със смирение, така и с голямата си и несравнима мъдрост:   Тайван: Тайванците не успяха да подкрепят американците срещу британците по време на Революционната война. Следователно, предстои САЩ да ги изоставят при всяка китайска инвазия.\r\nЮжна Корея: Защо САЩ харчат милиарди долари за поддържане на примирието между Северна и Южна Корея? В крайна сметка, погрижих се да проверя, южнокорейците са отсъствали, когато САЩ освобождават Гренада от Съветите и кубинците.  Израел: Израелците изискват качествена военна защита от екзистенциални заплахи. Но къде бяха израелците, когато британците изгориха Белия дом във войната от 1812 г.?\r\nЕстония: Естония може да е член на НАТО и очаква да вземе участие в колективната отбрана, но когато мексиканците обсаждаха Аламо, естонците участваха ли в защитата на Дейви Крокет? Естонците трябва да разберат, че са виновни за това, че граничат с Русия от векове.   Искам да кажа, че традиционните съюзници на Америка нямат лоша воля, но доктрината на Тръмп изисква историческа отчетност и затова, с цел предупреждения към американските съюзници, с радост я предоставям.    *  ", "date": "2019.10.13", "title": "Към съюзниците на САЩ: Историческа отчетност и предупреждение"}
{"url": "https://www.actualno.com/society/novinite-naj-vajnoto-za-denja-14-oktomvri-news_1384565.html", "text": "      Екипът на събра за вас най-важното от новините на 14 октомври, неделя.       Отиде си световноизвестният български джазмен Милчо Левиев. За кончината на 81 - годишния композитор и пианист съобщиха негови близки пред Нова телевизия. Милчо Левиев е български джаз музикант, композитор, аранжор и пианист, работил през голяма част от живота си в Съединените щати. В последните години живееше в Солун. Какво означава за твореца хубавата музика и коя е тя, вижте думите на Левиев в статията.   Трима от убитите в Чикаго са българи - две жени и едни мъж. Те бяха застреляни по време на вечеря с още един американски гражданин по произход в дома им късно в събота. Петата жертва все още се бори за живота си в болница, съобщи българския консул Иван Анчев в града с най-голямата наша общност зад граница. Двама от българите са съпрузи в техните ранни 40 години,а втората жена е на над 60 години, каза Анчев. Те са имали легален статут. Загиналият мъж е и американски гражданин, а съпругата му е пребивавала в САЩ със зелена карта. Кадри от местопрестъплението можете да видите  \"По границите на България ситуацията е спокойна, няма раздвижване\", заяви вицепремиерът и министър на отбраната Красимир Каракачанов. По думите на Каракачанов не е необходимо да се планират по-специални мерки в следващите дни, защото няма движение на големи групи нелегални емигранти към българската граница. \"Гранична полиция контролира ситуацията. Има готовност, при необходимост, да се включи и подразделение на армията да подпомага Гранична полиция, както беше във времената, когато имаше засилен натиск от нелегални мигранти по нашата граница. Но към момента всичко е спокойно, ситуацията се наблюдава както на територията на Гърция, така и на Турция\".     Кюрдите в Североизточна Сирия обявиха, че няма да считат за свой приоритет охраната на задържаните от тях бойци на „Ислямска държава“, ако военните действия на Турция продължат, съобщава BBC. Междувременно стана ясно, че близо 800 души - семейства на членове на „Ислямска държава“, са успели да избягат от лагер, докато кюрдските сили се опитват да устоят на офанзивата на Турция. „Бруталната военна операция на Турция и на нейните наемници в момента се води край лагера в Айн Иса, където се намират хиляди членове на семействата на бойци от „Ислямска държава“, посочи в изявление ръководството на кюрдските милиции. „Някои от хората в лагера са успели да избягат“, се допълва в изявлението. Сирийските демократични сили в момента държат хиляди заподозрени в терористична дейност. Обширни райони в североизточната част на Сирия, които са под контрола на кюрдските бойци са подложени на масиран обстрел от страна на Турски военни, които започнаха офанзива в сряда. Русия и Беларус ще си сътрудничат още по-тясно. Толкова тясно, че мнозина говорят за анексия или поне за икономическо поглъщане на Беларус. Други го тълкуват като възможност да се удължи президентския мандат на Путин. Рядко се случва в столицата на Беларус Минск да има протести на опозицията. А още по-рядко се случва полицията да ги толерира – какъвто беше случаят от миналата неделя. Няколко десетки до няколкостотин души - според различните оценки - последваха призива на опозиционния политик Николай Статкевич да протестират срещу по-тясното икономическо обвързване на страната със съседна Русия. Повод за протеста са плановете за задълбочаване на икономическата интеграция между бившите съветски републики, които могат да се осъществят още до края на тази година. От месеци насам се спекулира по този въпрос. Липсва обаче каквато и да е официална информация.    Най-малко 26 души са загинали, а други 16- са обявени за изчезнали, след като мощният тайфун Хагибис удари Япония, съобщава агенция „Киодо“. Близо 100 души са пострадали. Заради проливните дъждове много реки в страната излязоха от коритата си и наводниха обширни жилищни райони. В ход са спасителни операции за централната, източната и североизточната част на Япония, където има и много активизирали се свлачища. Две са вечежертвите на срутването на хотел „Хард рок“ в Ню Орлиънс,  съобщава CNN. Ранените са над 20 души. Един човек е в неизвестност. На  място все още работят спасителни екипи,които претърсват руините.  Конструкцията на сградата е все още нестабилна. Като предпазна мярка са  евакуирани съседните жилищно постройки. Кадри от срутването можете  Заради  превишена стойности на серен диоксид в Гълъбово всички термични  централи от комплекса „Марица изток“ имат предписания за контрол и  редуциране на емисиите на серен диоксид и за намаляване на товара на  работещите към момента мощности от Регионалната инспекция по околната  среда и водите (РИОСВ) в Стара Загора. Превишение на алармения праг по  показател серен диоксид е измерен в града снощи от 16 до 18 часа, а  най-високите стойности са регистрирани в 17 часа - 1015.42 микрограма на  кубически метър. Арменската общност в страната се вдига на протест. Хора от няколко  града от страната се събраха в Пловдив пред арменската църква. Те се  притесняват, че църквите им ще останат без свещеници. От общо 17 храма –  едва в 4 има духовници. ", "date": "2019.10.13", "title": "Новините: Най-важното за деня, 14 октомври"}
{"url": "https://www.actualno.com/politics/karakachanov-na-granicata-e-spokojno-shte-reagirame-pri-nujda-news_1384495.html", "text": "      \"По границите на България ситуацията е спокойна, няма раздвижване\", заяви пред БНР вицепремиерът и министър на отбраната Красимир Каракачанов.      По думите на Каракачанов не е необходимо да се планират по- защото няма движение на големи групи нелегални  емигранти към българската граница.\r\n\"Гранична полиция контролира ситуацията. Има готовност, при необходимост, да се включи и подразделение на армията да подпомага Гранична полиция, както беше във времената, когато имаше засилен натиск от нелегални мигранти по нашата граница. Но към момента всичко е спокойно, ситуацията се наблюдава както на територията на Гърция, така и на Турция\".\r\nВицепремиерът и министър на отбраната коментира, че страната ни е подготвена за евентуален натиск от хора на границата: \"С огнестрелно оръжие няма да се стреля, но има достатъчно средства, които могат да бъдат използвани при евентуално нахлуване на мигрантски маси. Както се действа при безредици - водни струи, газ и т.н.\".     Каракачанов определи думите на турския президент Ердоган към ЕС като : \"Едната цел е още пари - той получи над 6 млрд. евро до момента, а претендира за 32 милиарда. Второ нещо е - търси мека позиция по отношение на действията му в Сирия\".\r\nПо думите на министъра на отбраната комуникацията с институциите в Гърция са ежедневни: \"Не само между България и Гърция, но и с останалите партньорски служби, които се занимават със сигурност, има ежедневен обмен на информация\".\r\nКаракачанов подчерта, че има обмен на информация, свързана с нелегалната миграция, между българските и турските служби.    По повод предстоящата среща на външните министри на страните от ЕС вицепремиерът заяви, че правителството на България не е обсъждало позиция за санкции спрямо Турция заради операцията ѝ в Сирия: \"Ние се стремим да поддържаме добри отношения с всички наши съседи. Привърженици сме да се търси решение без санкции, защото санкциите само ще усложнят нещата\". Според него при голяма бежанска вълна България ще бъде отново \"на топа на устата\" и трябва да са подготвени мерките, за да не се стига дотам.\r\n\" да играе ролята на инициатор на санкции или остри позиции, това не е в наш интерес\", категоричен бе Каракачанов. Според него дипломацията е необходима, но е важно да се охранява сигурно границата на страната от нелегални потоци от хора.    За Република Северна Македония: \"България винаги е гледала на Македония като , в която живеят наши сънародници, и сигурността на тази държава и на тези наши сънародници не се ѝ безразлични. За благодарност получавахме, с много малки изключения - на правителството на Любчо Георгиевски и последните две години - правителството на Зоран Заев, получавахме удари по кръста и опити за злепоставяне на България. Крайно време беше страната ни да заеме твърда позиция. Ние не можем да си позволим да допуснем в ЕС да влезе държава с подобна идеология – коминтерновско-югославска. Идеология, създадена в Москва, наложена със сила от Белград\", коментира Каракачанов.\r\nПо думите му т.нар. е наложена с декрети след 1944-та година, когато Македония е върната в състава на Югославия: \"Налагана с насилие, с цената на около 20 хиляди убити, над 30 хиляди преминали през лагери и затвори\".   \"Ние не искаме да им налагаме идентичност, искаме те да спрат да фалшифицират историята. Не искаме да продължава политиката в Скопие - хората, които проявяват българска национална принадлежност, да бъдат тормозена\", заяви Каракачанов.\r\nТой даде пример, че след решението на българското правителство на 9-и октомври за даване на \"зелена светлина\" на Македония за ЕС, но при определени условия, е получил оплаквания от хора в Македония, които са притискани: \"Единият, защото сме се срещнали при последното ми посещение в Скопие и сме пили кафе. Това ли им е европейското настроение, така ли ще влизат в ЕС? Моят отговор е не!\".    За \"детската истерия\" , накарала родители да не пускат децата си на училище заради слухове, че те ще им бъдат отнети:\r\n\"В ДАНС няма постъпила никаква информация по отношение на това, че , без значение дали е на  регионално, или на централно ниво, участва в подобно нещо\", заяви  министър на отбраната Красимир Каракачанов.\r\nТой сподели  информация, с която разполага, че на някои места от  кандидати за кметове, които не са от партиите в управляващата коалиция.  \"Искат да създадат шум в системата и да спечелят някой глас\", коментира  той.\r\nПо думите на Каракачанов, който е и лидер на ВМРО, партията му няма  интерес от създадената паника и посочи, че ВМРО настоява за интеграция  на децата от ромските малцинства още от 3-годишна възраст.\r\nВицепремиерът посочи, че разполага с информация за провокаторите на  психозата сред ромските махали в Сливен и Ямбол, но не е редно да я  изнася, защото тече разследване по случая. ", "date": "2019.10.13", "title": "Каракачанов: На границата е спокойно, ще реагираме при нужда"}
{"url": "https://www.actualno.com/crime/voenni-unishtojiha-nevzriven-boepripas-otkrit-v-zemlishteto-na-selo-gorno-aleksandrovo-news_1384471.html", "text": "      Специализиран екип от Центъра за подготовка на специалисти в Сливен е транспортирал и унищожил силно корозирал боеприпас за ПГ-9. Това съобщиха от пресцентъра на Министерство на отбраната, цитирани от Агенция \"Фокус\".      Той е открит в землището на село Горно Александрово, община Сливен. Боеприпасът е транспортиран до Учебен полигон „Ново село“, където е бил унищожен.   Модулното формирование от състава на Сухопътните войски е в състав от 5 военнослужещи и два специализирани автомобила и е действало под ръководството на капитан Гавраил Гандев. ", "date": "2019.10.13", "title": "Военни унищожиха невзривен боеприпас, открит в  землището на село Горно Александрово"}
{"url": "https://www.actualno.com/asia/vladimir-putin-donald-trymp-ne-moje-da-normalizira-otnoshenijata-na-sasht-s-rusija-news_1384501.html", "text": "      Руският президент Владимир Путин заяви, че предизборнитеобещания на държавния глава на САЩ Доналд Тръмп не означават, че той е способен да нормализира отношенията между Вашингтон и Москва, предава РИА Новости, цитирана от Агенция \"Фокус\".      Предизборните изявления на Доналд Тръмп за необходимостта от нормализиране на отношенията между Руската федерация и САЩ не са изпълнени, но в Москва се отнасят към това с разбиране, заяви Путин пред журналисти.   \"Ние знаем какво казва президентът Тръмп за руско-американските отношения. Знаем, че по време на предишната предизборна кампания, той се изказа за нормализиране, но за съжаление това все още не е свършено“, заяви руският президент.\r\n\"Но ние нямаме претенции, защото виждаме какво се случва в политическия живот на САЩ. И вътрешният политически дневен ред не позволява на действащия президент да предприеме стъпки за радикално подобряване на руско-американските отношения\", добави още Путин.   ", "date": "2019.10.13", "title": "Владимир Путин: Доналд Тръмп не може да нормализира отношенията на САЩ с Русия"}
{"url": "https://www.actualno.com/society/sobstvenici-na-gori-iskat-da-gi-prodadat-na-dyrjavata-news_1384504.html", "text": "      Две седмици след като беше обявена кампания по изкупуване на частни гори у нас, от министерство на земеделието съобщават за засилен интерес от страна на частни стопани, които искат да продадаат горите си на държавата.      Целта на кампанията е към държавните гори да се присъединят малки горски имоти, които не могат да бъдат обслужвани и поддържани в добро състояние от сегашните им собственици, съобщава БНТ.   Кампания по изкупуване на гори държавата прави за втори път. Първата беше преди 3 години и предизвика изключително голям интерес. Тогава бяха сключени сделки за близо 130 имота на стойност 600 хиляди лева. Сега обаче има нови правила. Едно от тях е, че един собственик не може да продава повече от 50 декара гори.\r\nИнж. Ивайло Тодоров, експерт в Североизточно държавно предприятие: \"В момента се намалява и административната тежест. Лесовъдските документи, които се изискваха преди, сега ще се набавят по служебен път\".  Това, което най-много интересува собствениците е на какви цени ще могат да продават горите си. За различните части на страната те са различни. В Североизточна България при предходните сделки декар гори се е продавал между 250 и 700 лева в зависимост от вида и възрастта им.\r\nЕдинствено физически лица ще могат да продават гори на държавата. По закон горските предприятия нямат право да закупуват гори, собственост на общини, юридически организации и сдружения.   Юлиян Иванов е собственик на 18 декара широколистна гора от цер край Омуртаг. Преди година се опитал да отсече част от нея и да пласира дървесината, но се оказало трудно. Сега планира да продаде имота на държавата и тя да го стопанисва.    \"Много хора не знаят какво да си правят горите. Това са предимно стари хора и искат да продават. Но не знаят каква ще е цената на един декар гора. Евентуално ако цената на декар е около 500 лева, хората ще продават\", казва той, цитиран от в. Сега.\r\nЗаявления за продажба на гори могат да се подават в шестте горски предприятия у нас до средата на януари, догодина.    ", "date": "2019.10.13", "title": "Собственици на гори искат да ги продадат на държавата"}
{"url": "https://www.actualno.com/asia/borisov-v-jordanija-prioritetno-ostava-sytrudnichestvoto-v-sigurnostta-i-otbranata-news_1384494.html", "text": "      Трябва да работим за търговско-икономическото и инвестиционното сътрудничество между България и Йордания, както и за установяването на по-близки контакти между бизнес общностите. Това заяви министър-председателят Бойко Борисов в разговора си с премиера на Йордания Омар Раззаз в рамките на разширената среща на двете официални делегации в Аман.      Премиерът Борисов изтъкна също желанието на страната ни да се разширят възможностите за размяна на опит и обмен на информация между службите за сигурност с цел съвместни действия за борба срещу тероризма, трафика на хора и организираната престъпност, съобщиха от правителствената пресслужба.\r\n„Имаме сходство в позициите по основните световни и регионални проблеми. Оценяваме активния диалог и добрите отношения на Йордания с Европейския съюз“, добави още българският министър-председател. Борисов посочи, че Йордания и крал Абдулла II бин ал-Хусейн се ползват с изключителен авторитет сред колегите му в Европа заради балансираната си политика в региона.\r\nСпециален акцент в разговорите беше темата за бежанците и мигрантският натиск. Според премиера Борисов теми като сигурност и отбрана, противодействие на тероризма, екстремизма, радикализацията и нелегалната миграция са много важни в контекста на актуалните събития. Българският министър-председател беше категоричен, че в двустранните отношения приоритетно остава сътрудничеството в областта на сигурността и отбраната по линия на противодействието на тероризма и радикализацията, както и сътрудничество в рамките на Процеса „Акаба“. Премиерът Борисов отбеляза, че България предстои съвместно с Република Северна Македония да домакинства Берлинския процес и предложи България да бъде домакин и на процеса „Акаба“.  „Кралят отделя изключително внимание на отношенията с приятелска България, затова и днес затвърждаваме това приятелство“, заяви от своя страна министър-председателят на Йордания Омар Раззаз. Той отбеляза историческите връзки между двете държави, особено в търговията. Акцентира също върху ръста, който бележи туризма между България и Йордания. Премиерът Омар Раззаз изтъкна активността на Йордания по отношение на развитието на фармацевтиката и информационните технологии.   В рамките на разговора на четири очи между двамата премиери, министър-председателят Борисов отбеляза, че Хашемитско кралство Йордания е важен партньор за Република България и за Европейския съюз в Близкия изток. Борисов добави, че отношенията между двете страни са традиционно приятелски и датират повече от половин век.\r\n„Предстоящата сесия на Смесената комисия за икономическо сътрудничество ще открие добра възможност за концентриране върху икономически проекти“, изтъкна още министър-председателят Бойко Борисов. Той изрази надежда, че стъпките, които ще бъдат предприети, ще имат реален резултат и ще доведат до увеличаване на търговския стокообмен, който е със сериозен потенциал.    Премиерите на България и Йордания бяха категорични, че подписването на Меморандума за разбирателство между правителството на България и правителството на Йордания за сътрудничество в сферата на туризма е добра възможност за развитие на двустранните отношения в този сектор.\r\nМинистър-председателят Бойко Борисов добави, че трябва да се запази и по възможност да се развива доброто сътрудничеството между страните и в сферата на образованието. Заявена бе още готовност за финализиране на Меморандумите в областта на информационните технологии и съобщенията, и младежта. ", "date": "2019.10.13", "title": "Борисов в Йордания: Приоритетно остава сътрудничеството в сигурността и отбраната"}
{"url": "https://www.actualno.com/society/shte-ostanat-li-bez-sveshtenici-armenskite-cyrkvi-news_1384478.html", "text": "      Арменската общност в страната се вдига на протест. Хора от няколко града от страната се събраха в Пловдив пред арменската църква. Те се притесняват, че църквите им ще останат без свещеници. От общо 17 храма – едва в 4 има духовници, съобщи BTV.      Медията разказва историята на един от тези четирима духовници - отец Храч. Той дошъл в България от Армения преди шест години, за да служи на арменската общност. Оставя новороденото си дете за няколко месеца. След няколкогодишна служба отецът не е сигурен дали ще запази поста си.   „Да си свещеник означава да си част от войнската армия на Господ, ние служим където ни изпратят. Тук намерих своя родина,своето второ отечество”, заяви отец Харч.\r\nВарна трети месец е без духовник, а визата на този в Бургас не е удължена.По думите на протестиращите, този проблем ще превърне арменските църкви в музеи.  Хора от арменската общност винят за ситуацията Епархийския съвет и поискаха оставката им,защото са приели нов устав.\r\nСпоред недоволните, той прогонва свещениците, защото не е каноничен. Притеснява ги и липсата на контрол върху разпореждането с имоти на църквата.   „Спекулира се с това, че духовниците са дошли да вземат имотите на арменската църква в България, да се подхожда така – признаваш устава, удължавам ти визата, не признаваш устава – не ти удължавам визата…на мен не ми е много лицеприятно”, коментира Мариам Гарабедян пред BTV.     ", "date": "2019.10.13", "title": "Ще останат ли без свещеници арменските църкви?"}
{"url": "https://www.actualno.com/asia/bylgarija-shte-byde-domakin-na-sreshta-po-procesa-akaba-prez-2020-gvideo-news_1384534.html", "text": "      България да бъде домакин на среща по процеса „Акаба“ през 2020 година беше договорено по време на разговора на министър-председателя Бойко Борисов с краля на Хашемитско кралство Йордания Абдулла II бин ал-Хусейн. Процесът „Акаба“ е иницииран през 2015 г. от краля на Йордания с цел укрепване на международното и регионалното сътрудничество срещу опасностите от тероризъм, радикализация и насилствен екстремизъм чрез всеобхватен подход. До момента такива форуми са проведени в Йордания, Албания и Нидерландия, съобщават от правителствената пресслужба.      „Високо оценяваме ролята на Йордания като „остров на стабилност“ в регионален план и нейната балансирана международна политика“, заяви още министър-председателят Бойко Борисов по време на срещата. Българският премиер изтъкна достойните за най-високо признание отговорност и мъдрост, демонстрирани от йорданските власти при справянето със сериозните последици от кризите в региона. „Високо ценим Вашите последователни усилия за постигане на траен мир и стабилност в Близкия Изток, а Вашата специална роля на пазител на Светите места се ползва с огромно уважение в света“, изтъкна министър-председателят Бойко Борисов.   Двамата лидери дадоха висока оценка на сътрудничеството в областта на сигурността, противодействието на тероризма, екстремизма, радикализацията и нелегалната миграция. Изразено бе също желанието за разширяване на ползотворните отношения между България и Йордания в областта на отбраната.\r\nПо време на срещата бе подчертано, че през изминалата година бяха отбелязани 50 години от установяването на дипломатически отношения между двете страни, което е добър повод да се даде нов импулс на сътрудничеството между България и Йордания в сферите от общ интерес. Акцент беше поставен и върху необходимостта от активизиране на търговско-икономическото и инвестиционното сътрудничество, както и за установяването на по-близки контакти между бизнес общностите на двете страни.  Министър-председателят на България и кралят на Йордания дадоха изключително висока оценка на общите действия в сферата на туризма и опазването на културното наследство. Техният потенциал ще бъде широко разгърнат с подписването на меморандум за разбирателство между правителството на България и правителството на Йордания, съгласиха се Бойко Борисов и Абдулла II бин ал-Хусейн.\r\nЕто как премиерът Бойко Борисов коментира домакинството на България процеса \"Акаба\" следващата година при завръщането си на летище София. Цялото изявление можете да видите в следващото видео.          ", "date": "2019.10.13", "title": "България ще бъде домакин на среща по процеса \"Акаба\" през 2020 г.(ВИДЕО)"}
{"url": "https://www.actualno.com/plovdiv/kros-i-blagotvoritelen-bazar-v-plovdiv-po-povod-svetovnija-mesec-na-borbata-s-raka-na-gyrdata-snimki-news_1384525.html", "text": "      Десетки хора се включиха в крос на Гребната база, посветен на борбата с рака на гърдата при жените. Инициативата е на голяма козметична компания и се провежда в месеца, посветен на битката с коварното заболяване. В кроса участваха малки и големи, като всички получиха грамоти, с които бяха обявени за посланици на хуманността. Освен надпреварата, пред трибуните на Гребния канал беше разположен и щанд със стоки, средствата от продажбата на които ще бъдат отделени за битката с болестта.          Октомври е обявен за Световен месец за борба с рака на гърдата и традиционно в него се провеждат стотици инициативи. То е най-разпространената онкологично заболяване при жените, като всяка година над 3100 българки са диагностицирани с подобен вид рак, като фаталният изход е около 33 на 100 000 случая. Именно затова, основна роля в предотвратяването на болестта има профилактиката. Според специалисти, открито навреме, заболяването е лечимо в 97% от случаите. За съжаление обаче, в България само 14 на сто от случаите се диагностицират навреме, което поставя сериозни пречки пред успешното и пълно излекуване.   Експерти препоръчват първият профилактичен преглед с ехограф да бъде направен около 30-годишна възраст. След 45-50г. прегледите продължават с мамография през период от 2 години. Мъжете също могат да заболеят от рак на гърдата, но при тях вероятността за това е 100 пъти по-малка, отколкото при жените.    Важна роля има и самоизследването на жените. Те трябва да са изключително бдителни за симптоми като бучка в гърдата, промяна във формата и размера на жлезата, секрет от зърното, промяна на кожата над засегнатата област, залющване, сърбеж или разраняване на ареолата и зърното. Според специалисти при всяка една промяна на обичайното състояние е задължително жената да се консултира със специалист, дори и ако наскоро е минала изследвания, които са били нормални.     ", "date": "2019.10.13", "title": "Крос и благотворителен базар в Пловдив по повод Световния месец на борбата с рака на гърдата (СНИМКИ)"}
{"url": "https://www.actualno.com/asia/ima-li-opasnost-rusija-da-aneksira-belarus-news_1384521.html", "text": "      Русия и Беларус ще си сътрудничат още по-тясно. Толкова тясно, че мнозина говорят за анексия или поне за икономическо поглъщане на Беларус. Други го тълкуват като възможност да се удължи президентския мандат на Путин, пише .      Рядко се случва в столицата на Беларус Минск да има протести на опозицията. А още по-рядко се случва полицията да ги толерира – какъвто беше случаят от миналата неделя. Няколко десетки до няколкостотин души - според различните оценки - последваха призива на опозиционния политик Николай Статкевич да протестират срещу по-тясното икономическо обвързване на страната със съседна Русия.   Повод за протеста са плановете за задълбочаване на икономическата интеграция между бившите съветски републики, които могат да се осъществят още до края на тази година. От месеци насам се спекулира по този въпрос. Липсва обаче каквато и да е официална информация.\r\nПрез септември руското икономическо издание \"Комерсант\" публикува детайли за намеренията на Москва и : те явно са се договорили за общи данъчни правила, разпоредби за външната търговия и за надзор върху енергийния и банковия сектори.  \"Комерсант\" уточнява, че в случая става въпрос за още по- тясна интеграция от тази на страните в ЕС. Не било предвидено обаче да се въвежда обща валута или да има пълно сливане на държави. Един подобен съюз обаче ще си остане твърде неравностоен, защото Русия е несравнимо по-голяма от Беларус по територия, а тя значително превъзхожда съседа си и по икономическа мощ.\r\nДвете държави са подписали още през 1999 г. договор за съюзни отношения, но той съществуваше предимно на хартия. Сегашните нови намерения за сътрудничество може би ще бъдат оповестени официално или дори подписани на 8 декември, когато се навършват точно 20 години от подписването на стария договор.        Беларус и сега е с Русия и с някои други бивши съветски републики в рамките на Евразийския икономически съюз.\r\nПравителството в Минск се опитва да успокоява тревогата сред част от населението, което се безпокои от евентуално обединение с Русия: в края на септември представител на външното министерство в Минск заяви, че новото сътрудничество няма да излиза извън рамките на съществуващия договор.     ", "date": "2019.10.13", "title": "Има ли опасност Русия да анексира Беларус?"}
{"url": "https://www.actualno.com/europe/boris-djonsyn-ima-napredyk-po-sdelkata-za-brexit-kojto-moje-da-zashtiti-vsichki-nashi-interesi-news_1384548.html", "text": "      Борис Джонсън заяви пред министрите от кабинета си, че все още „предстои значителна работа“, която трябва да бъде свършена, на фона на продължаващите преговори между британски и европейски представители в Брюксел по сделката за Brexit преди крайния срок на 31 октомври, съобщава BBC.      Премиерът обаче е категоричен, че има напредък, който може „да защити всички наши интереси“.   Парламентът ще се събере в събота, за да гласува по сделката, постигната от Джонсън на ключовата среща на Европейския съвет в белгийската столица в четвъртък и петък. От лейбъристката партия заявиха, че „ще изчакат и ще видят“ какво ще се случи, но бяха категорични – ще се противопоставят на всичко, което уврежда британските интереси.\r\nПосланиците на 27-те страни членки на ЕС предстои да се срещнат в неделя вечерта с главния европейски преговарящ за Brexit Мишел Барние и с преговарящия от британска страна Стивън Баркли, за да чуят изхода от интензивните технически преговори през уикенда.  Срещата на Европейския съвет през седмицата се разглежда като последен шанс да бъде договорена сделка по Brexit преди крайния срок на Хелоуин. ", "date": "2019.10.13", "title": "Борис Джонсън: Има напредък по сделката за Brexit, който може „да защити всички наши интереси“ "}
{"url": "https://www.actualno.com/america/pojarite-v-ujna-kalifornija-sa-pochti-ovladeni-news_1384566.html", "text": "      Пожарите, бушуващи в южната част на Калифорния, показват признаци на забавяне, като пожарникари са овладели почти половината от най-голямото огнище, съобщава АФП. Огънят, който се разгоря бързо в долината Сан Фернандо край Лос Анджелис, е най-големият от няколкото подобни стихии в Южна Калифорния.      Пожарът Садълридж в неделя сутринта е бил овладян на около 40 процента, съобщиха от местната пожарна служба. Той е изпепелил около 8 000 акра площ на около 32 километра северно от центъра на американския мегаполис. Вдигната е забраната за евакуация и около 100 000 души,които напуснаха домовете си могат да се завърнат в следващите часове.   Захлаждането на времето и намаляването на ветровете помогнана огнеборците. Стихията взе жертва – мъж, на около 50-годишна възраст, който получил  сърдечен удар докато се опитвал да спаси дома си от пламъците. Пожарът избухна в четвъртък вечер и бързо излезе от контрол край градчето Силмар – основно заради ниската влажност и поривите на вятъра известни като ветровете Санта Ана.\r\nОколо 1000 пожарникари, подпомагани от хеликоптери за гасене на пожарите и самолети, изпускащи специални химикали срещу пожарите, се борят от няколко дни с пламъците, които затворите основни магистрали в района. Не работеше метрото, затворени бяха училища и обществени и бизнес учреждения.  Пламъците изпепелиха до основи 76 къщи и убиха 89-годишна жена, която не успяла да се евакуира навреме, пише БГНЕС.\r\nПламъците в южната част на Калифорния избухнаха в момент, в който най-голямата електроразпределителна компания „Пасифик газ енд иликтрик“, спря тока като превантивна мярка срещу огъня и остави около 2 милиона души в северната част на щата на тъмно. Целта беше да се предотврати избухването на пожари, предизвикани от искри от скъсани от вятъра далекопроводни жици.    ", "date": "2019.10.13", "title": "Пожарите в Южна Калифорния са почти овладени "}
{"url": "https://www.actualno.com/asia/jertvite-na-tajfuna-hagibis-se-uvelichavat-prashtat-voennite-na-pomosht-snimki-i-video-news_1384418.html", "text": "      Най-малко 26 души са загинали, а други 16- са обявени за изчезнали, след като мощният тайфун Хагибис удари Япония, съобщава агенция „Киодо“.      Близо 100 души са пострадали. Заради проливните дъждове много реки в страната излязоха от коритата си и наводниха обширни жилищни райони. В ход са спасителни операции за централната, източната и североизточната част на Япония, където има и много активизирали се свлачища.   Според властите Хагибис се превръща в най-опасния тайфун, който удря Япония от десетилетия. Най-големият остров на архипелага - Хоншу, е буквално пометен. Материалните щети са огромни.    Около 7,3 милиона души получиха незадължителни заповеди за евакуация, съобщава БГНЕС.     Още преди да удари сушата, Хагибис наруши графика на две големи спортни събития - Световното първенство по ръгби - където два мача бяха отменени за първи път в 32-годишната история на шампионата - и Гран При на Япония, където беше отложена квалификацията. Спрени бяха крайградските влакове в Токио през целия ден, всички полети от двете основни летища на столицата бяха отменени.      Хагибис удари главния японски остров Хоншу около 19 ч. местно време (1300 часа българско) като един от най-силните тайфуни през последните години с пориви на вятъра до 216 км/ч.\r\nТайфунът дори предизвика торнадо в Чиба, източно от Токио, област, силно засегната от тайфуна Факсаи миналия месец. Торнадото е унищожило една къща и повредило няколко други. Петима души, включително 3-годишно момче, бяха откарани в болница с леки наранявания. ", "date": "2019.10.13", "title": "Жертвите на тайфуна \"Хагибис\" се увеличават, пращат военните на помощ (СНИМКИ И ВИДЕО)*"}
{"url": "https://www.actualno.com/shumen/vencislav-venkov-v-shumen-i-mytnica-vodata-chistotata-infrastrukturata-shte-bydat-moite-prioriteti-news_1384540.html", "text": "      „Няма никаква връзка между кметския екип, ръководството на общината и хората по кварталите“. Това коментираха шуменци по време на среща с кандидат-кмета на град Шумен от \"БСП за България\" Венцислав Венков и кандидати за общински съветници от листата на левицата.      \"Вместо да се наливат 12 милиона в Арена – Шумен, където сега влизаме само за концерти, с тези пари можеше да се ремонтират старите зали и да се построят поне 3-4 квартални игрища“, посочват хората и коментират, че в общината не знаят какви са потребностите на живеещите в кварталите, а самите граждани нямат никаква връзка с управниците на Шумен.   Въпреки другите проблеми, всички разговори в Шумен започват и завършват с водата. Хората вече са загубили търпение и постоянно питат докога ще тече мръсна вода от чешмите. Кандидатът за кмет Венцислав Венков обясни, че има възможности за подобряване на водоснабдяването в града. „Защо не се възстановят кладенците, които са ползвани до 1986 г.? Всички казват, че водата от тях е била с много добри качества“, коментира Венков пред шуменци и подчерта, че години наред целият град чака управляващите от ГЕРБ да изпълнят обещанието си за пречиствателна станция.\r\nПо-късно кандидатът на левицата за градоначалник на Шумен и кандидатите за общински съветници посетиха шуменския квартал Мътница, където Венков заяви: „Правим тези срещи, за да се видим очи в очи с хората и да чуем какво искат от нас. Проблемите на Шумен са ясно очертани и известни – водата, чистотата, инфраструктурата - те ще бъдат и мои приоритети, но искаме да чуем на място и проблемите на кварталите и селата“.  По думите му има много сериозни въпроси, които вълнуват шуменци и на които никой от властта не отговаря и даде пример със завода за отпадъци: \"Говори се за завод за изгаряне на боклука в квартал Дивдядово, сега се заговори и за вариант той да бъде в Индустриалния парк, но никой от досегашния кметски екип не ни казва какъв е този завод, каква технология ще използва, безопасна ли е тя. Ние не сме против изграждането на подобен завод, но искаме да знаем какво ще се случва в града ни\", коментира Венков.  Венцислав Венков даде пример и с идеята за преместване на дома за психично болни хора от Царевброд в Шумен, която се върти между Министерството на здравеопазването и кметския екип на Любомир Христов. \"Никой не пита гражданите на Шумен, никой не им обяснява какво се предвижда, има огромни проблеми с комуникацията между местната власт и гражданите\", каза още той.\r\nЖителите на малките населени места поставиха въпросите с режима на водата в някои села, проблемите с чистотата заради нередовното извозване на боклука. Те настояват за минимален бюджет, за да си решават най-неотложните въпроси.  „В нашата програма е предвидено към общинското предприятие по чистота да се назначи по един човек за всяко село, който да поддържа чистотата“, обясни кандидатът за кмет от \"БСП за България\".  ", "date": "2019.10.13", "title": "Венцислав Венков в Шумен и Мътница: Водата, чистотата, инфраструктурата ще бъдат моите приоритети*"}
{"url": "https://www.actualno.com/america/trima-bylgari-sa-sred-jertvite-na-streleca-ot-chikago-news_1384554.html", "text": "      Трима от убитите в Чикаго са българи - две жени и едни мъж. Те бяха застреляни по време на вечеря с още един американски гражданин по произход в дома им късно в събота. Петата жертва все още се бори за живота си в болница, съобщи българския консул Иван Анчев в града с най-голямата наша общност зад граница.      Двама от българите са съпрузи в техните ранни 40 години,а втората жена е на над 60 години, каза Анчев. Те са имали легален статут. Загиналият мъж е и американски гражданин, а съпругата му е пребивавала в САЩ със зелена карта.\r\nКакто съобщи инцидентът станал на 12 октомври около 5 ч. следобед в апартамента на семейството на улица „Уест Ървинг Парк” в Чикаго. Властите продължават да събират информация за това, което се е случило. Снимки и видео от мястото на инцидента можете да видите в    Според българският консул Анчев, става дума за убийство от битов характер. Стрелецът е на 67 години, американец, строителен работник, който познавал жертвите. Той живеел в същия комплекс с апартаменти от 15 години.  В събота вечерта той излязъл от своя апартамент и отишъл до жилището на съседите си българи. „Когато той влязъл в апартамента на съседите си, четиримата души вечеряли. Все още не знаем защо, но мъжът започнал да стреля и убил четиримата.”, каза пред медиите зам.-шефът на полицията Антъни Рико.\r\nВластите са открили оръжието на престъплението – личният пистолет на предполагаемия извършител. Той е арестуван. Според тях той е имал проблеми с контрола върху гнева си и преди е влизал в пререкание със съседите си.\r\n„Знаем, че са имали предишни инциденти, които не са били докладвани на полицията, които включват вдигане на шум, размяна на лоши погледи и дори сблъскване един с друг. Знаем, че жертвите и убиецът са имали минало. Знам, че те са били на прицел, не е случайно.”     ", "date": "2019.10.13", "title": "Трима българи са сред жертвите на стрелеца от Чикаго"}
{"url": "https://www.actualno.com/interest/otkriha-unikalen-diamant-s-vpleten-v-nego-drug-diamant-news_1384394.html", "text": "      Уникалният диамант, наречен \"Диамантът Матрьошка\", на емблематичните кукли за подреждане на Русия, беше открит наскоро в мина в република Якутия в Сибир от руската минна компания ALROSA, съобщава БГНЕС.      Диамантът е колкото леща, с размери само 4,8 на 4,9 на 2,8 милиметра. Той има вътрешна кухина, която съдържа друг диамант с размери едва 1,6 кубически милиметра. Вътрешният диамант е напълно разхлабен и свободно може да се движи в кухината.   „Доколкото знаем, все още няма такъв диамант в историята на световния добив на диаманти. Това наистина е уникално творение на природата, още повече, че природата не обича празнотата. Обикновено някои минерали се заменят с други, без да се образуват кухини ”, казва в изявление Олег Ковалчук, заместник-директор по иновациите в Геологическото предприятие на ALROSA за изследвания и развитие.\r\nИзумена от откритието си, минната компания се обръща към изследователското си подразделение с искане да проучи диамантите с помощта на инфрачервена спектроскопия и рентгенова микротомография.  Тъй като такъв диамант никога не е откриван досега, изследователите не са сигурни как се е образувал при толкова необичайни условия. Въпреки това, те имат няколко теории.\r\n„Най-интересното за нас беше да разберем как се е формирало въздушното пространство между вътрешния и външния диамант“, обясни Ковалчук. „Имаме две основни хипотези. Според първата версия, минерал от мантията улавя диаманта по време на растежа му, а по-късно той се разтваря в земната повърхност.   „Според втората версия, слой от пореста поликристална диамантена субстанция се е образувал вътре в диаманта поради ултра бърз растеж и по-агресивните процеси на мантията впоследствие го разтварят. Поради наличието на разтворената зона, единият диамант е започнал да се движи свободно вътре в другия на принципа на матрьошката.\"    Голям брой диаманти съдържат други малки кристали или петна от минерали. Обикновено тези характеристики се считат за недостатъци, тъй като правят диаманта несъвършен. Според научния анализ на ALROSA обаче, този вътрешен обект всъщност е друг диамант, а не примес.\r\nКато се има предвид тяхната уникалност, тези характеристики могат само да направят диаманта още по-ценен, въпреки че няма подробности колко може да струва единственият подобен скъпоценен камък.\r\nАнализът също показа, че диамантът може да е на възраст над 800 милиона години. Може би е изненадващо, че е доста млад за диамант, тъй като повечето естествени диаманти са на възраст между 1 милиард и 3,5 милиарда години. Повечето от тях са били изковани дълбоко в земната мантия, на около 150 до 250 километра под земната повърхност при силна топлина и натиск.    ", "date": "2019.10.13", "title": "Откриха уникален диамант с вплетен в него друг диамант"}
{"url": "https://www.actualno.com/asia/turcija-napredva-v-severna-sirija-sasht-se-izteglja-a-kurdite-iskat-pomosht-ot-rusija-news_1384538.html", "text": "      Турски военни са поели контрола над ключовата магистрала М4 в Северна Сирия по време на операцията срещу кюрдските бунтовници. Това съобщи военното министерство на Анкара, цитирано от АФП.      „След успешни акции в рамките на Операция „Извор на мира“ магистрала М4 е под контрола на турските военни, които са навлезли на 30-35 километра навътре в територията“, посочва ведомството на страницата си в Twitter.   По-рано стана ясно, че турските сили са си върнали и контрола над Тал Абиад, най-големият град, който са завземали от началото на офанзивата през изминалата седмица. Населеното място е в контролираните от кюрдите райони и в неделя сутринта се появи информация, че той е отвоюван от местните милиции.\r\nСлед падането на Тал Абиад, сега Рас ал Аин е градът, който се превръща в голяма цел за превземане по време на първоначалната фаза от операцията на Анкара, пише БГНЕС.   САЩ започват изтеглянето на хиляда военни от Северна Сирия САЩ започват да изтеглят хиляда американски военни от Северна Сирия поради настъплението на Турция, която вероятно възнамерява да го разшири още повече на юг и запад. Това заяви американският министър на отбраната Марк Еспър в интервю за CBS, текстът на което беше разпространен в неделя и цитиран от TACC.\r\n\"През изминалото денонощие научихме, че Турция вероятно възнамерява да разшири настъплението още повече на юг в сравнение с първоначално планираното, както и на запад,\" каза той. \"Също така научихме, че Сирийските демократични сили(СДС) се стремят, така да се каже, да сключат споразумение със сирийците и руснаците за започване на контраофанзива срещу Турция на север\", добави Еспър, цитиран от Агенция \"Фокус\".       \"По този начин ние се оказваме в ситуация, в която американските сили вероятно ще бъдат затворени между две противникови армии и това е много уязвима позиция\", подчерта той. \"Поради тази причина разговарях с президента Доналд Тръмп снощи, след като обсъдих въпроса и с останалите, които се занимават с въпросите на националната сигурност в администрацията. Той (Тръмп) ни инструктира да започнем ранното изтегляне на войските от Северна Сирия,\" каза ръководителят на Пентагона. Според него става дума за около хиляда американски войници, останали в региона.\r\nЕспър също беше попитан дали американските военни имат право да отвърнат на огъня в случай на нападение върху тях. Според министъра те имат \"право на самозащита и при необходимост ще го използват\". Министърът на отбраната на САЩ вярва, че Турция няма да се съгласи на примирие в Северна Сирия, а кюрдите ще сключат споразумение с Москва и Дамаск. \"Те работят за споразумение. Не знам дали вече е финализирано, но сме сигурни, че те действат в тази посока\", каза той.\r\n\"Опитваме се в последния момент да преговаряме с президента на Турция Реджеп Тайип Ердоган, но очаквам президентът Ердоган да не се съгласи на примирие. Той няма да се съгласи да върне войските обратно на сирийско-турската граница, което ние искаме от него \"Така че имаме всички основания да вярваме, че сирийските кюрди ще сключат споразумение със сирийците и Русия\", каза Еспър Кюрдски генерал към САЩ:\"Оставяте ни, за да бъдем изклани\" Командирът на Сирийските демократични сили (СДС), ръководени от  кюрдските части, казал на висш американски дипломат: „Вие ни оставяте да  бъдем изклани“, и поискал да разбере дали САЩ ще направят нещо, за да  защитят сирийските кюрди, докато Турция продължава военната си операция,  насочена срещу американските съюзници в Сирия – кюрдите.      \"Вие се отказахте от нас. Оставяте ни да бъдем изклани\", каза  генерал Мазлум Кобани Абди пред заместник-специалния пратеник на  Глобалната коалиция за победа среще Ислямска държава Уилям Роубък на  среща в четвъртък, според вътрешна информация от американското  правитество, която достигнала до Си Ен Ен.\r\n\"Вие не сте склонни да защитавате хората, но и не искате да дойде  друга сила и да ни защити. Вие сте ни продали. Това е неморално\",  добавя кюрдският генерал.\r\nТой настоява САЩ да помогнат или да спрат атаката на Турция, или  да позволят на Сирийските демократични сили да постигнат споразумение с  режима на Асад в Дамаск и неговите руски поддръжници, позволявайки на  руските военни самолети да наложат забранена за полети зона над  Североизточна Сирия, като по този начин отнемат възможността на Турция   да извършва въздушни удари. САЩ не искат кюрдите да се обръщат към  руснаците, казват служители на администрацията.\r\n\"Трябва да знам дали сте способни да защитите моя народ, да  спрете тези бомби да падат върху нас или не. Трябва да знам, защото ако  не сте, трябва да сключа сделка с Русия и режима сега и да поканя  техните самолети да защитят този регион \", казва Мазлум, цитиран от БГНЕС.\r\nТурция започна нахлуването в Сирия, с което отдавна заплашваше, след като президентът Доналд Тръмп нареди малък контингент от около 50  американски бойци да бъде изтеглен от граничната зона на фона на  убеждението, че турската офанзива предстои. Преди това, като мярка за  изграждане на доверие с Турция, САЩ убедиха кюрдите да демонтират  отбранителните си укрепления по границата и да изтеглят бойците си  обратно. САЩ заявиха, че Турция се е съгласила на споразумението, което  имало за цел да предотврати едностранните военни действия в Турция.   Старши членове на администрацията на Тръмп подчертавали, че  Турция ще нахлуе независимо от това дали американските войски останат и  че САЩ не са напуснали сирийските кюрди, но правителството на САЩ все  още не е предприело действия за спиране на турската офанзива.\r\nАмериканският президент подписа изпълнителна заповед в петък, която дава на  Министерството на финансите \"много значителни нови власти за санкции\"  срещу Турция заради действията ѝ в Сирия, но САЩ нямат незабавни планове  да ги използват, заяви министърът на финансите Стивън Мнучин.\r\nГенерал Мазлум казал на Роубък в четвъртък, че \"от два дни се  задържам от излизане пред пресата, където да кажа,  че Америка ни  изостави и че бих искал сега да излезете от нашите райони, за да мога да  поканя самолети на руснаците и на режима да се грижат за въздушното  пространство. Или спрете тази бомбардировка върху нашия народ сега, или  се дръпнете встрани, за да можем да пуснем руснаците. \" ", "date": "2019.10.13", "title": "Турция напредва в Северна Сирия, САЩ се изтегля, а кюрдите искат помощ от Русия"}
{"url": "https://www.actualno.com/asia/zaplahata-ot-vyzrajdane-na-isljamska-dyrjava-se-zasilva-news_1384420.html", "text": "      Кюрдите в Североизточна Сирия обявиха, че няма да считат за свой приоритет охраната на задържаните от тях , ако военните действия на Турция продължат, съобщава BBC.      Междувременно стана ясно, че близо 800 души - , докато кюрдските сили се  опитват да устоят на офанзивата на Турция, съобщава AFP.   \"Бруталната военна операция на Турция и на нейните наемници в момента  се води край лагера в Айн Иса, където се намират хиляди членове на  семействата на бойци от \"Ислямска държава\", посочи в изявление  ръководството на кюрдските милиции. \"Някои от хората в лагера са успели  да избягат\", се допълва в изявлението.\r\nСирийските демократични сили в момента държат хиляди заподозрени в терористична дейност. Обширни райони в североизточната част на Сирия, които са под контрола на кюрдските бойци са подложени на масиран обстрел от страна на Турски военни, които започнаха офанзива в сряда, пише БГНЕС.   принуди френският външен министър Жан-Ив льо Дриан да призове за спешна среща на водената от САЩ \"Международната коалиция трябва да се срещне, защото сме в нова ситуация и защото борбата срещу ИДИЛ рискува да започне отново, защото ИДИЛ очакваше този шанс\", заяви льо Дриан пред телевизия France 2.\r\nДнес стана ясно, че турският е заявил пред британския премиер Борис Джонсън, че Анкара ще продължи   операцията в Сирия, докато заплахата от Кюрдската работническа партия   (ПКК) и терористичната група ИДИЛ не бъде напълно премахната, съобщиха   от администрацията на турския лидер.   Кюрдската агенция Фират съобщи, че арабско-кюрдските сирийски  демократични сили са нападнали турската армия в Рас ал Айн, като са  убили 75 турски войници и са унищожили седем танка. Според агенцията,  още 19 турски войници са ранени при ударите на кюрдите. Най-малко 14 цивилни са били убити при сраженията между кюрдските сити и  турските военни в Северна Сирия. Това съобщи базирания във  Великобритания Център за наблюдение на човешките права, цитиран от AFP.  Сред жертвите са и петима души, загинали при обстрела на автомобила им  край лагера Айн Иса.    В събота  турското Министерство на отбраната съобщи, че стратегически важният град  Рас ал Айн е под контрола на турските въоръжени сили и опозиционната  \"Сирийска национална армия\", които водят офанзива в Северна Сирия.\r\nБлизо 50 цивилни, от двете страни на границата, са станали жертва на  огъня. Анкара обвинява кюрдите в тероризъм и заяви, че иска да ги  изтласка от зоната за сигурност, която се простира на 30 километра  навътре в Сирия от границата с Турция. В тази зона се планира да бъдат  разположени около 3 милиона сирийски бежанци, които понастоящем са на  турска територия.\r\nДанните за са противоречиви. Турското министерство на отбраната съобщи, че досега   при операцията в Северна Сирия са били убити 415 терористи. Подчертава   се принадлежността им само към кюрдски групировки – ПКК и Отрядите за   защита на населението.    ", "date": "2019.10.13", "title": "Заплахата от възраждане на \"Ислямска държава\" се засилва"}
{"url": "https://www.actualno.com/politics/kiril-dobrev-glasyt-na-naroda-e-po-silen-ot-vsichki-institucii-news_1384453.html", "text": "      „Мисията на всеки политик от левицата е хората да се чувстват свободни, да работят това, което искат, да казват това, което мислят, без да се притесняват. По случая с обвиняемия Рачев е видно, че институциите работят, но всички вие можете да изпреварите тяхната справедливост с вашия глас на 27 октомври , защото народният вот е по-силен от всички институции“. Това заяви във Виноградец зам.-председателят на БСП и председател на Националния предизборен щаб Кирил Добрев, който бе в селото, за да подкрепи кандидатите от община Септември.       Той бе категоричен, че общината не е фирма, която само разпределя обществени поръчки.\"Първата ни задача с кандидата ни за кмет Петя Цанкова е общината да се отвори за хората – да имат информация какво се случва и да участват реално във вземането на решения. Ако всички заедно преборим страха, ще имаме успех“, каза още Добрев. Петя Цанкова: Да сложим край на разделението и наложената омраза\r\n„Община Септември я е имало и преди Марин Рачев, ще я има и след него и то по-успешно. От нас зависи как ще живеем и разбираме помежду си, от нас зависи и дали ще запазим общината си“, заяви кандидатът за кмет на левицата за община Септември Петя Цанкова. По думите й е изтекъл един мандат на порочно управление, на феодализиране от един човек, който управлява общината като еднолична фирма, без да се съобразява с нейните граждани. „Нужно е прозрачно управление, с грижа за хората. Да има инвестиции в инфраструктура, но и инвестиции в живота на хората“, каза още кандидатът за кмет. ", "date": "2019.10.13", "title": "Кирил Добрев: Гласът на народа е по-силен от всички институции"}
{"url": "https://www.actualno.com/europe/svetijat-sinod-na-ruskata-cyrkva-zasedava-izvynredno-za-reshenieto-na-gryckata-crykva-news_1384393.html", "text": "      Оценка за последиците от решението на Гръцката църква да признае автокефалията на Украинската православна църква /УПЦ/ и за отношенията между Руската православна църква и Гръцката архиепископия ще бъде дадена от Светия Синод на Московска патриаршия.      Това каза зам.-председателят на Отдела за външно-църковни връзки на Московска патриаршия прот. Николай Балашов само няколко часа след решението на Йерархията на Гръцката църква да признае автокефалията на УПЦ.\r\nСпоред него \"въпреки обоснованите предложения на редица митрополити да се въздържат към момента от приемането на решение, Архиерейският събор на Гръцката църква е приел решение в полза на признаването на УПЦ, при това странно изразявайки надежда, че украинската \"автокефалия\" може да укрепи отношенията между автокефалните църкви на Велика Русия и Украйна\".\r\nВселенският патриарх Вартоломей лично благодари на Атинския архиепископ Йероним за позицията на събора на гръцката Йерархия и лично на него за признаването на Украинската православна църква, съобщав БГНЕС.      Киев благодари на Гръцката православна църква Предстоятелят на автокефалната Православна църква на Украйна киевският /УПЦ/ митрополит Епифаний, благодари на Гръцката православна църква /ГПЦ/ за решението да признае автокефалността на УПЦ.\r\n\"Благодаря на моя брат в Христа, председателя на Светия Синод на Гръцката църква, Негово Блаженство Атинския и на цяла Гърция архиепископ Йероним, и на всички йерарси, които днес по време на заседанието на Светия Синод на Йерархията подкрепиха позицията и последваха каноническите и исторически решения на Вселенската патриаршия, откривайки пътя към пълноценните взаимоотношения между нашите две поместни автокефални Църкви на всички равнища\", каза митрополит Епифаний и добави: Гърция и Украйна, нашите два народа, са свързани със светли страници на история, приятелство и сътрудничество.    Според него \"възстановяването на пълното евхаристийно единство и официални връзки между поместните църкви на Гърция и Украйна е още една страница, която ще остане завинаги в тяхната история и сърца!\". ", "date": "2019.10.13", "title": "Светият синод на руската църква заседава извънредно за решението на гръцката цръква "}
{"url": "https://www.actualno.com/sciencelogy/4k-izobrajenija-na-titanik-pokazvat-che-ostankite-na-koraba-skoro-shte-izcheznat-news_1384391.html", "text": "      Ситуацията продължава да става все по-лоша и по-лоша за „Титаник“. Повече от 107 години след потъването на „непотопяемия“ кораб, управляема подводница беше спусната на морското дъно, за да улови първите в историята 4K изображения на „Титаник“, но само за да разкрие, че емблематичните останки от корабокрушението са в изключително жалко състояние.      Международен екип от изследователи засне висококачествените изображения в началото на август по време на серия от пет гмуркания с управляемата подводница. На дълбочина от 3800 метра в ледено студените води на Северния Атлантически океан, отломките не са виждани от повече от 14 години. Изглежда обаче, последните години са били трудни. Голяма част от останките на кораба бавно, но сигурно се разтварят от ръжда, морска сол, бактерии и дълбоководни създания.   „Най-шокиращо влошен изглеждаше левия борд от страната на офицерските каюти, където са помещенията на капитана“, казва в изявление Парк Стивънсън, историк, който изследва „Титаник“.\r\n„Ваната на капитана е любимо изображение  сред ентусиастите на„Титаник “, а нея вече я няма. Цялата дупка на палубата от тази страна се е сринала, отнасяйки със себе си и кабините, а влошаването ще продължи да напредва.\"  Използвайки система от подводни камери, екипът направи и фотограметрични изображения на останките, които ще бъдат използвани за оценка на състоянието на кораба. Те ще дадат възможност за визуализиране на останките чрез технологията за виртуална реалност. Екипът на експедицията ще публикува пълните резултати от своето проучване заедно с документален филм, продуциран от Atlantic Productions.\r\n„Титаник“ беше най-големият кораб в света по онова време и мнозина го смятаха за непоклатим, въпреки че всъщност никога не е бил рекламиран като „непотопяем“.   През нощта на 14 април 1912 г. корабът удря гигантски айсберг на около 600 километра южно от Нюфаундленд. До малките часове на 15 април 1912 г. лайнерът потъва, само пет дни след потеглянето си от Саутхемптън във Великобритания към Ню Йорк. Около 1500 души загиват, като се удавят или умират от измръзване в ледените води, въпреки че приблизително 705 души успяват да оцелеят.    Отломките на \"Титаник\" бяха открити едва през 1985 г., повече от 70 години след бедствието, по време на мисия на американските военни. Освен многото си изображения в популярната култура, оттогава корабът е обект на редица археологически и научни проекти.\r\nКакто показват тези нови изображения, физическите останки от историята започват бавно да избледняват. ", "date": "2019.10.13", "title": "4К изображения на \"Титаник\" показват, че останките на кораба скоро ще изчезнат "}
{"url": "https://www.actualno.com/curious/jenite-ot-tezi-zodii-sa-naj-dobri-domakini-news_1383983.html", "text": "                  Телец Представителите на тази зодия са надеждни служители, любящи съпруги и майки, отлични любовница. Всички тези качества умело се съчетават от представителката на зодия Телец. И тъй като домашният уют и хармония в семейството са основните компоненти за щастливия живот за нея, този пазител на огнището, дори е готов да посещава майсторски класове и обучения, само за да се научи как да готви безупречно, вкусно и богато, при това са аромат и финес.   Рак Що се отнася до типичните представители на зодия Рак, те не могат да си представят живота без удобствата в семейното гнездо. В него ден и нощ са готови да създават уют, като бършат праха от стъклени рафтове и се придържат към кулинарството, по традиционните семейни рецепти. Къщата за жената Рак е храм. За нея, тя винаги трябва да е удобна, вкусна и топла. Затова полага всички усилия да си гаранти, че малките й желания съответстват на реалността. Лъв        Въпреки лудата си любов към обществения живот, жената Лъв винаги оставя в живота си място за домашен живот. И обикновено тази Лъвица има възможност да наеме домакиня и да прехвърли на нея цялата отговорност за готвене и почистване. Предвид факта, че Лъвицата, смята себе си за номер едно, при това не само по работа, но и у дома, готвенето за нея е друг прекрасен начин да докаже на останалите своето умение в кухнята. Дева Девата е изключително спретната и за нея всичко в къщата трябва да е като по игла и конец. Ако тя чисти, ще отдели достатъчно време за метене, полиране, пране, гладене и пр. Ако ще чака гости, то нейната маса ще изобилства от ястия по вкус за всеки. С една дума, Девата е максималист и при нея всичко трябва да е до абсолютно направено. Скорпион Жената Скорпион не е толкова запален почитател на тигани и мопове. Въпреки, това тя е свикнала да си поставя най-високата лента. Това важи, както у дома, така и на работното й място. Жената Скорпион усърдно се опитва да успее да направи всичко идеално добре. Освен това, според много притежателки на тази зодия, почистването си е вид антистрес. С негова помощ жените Скорпиони не само изхвърлят боклука от къщата, но и освобождават главите си от ненужни потискащи мисли.      Козирог По правило Козирозите не смятат себе си за отлични домакини и пазители на огнището. Реалността, обаче показва, че в по-голямата си част жените от тази зодия отлично умеят да съчетават натоварения работен график с домакински дела. Разбира се, те никога няма да разменят кариерата си за възможността да управляват собствена кухня. Ако, поне малко е възможно, в свободното си време домакините Козирог с удоволствие учат кулинарни умения. Това им помага да създават уют в дома си. ", "date": "2019.10.13", "title": "Жените от тези ЗОДИИ са най-добри домакини"}
{"url": "https://www.actualno.com/europe/merki-sled-brexit-v-slovoto-na-kralicata-pred-parlamenta-news_1384409.html", "text": "      Мерки как да се подпомогне просперитетът на Великобритания след Brexit ще заемат централно място в речта на кралица Елизабет Втора пред парламента в понеделник. Това посочиха правителствени източници от „Даунинг стрийт“ 10, цитирани от BBC.      Ще бъдат представени и плановете за прекратяване на свободното движение на граждани на ЕС в Обединеното кралство и за осигуряване на по-бърз достъп до лекарства.   Министри обявиха, че сделката за Brexit е „приоритет“ и се надяват споразумението да бъде одобрено от Камарата на общините „своевременно“. Лондон и Брюксел обаче все още водят преговори преди ключова среща на върха, като източник от „Даунинг стрийт“ 10 посочва, че разговорите са „на доста далечен етап от постигането на сделка“.\r\nВеликобритания трябва да напусне ЕС на 31 октомври и срещата на европейските лидери в четвъртък и петък се разглежда като последния шанс да се постигне каквато и да било сделка преди крайния срок за Brexit.  В момента около дузина британски представители водят изключително „интензивни технически разговори“ с колегите си от ЕК в Брюксел в опит да постигнат ново споразумение за Brexit. Очаква се по-късно в неделя премиерът Борис Джонсън да даде подробна информация на министрите от кабинета си по прогреса в преговорите в белгийската столица. Междувременно в първата реч на кралицата за мандата на Джонсън, която монархът ще произнесе при откриването на парламентарния сезон в понеделник, се очаква да очертае приоритетите на правителството.\r\nСпоред „Даунинг стрийт“ 10 в тронното слово ще бъдат представени мерките, които ще позволят на Великобритания да „се възползва от възможностите, които предоставя Brexit“, пише БГНЕС.    ", "date": "2019.10.13", "title": "Мерки след Brexit в словото на кралицата пред парламента "}
{"url": "https://www.actualno.com/america/djystin-trudo-se-pojavi-s-bronejiletka-na-predizboren-miting-snimka-news_1384422.html", "text": "      Канадският премиер Джъстин Трюдо беше забелязан да носи бронежилетка и беше заобиколен от охрана по време на предизборен митинг, след като получи заплахи за живота си, съобщава АФП.           Бдителни репортери забелязаха защитното облекло на Трюдо по време на митинг пред близо 2 хиляди поддръжници в Торонто, за който той закъсня с близо час и половина. По традиция канадският лидер не носи сако, когато е пред публика по време на кампанията си. Когато слезе от сцената, за да поздрави лично хората Трюдо обаче беше заобиколен от засилена охрана. Според местни медии, цитиращи източници от щаба на премиера, това се налага заради „заплаха за сигурността“.\r\nСъпругата на Трюдо Софи се очакваше да бъде до него на сцената, но въобще не се появи на събитието, пише БГНЕС.   ", "date": "2019.10.13", "title": "Джъстин Трюдо се появи с бронежилетка на предизборен митинг (СНИМКА)"}
{"url": "https://www.actualno.com/america/kalifornija-zabrani-proizvodstvoto-i-prodajbata-na-jivotinski-koji-news_1384414.html", "text": "      Калифорния се превърна в първия американски щат, който забрани производството и продажбата на животински кожи, съобщава Би Би Си. Жителите на щата няма да могат да продават или да произвеждат облекла, обувки или чанти от кожа от 2023 година.      Губернаторът Гавин Нюсъм подписа закона, който също така забранява използването на животни в цирка с изключение на котки, кучета и коне. Забраната обаче не се отнася до родеото.   „Калифорния винаги е била лидер, когато става дума за спазването на правата на животните и това включва забраната за продажба на кожи“, посочва в изявление Нюсъм, цитиран от БГНЕС.\r\nЗабраната обаче има и изключения – тя не се отнася до телешката кожа, кожа от елен, коза или овца. Всеки, който наруши забраната е заплашен от глоба до 500 долара, а при повторно нарушение – от глоба от 1000 долара.   ", "date": "2019.10.13", "title": "Калифорния забрани производството и продажбата на животински кожи "}
{"url": "https://www.actualno.com/europe/sbyrkaha-sluchaen-pytnik-sys-zapodozrjan-za-ubijstvo-vyv-francija-news_1384436.html", "text": "      Властите на летището в Глазгоу задържаха по погрешка мъж, когото заподозрели за убийството на семейството му преди 8 години, съобщава BBC.      При извършената проверка се оказало, че задържаният не е Ксавие Дюпон дьо Лигон, на 58 години, който е обявен за международно издирване след мистериозното убийство през 2011 година, което потресе Франция. Тогава мъжът се укри след като полицията откри заровените тела на съпругата и четирите му деца заровени в двора на дома им в Нант.   Задържаният в Глазгоу бил арестуван на летището, след като пристигнал с полет от Париж.  Шотландската полиция обяви, че мъжът не е търсеният с европейска заповед за арест престъпник и е бил освободен, съобщи БГНЕС. ", "date": "2019.10.13", "title": "Сбъркаха случаен пътник със заподозрян за убийство във Франция "}
{"url": "https://www.actualno.com/curious/top-7-naj-skypi-chasovnici-v-sveta-news_1384785.html", "text": "      Даването на цяла торба с пари за луксозен часовник е едно от най-неповторимите удоволствия, на които модерният мъж може да се наслади. Все пак, на кого са нужни пари, натикани в някой прашасал трезор, ако не можем да ги използваме и да им се насладим?      Но ще ви трябват наистина много банкноти, за да имате възможността да усетите някое от следващите предложения върху китката си.\r\nДнес, с помощта на експертите от решихме да ви представим 7-те най-скъпи в целия свят. За да бъдем коректни, обаче, няма да включим часовниците, чиято каишка е украсена с десетки скъпоструващи и блестящи диаманти, защото подобни часовници, макар и да струват милиони долари, не приличат много на онова, което всеки мъж би искал да носи на ръката си, нали? Швейцарската марка за луксозни часовници „Audemars Piguet“ има предишен опит, когато става въпрос за изработка на главозамайваща комбинация от екстри – всъщност, тази компания го прави може би най-дълго от който и да е друг производител на часовници.  Но колекцията „Grande Complication“ без съмнение е най-добрата им до момента. Вътрешните механизми на часовника (които са прозрачни) са изработени на ръка, полирани и разполагат с матирана повърхност под тях.\r\nТова всичко е придружено с богата гама от екстри, включително хронограф, вечен календар, както и минутен повторител.\r\nОсвен всичко това, часовникът изпъква с неповторим стил. Моделът от титан ще ви струва малко над 900 000 долара, но може ли наистина да се сложи цена на добрия стил?      Със своите 36 различни екстри, 1 483 индивидуални компоненти, 1000-годишен календар и сериозен набор от други електронни екстри, моделът „Aeternitas Mega 4“ на прочутия швейцарски часовникар „Frank Muller“ ще ви остави по-изплашени и озадачени от всичко, с което сте се сблъсквали до този момент.\r\nНаричан „Господарят на екстрите и усложненията“ от повечето фенове на часовници, швейцарският производител е успял да окомплектова безпрецедентен брой екстри в своя модел „Mega 4“, който на всичкото отгоре разполага и със сапфирено стъкло в задната си част, както и с парче турбийон в циферблата.\r\nЦената е повече от внушителна – този модел ще ви струва над 2.2 милиона долара.     Единствен по рода си часовник, произведен през 2013 година, специално за целите на търг, моделът „5004T“ е единствената версия с титан на прекрасната (но за съжаление прекратена) колекция „Patek Philippe 5004“.\r\nШвейцарският гигант определено разтресе индустрията със създаването на този рядък екземпляр, който на всичкото отгоре разполага с много по-спортен и цветен вид от останалите членове на това иначе консервативно семейство часовници.\r\nТози модел беше продаден за 2 985 000 паунда или над 3.7 милиона долара в търг, който се оказа доста конкурентен и събра едни от най-сериозните колекционери на часовници в света.  Кръстен на Луи Моане, роденият през 18 век уважаван баща на хронографските часовници, цената на колекцията „Meteoris“ е съвсем подобаваща, имайки предвид всички фактори около нея.\r\nКолекцията съдържа общо четири часовника, в които може да откриете скъпоценни камъни, както и частици метеорит, интегрирани в циферблата. Така например един от моделите, „Tourbillon Mars“ съдържа фрагмент от метеорит, който е на 180 милиона години и е паднал на Земята от Марс.\r\nНе е никаква изненада, че цената е такава, имайки предвид сумата, срещу която метеорити от Марс се продават – близо 1000 долара на грам, което е почти 15 пъти повече от цената на златото.  Макар и шокираща на пръв поглед, цената на този модел не трябва да ви изненадва – съществуват само 4 екземпляра от модела „Patek Philippe 1518 steel“ някога създавани и когато първият такъв е представен през 1941 година, той е първият часовник изобщо, който разполага с вечен календар и хронограф.\r\nТова е един изумително комплексен, рядък и исторически значим часовник, представен от колекционер. Може да се каже, че на почти всяко ниво, това е часовник от световна класа.\r\nВ този смисъл е разбираемо, че моделът е продаден за 11 002 000 швейцарски франка (над 11 100 000 долара) по време на търг в Женева през ноември 2016 година – това е и световен рекорд за ръчен часовник на търг.  Едноименният Ролекс, подарен на американския актьор Пол Нюман от съпругата му Джоан Уудуърд (часовникът е гравиран със съобщението „Карай внимателно“ във връзка с любовта му към състезателните автомобили) през 1968 година, моделът „Paul Newman Daytona“ се счита за изключително рядък екземпляр сред колекционерите и феновете от десетилетия насам, но дори и най-ревностните фенове на марката „Rolex“ не биха си представяли точно колко може да достигне този часовник на търг.\r\nС началната си цена от 1 000 000 британски паунда, в крайна сметка часовникът е продаден на необявен купувач за главозамайващите близо 17 милиона долара – или еквивалентът на 9 030 201 часовника от модела „Daytona“. Но никой от тези модели не е бил на китката на Пол Нюман, нали?  Ако случайно сте открили излишни 31 милиона долара в джоба на някои забравени дънки и се чудите за какво да ги изхарчите, ние имаме перфектното предложение.\r\nМоже би най-скъпият часовник в света – „Breguet Grande Complication Marie-Antoinette“ би ви коствал точно толкова, но не се притеснявайте – има много по-лоши неща, за които да хвърлите такава сума.\r\nПоръчан от мистериозен любовник на някогашната френска кралица Мария-Антоанета, работата върху създаването на този джобен часовник започва през 1782 година. Легендарният часовникар Ейбрахам-Луи Бреге започва работа по проекта, а неговият син го завършва чак през 1827 година.\r\nОблицован в злато, стъклото разкрива сложния механизъм в часовника, базиран на някои от най-революционните технологии на онова време.\r\nПроблемът, обаче, е че баща и син отделят прекалено много време върху часовника и той така и не успява да достигне до адресата си, тъй като Мария-Антоанета е екзекутирана 34 години по-рано, по време на Френската революция.\r\nЧасовникът впоследствие е откраднат към края на 20 век от музей в Ерусалим и се появява отново през 2007 година. Към момента той е заключен в Музея за ислямско изкуство „Л. А. Майер“ в Ерусалим, чакайки момента, в който някой ще нахлуе със сумата от над 30 милиона долара и ще го купи.  ", "date": "2019.10.13", "title": "Топ 7 най-скъпи часовници в света"}
{"url": "https://www.actualno.com/sliven/rumen-hristov-vreme-e-nova-zagora-da-se-upravljava-po-chesten-i-prozrachen-nachin-news_1384483.html", "text": "      Кандидатът за кмет на община Нова Загора, издигнат от „БСП за България“ Румен Христов и кандидати за общински съветници от листата на БСП се срещнаха с жители на град Нова Загора. Пред новозагорци те представиха своите приоритети за една отворена към хората, ефективна и работеща с бизнеса община.      Румен Христов заяви, че е време Нова Загора да се управлява по един прозрачен и честен начин и това може да се случи, ако хората подкрепят кандидатите на левица. „Нова Загора има изключително много нерешени проблеми, нужна ни е по-прозрачна работа на администрацията, нулева толерантност към нарушителите на обществения ред, градът трябва да бъде по-сигурен, нужно е по-добро общинско здравеопазване и образование, условия за развитие на малкия и среден бизнес. Може би от това се нуждаят почти всички малки български общини, но след години управление на една партия, която не решава реалните проблеми на хората, те вече ни се струват нерешими“, каза още Румен Христов.   Той бе категоричен, че това обаче не е така. Можем да решим проблемите на Нова Загора и то бързо, единствено с работа за хората и общината ни. Подобрим ли разходването на средствата от общинската хазна, ще решим и проблемите на града и общината си“, категоричен бе кандидат- градоначалникът.    ", "date": "2019.10.13", "title": "Румен Христов: Време е Нова Загора да се управлява по честен и прозрачен начин*"}
{"url": "https://www.actualno.com/europe/daily-mail-bunt-sreshtu-unishtojenieto-plashta-na-aktivisti-po-400-paunda-sedmichno-na-protestirashtite-news_1384447.html", "text": "      Екоорганизацията „Бунт срещу унищожението“ плаща на активисти по 400 паунда на седмица, за да участват в протестите, предизвикали хаос в редица големи градове по света през последните седмици, пише в. „Daily Mail“. Протестиращите природозащитници са получили плащания в размер на общо 70 000 паунда само за последните четири месеца.      Редица политици призоваха за щателно разследване на данъчните декларации на организацията. Голяма част от активистите, които блокираха Лондон през изминалата седмица са доброволци. Но сред протестиращите има и такива, които са „на заплата“, което им позволява да посветят времето си изцяло на целите на „Бунт срещу унищожението“.   Според документи, на които се позовава вестника, природозащитната организация поема разходите на 168 активисти, включително на Тамсин Омонд – внучка на британски барон, която поддържа близки отношения с Борис Джонсън, е поискала да й бъде платено, за да се включи в протестите и да изостави част от клиентите си, за които работи като ПР.\r\nСамо за ноември и декември миналата година Тамсин Омонд е получила сумата от 1340 паунда. Внучката на барона на Дорсет сър Томас Лий, която е завършила училището „Уестминстър“ и колежа „Тринити“ в Кеймбридж, е получила средствата за услугите си за кампанията на екоактивистите, пише БГНЕС.   ", "date": "2019.10.13", "title": "Daily Mail: \"Бунт срещу унищожението\" плаща на активисти по 400 паунда седмично на протестиращите"}
{"url": "https://www.actualno.com/blagoevgrad/vladimir-moskov-mladite-hora-v-goce-delchev-imat-bydeshte-v-svoja-roden-grad-news_1384488.html", "text": "      В интересна и много аргументирана дискусия се превърна младежката среща на тема „Какво е бъдещето на младите хора в България и защо трябва да останат в родния си град?“. На срещата в Гоце Делчев присъстваха народните представители от \"БСП за България\" Иван Ченчев и Богдан Боцев,  кандидатът за кмет на община Гоце Делчев Владимир Москов, зам. председателят на Младежкото обединение на БСП Ваня Маникатева, областният лидер на БСП – Благоевград и председател на Общинския съвет на левицата в Гоце Делчев Валери Сарандев и кандидати за съветници от листата на Коалиция „БСП за България“.      Пред присъстващите кандидатът за кмет на община Гоце Делчев  от \"БСП за България\" Владимир Москов представи приоритетите, свързани с младите хора в неговата бъдеща управленска програма. „Както досега, така и занапред, ако получим доверието на хората, вратата на общината ще бъде отворена за всеки един човек, който има мнение, идея, проблем или въпрос. За мен позицията и предложенията на младите хора са изключително важни, защото те са тези, на които разчитаме“, заяви Москов.\r\nТой даде като добър пример фонда за подпомагане на млади лекари, на които предстои специализация. Практиката е създадена в община Гоце Делчев преди няколко години, работи успешно и към момента повече от 10 млади лекари се възползват от нея, след което ще започнат работа в общинската болница.\r\nНародният представител  от \"БСП за България\" Иван Ченчев също бе категоричен, че една от основните причини младите хора да напускат България и да търсят реализация в чужбина е липсата на адекватна държавна политика. „Бизнесът и учебните заведения трябва да си сътрудничат. Защото основният проблем на бизнеса е, че няма квалифицирани кадри, а в същото време огромна част от младите хора, които са придобили образование, нямат работа“, коментира Ченчев.  Присъстващите на срещата млади хора бяха категорични, че са избрали да останат в родината си и по-точно в родния си град, защото виждат своето бъдеще тук. Те се обединиха, около тезата, че бизнес  средата в Гоце Делчев  е добра и е изградена  необходимата инфраструктура от общината „Трябва да останем в България, защото сме й нужни. Защото преди да искаш нещо, трябва да дадеш. Всеки от нас носи патриотизма в сърцето си и ясно си дава сметка, че камъкът си тежи на мястото и по-добро място от родината няма“, заяви народният представител от левицата Богдан Боцев. ", "date": "2019.10.13", "title": "Владимир Москов: Младите хора в Гоце Делчев имат бъдеще в своя роден град"}
{"url": "https://www.actualno.com/sofia/keniec-specheli-tazgodishnoto-izdanie-na-sofijskija-maraton-news_1384460.html", "text": "      Кениецът Хосеа Туей триумфира в тазгодишното издание на Софийския маратон. В драматичен финал той изпревари със стотна мароканеца Юсеб Сбаай – 02:15:55 сек за Туей, 02:15:56 сек за Сбаай. Трети се нареди етиопецът Алемайеху Лема (02:16:55).      В първата десетка място намери и българинът Димчо Мицов, който финишира за 02:39:12 сек. При жените победителка стана етиопката Хайелом Шегае с резултат 02:35:33 сек. Топ 5 допълниха представителки на Кения – Бети Чепквони, Хилда Чебой, Рут Матебо и Лагат Черуто.  Маринела Нинева попадна в десетката от българките, оставайки на седма позиция – 02:57:39 сек.   В полумаратона българинът Йоло Николов триумфира при мъжете, а при жените победата отиде за Адриана Поп Арсова от Северна Македония. На 10 км ролите се размениха успехът при мъжете отново бе за представител на северномакедонците – Дарио Ивановски, докато при жените триумфира нашата участничка Лиляна Георгиева.\r\nПо-рано в 9:30 министърът на спорта Красен Кралев и волейболната легенда Любо Ганев дадоха старта на Софийския маратон. В тазгодишната 36-а поред надпревара участваха близо 5000 маратонци от 50 страни. От тях 850 са чужденци.  Близо 30 трансплантирани хора и техни съмишленици застанаха в самостоятелен старт в знак на солидарност с Европейския ден на донорството. Целта беше трансплантираните наши съграждани да пробягат 42.19 метра (символично разстояние по аналогия на пълната дистанция на маратона от 42,195 км), с което да изразят подкрепата си и дадат надежда на всички хора от листата на чакащите, че имат шанс за пълноценен живот. ", "date": "2019.10.13", "title": "Кениец спечели тазгодишното издание на Софийския маратон"}
{"url": "https://www.actualno.com/asia/borisov-pristigna-na-poseshtenie-v-jordanija-news_1384457.html", "text": "      Министър-председателят Бойко Борисов пристигна на посещение в Хашемитско кралство Йордания. Визитата е по покана на крал Абдулла II бин ал-Хусейн, съобщиха от правителствената пресслужба, цитирани от БГНЕС.      В Аман премиерът Борисов беше посрещнат от държавния министър по парламентарните въпроси на Йордания Сами Дауд.   В рамките на визитата премиерът Бойко Борисов ще проведе срещи с краля Абдулла II бин ал-Хусейн и с министър-председателя Омар Раззаз. Фокус на разговорите ще бъдат засилването на политическия диалог на най-високо равнище и търсенето на нови възможности за разширяването на контактите в области от взаимен интерес.\r\nБългария отдава ключово значение на продължаването и разширяването на добрите отношения си с Хашемитско кралство Йордания в редица сектори, сред които сигурност и отбрана, противодействие на тероризма, екстремизма, радикализацията и нелегалната миграция. Сътрудничеството в областта на сигурността и отбраната по линия на противодействието на тероризма и радикализацията остават приоритетни в двустранните отношения, както и институционализираното сътрудничество в рамките на Процеса „Акаба“. Процесът “Акаба” е иницииран през 2015 г. от краля на Йордания Абдулла II с цел укрепване на международното и регионалното сътрудничество срещу опасностите от тероризъм, радикализация и насилствен екстремизъм. На 4 юни 2018 г. министър-председателят Бойко Борисов взе участие в Процеса „Акаба“, който за пръв път се проведе извън Йордания - в Тирана, Албания.  Търговско-икономическото и инвестиционното партньорство също ще бъде акцент по време на срещите на българския министър-председател Борисов в Хашемитско кралство Йордания. Установяването на по-близки контакти между бизнес общностите на двете страни ще спомогне за допълнителното сближаване в съвместната дейност в секторите туризъм, високи технологии, фармацевтична и хранително-вкусова промишленост. За първите четири месеца на 2019 г. стокообменът между България и Йордания възлиза на 9.7 млн. щ. д. като в сравнение със същия период на 2018 г. бележи ръст от повече от 21 на сто.\r\nПо време на визитата на българския премиер Бойко Борисов в Аман ще бъде подписан Меморандум за разбирателство между правителството на Република България и правителството на Хашемитско кралство Йордания за сътрудничество в областта на туризма. Това ще бъде израз на желанието за издигането на равнището на връзките между двете държави в този сектор. Меморандумът беше договорен при посещението на принцесата на Йордания - Нейно кралско височество Дана Фирас миналата седмица в София и при срещата й с премиера Бойко Борисов. Документът отразява готовността на страните да засилят приятелските си отношения, да допринесат за икономическото развитие и растежа на туристическия потенциал, за опазването на културното наследство и да осъществяват обмен на добри практики.    ", "date": "2019.10.13", "title": "Борисов пристигна на посещение в Йордания"}
{"url": "https://www.actualno.com/america/dve-sa-jertvite-na-srutenija-hotel-v-nu-orliyns-news_1384461.html", "text": "      Две са вечежертвите на срутването на хотел „Хард рок“ в Ню Орлиънс, съобщава CNN. Ранените са над 20 души. Един човек е в неизвестност. На място все още работят спасителни екипи,които претърсват руините.      Конструкцията на сградата е все още нестабилна. Като предпазна мярка са евакуирани съседните жилищно постройки, пише БГНЕС.   Инцидентът се случи в 9:12 часа сутринта местно време. В можете да видите шокиращи кадри и снимки от самото срутване на сградата.\r\nХотелът се строи на гърба на историческия Френски квартал в града. Спасителни екипи с кучета издрирват хора под останките.     ", "date": "2019.10.13", "title": "Две са жертвите на срутения хотел в Ню Орлиънс "}
{"url": "https://www.actualno.com/crime/osvobodiha-ot-aresta-zadyrjanite-za-trygovija-s-glasove-news_1384469.html", "text": "      Мъжът и жената, които по подозрение за търговия с гласове в Лясковец, са пуснати на свобода, съобщава BTV.      Повдигнати обвинения няма. По-рано БНР съобщи за такива. По случая се води досъдебно производство.  Разпитват се хората от списъците в Горна Оряховица.\r\nВ колата на арестуваните бяха намерени 5 листа с имена и адреси на хора от три населени места. Колата била спряна за рутинна проверка. Вниманието на полицаите привлекли хвърчащи списъци с имена на хора, написани с различен почерк.   Агитационни материали, сочещи конкретна политическа партия или пък пари у задържаните – не са открити. Улики липсвали и в домовете им.  Единият от арестуваните е Върбан Спасов, съобщава БНТ. Той обяснил че списъците са за семеен банкет – събирал имената на гостите, които планирал да покани. Фамилията е известна в Лясковец като „Манджите”.\r\n„Върбан го задържаха по някакви съображения други. Той друг беше, пък задържаха него. Да агитираш днес трябва да даваш пари. Никой не отива да гласува без пари“, разказват роднините му.\r\nЗа търговия с гласове законът предвижда лишаване от свобода от 1 до 6 години и глоба от 10 000 до 20 000 лв.     ", "date": "2019.10.13", "title": "Освободиха от ареста задържаните за тръговия с гласове "}
{"url": "https://www.actualno.com/society/pochina-milcho-leviev-video-news_1384378.html", "text": "       Отиде си световноизвестният български джазмен Милчо Левиев. За кончината на 81 - годишния композитор и пианист съобщиха негови близки пред Нова телевизия.      Милчо Левиев е български джаз музикант, композитор, аранжор и пианист, работил през голяма част от живота си в Съединените щати.  В последните години живееше в Солун.\r\nРоден е на 19 декември 1937 година в Пловдив. Завършва Държавната консерватория през 1960 г. Негови професори са Панчо Владигеров и Андрей Стоянов. Кариерата си започва в Пловдивския драматичен театър. Назначен е за диригент на Биг бенда на Българското национално радио от 1962 до 1966. От 1963 до 1968 г. работи като солист и диригент на Пловдивската и Софийската филхармония.\r\nПо идея на Радой Ралин създава групата Джаз Фокус'65, с която гастролира в страната и чужбина до 1970 г. при голям успех. Едно от най-известните му произведения за този период е аранжиментът на песента на Пол Маккартни \"Вчера“ (Yesterday). Пише и филмова музика.  През 1970 г. по покана на Дон Елис напуска България и заминава за Лос Анжелис. Остава с него до 1977 г. В началото на 1980 г. се завръща за кратко в страната и изнася поредица от концерти. Бил е на многобройни турнета из Европа и САЩ. Преподава в Южнокалифорнийския университет (University of Southern California) и майсторски клас в Нов български университет, пише БГНЕС.\r\nМилчо Левиев е включен в енциклопедията “История на европейския джаз”. Томът от 800 страници е издание на Кралската музикална академия – Лондон, с подкрепата на Европейския съюз.\r\nИма номинация за награда “Грамми” за най-добър вокален аранжимент на композицията на Чарли Паркър, записана от Манхатън Трансфър за албума “Mecca For Moderns” от 1981.      ", "date": "2019.10.13", "title": "Почина Милчо Левиев (ВИДЕО)"}
{"url": "https://www.actualno.com/america/chetirima-sa-zaginali-a-edin-e-v-kritichno-systojanie-sled-strelba-v-chikago-snimki-news_1384382.html", "text": "      Четирима души са загинали, а една жена е в критично състояние след  стрелба в жилищна сграда Чикаго, съобщава ABC.      Полицията в града е получила сигнал за инцидента в квартал Дънинг около 17:30 местно време.   Служител на полицията Антъни Ричо заяви пред медиите, че 67-годишен  пенсионер е влязъл в апартамента на съседа си и е застрелял четирима души, които по това време вечеряли. След това стрелецът отишъл на третия етаж на жилищната сграда и застрелял друга жена, която в момента е в критично състояние.    Четиричленното семейство е било откарано в болница, но раните били смъртоносни и медиците не успели да ги спасят.\r\nСпоред полицията, стрелецът и преди е създавал проблеми в жилищния комплекс. Мотивите на 67-годишиния мъж се изясняват.   Кметът на Чикаго Лори Лайтфут заяви в Twitter, че продължава борбата си за опазването на реда в кварталите и за отнемането на оръжие от хорас психически проблеми.       ", "date": "2019.10.13", "title": "Четирима са загинали, а един е в критично състояние след стрелба в Чикаго (СНИМКИ)  "}
{"url": "https://www.actualno.com/america/shokirashti-kadri-hotel-se-sruti-v-nu-orliyns-ima-zaginali-video-i-snimki-news_1384369.html", "text": "      Един човек е загинал, а най-малко 18 други са ранени, когато горните етажи на строящ се хотел в Ню Орлиънс, се срутиха. Трима души се водят за безследно изчезнали. Няма данни за пострадали минаващи в района граждани, съобщават властите в града.      В социалните мрежи беше разпространено и видео от момента на срутването на сградата.  Пожарната служба в Ню Орлиънс е била сигнализирана в 9:12 часа местно време, че хотел „Hard Rock“ в центъра на Ню Орлиънс се е срутил.  Един човек е загинал на място, според шефа на пожарната Тимоти Макконъл, който добави, че сградата сега е структурно нестабилна. \"Възможно е ново срутване\", каза той пред репортери на строителната площадка.  Пожарникарите са евакуирали строителни работници от хотела, след като \"горните шест до осем\" етажа паднаха, каза Макконъл.       Директорът на службите за спешна медицинска помощ Емили Никълс заяви, че на 19 души е била оказана помощ на място, а 18 от тях са транспортирани в болници и са в стабилно състояние. Последният пострадал е отказал да бъде хоспитализиран.\r\nПоради нестабилната структура на хотела, операцията по почистване на района продължава, според директора на местната служба за вътрешна сигурност Колин Арнолд. Той помоли хората да стоят далеч и да се въздържат от използване на дронове за лични или медийни цели, за да огледат щетите, пише БГНЕС.\r\nПожарната служба е започнала евакуация на близки сгради, сред които и жилищен комплекс. Пожарникарите търсят хора под срутилата се сграда.   ", "date": "2019.10.13", "title": "Шокиращи кадри: Хотел се срути в Ню Орлиънс, има загинали (ВИДЕО И СНИМКИ)"}
{"url": "https://www.actualno.com/europe/amerikanskijat-razrushitel-portyr-navleze-v-cherno-more-news_1384366.html", "text": "      Американският разрушител \"Портър\", въоръжен с управляеми ракети, навлезе в Черно море, съобщи Руският национален център за контрол на отбраната, цитиран от БГНЕС.      Черноморският флот веднага е съпроводил бойния кораб. Действията на „Портър“  се контролират от фрегатата „Адмирал Есен“, както и малките ракетни кораби „Вишни Волочек“ и „Орехово-Зуево“.   Това е седмото влизане на кораб от американския флот в Черно море през 2019 година.\r\nСпоред международна конвенция от 1936 г. военните кораби на държави извън Черноморския басейн имат право да останат в акваторията му за не повече от 21 дни.   ", "date": "2019.10.13", "title": "Американският разрушител \"Портър\" навлезе в Черно море "}
{"url": "https://www.actualno.com/analysis/jozep-borel-shte-se-izpravi-sreshtu-centrobejnite-sili-na-balkanite-news_1384068.html", "text": "             Бъдещият върховен представител признава мащаба на геополитическото предизвикателство на Балканите. Но справянето с това предизвикателство няма да зависи само от него.   Страните от Балканите най-вероятно са доволни от цялото внимание, което получиха през изминалите седмици. Жозеп Борел, кандидата за върховен представител за общата външна политика и политика за сигурност на Европейския съюз, коментира, че регионът ще бъде една от централните точки през неговия мандат, като обеща, че първото му официално посещение ще бъде в Прищина. Същевременно, държавният секретар на САЩ Майк Помпео посети и Черна гора, а турският президент Реджеп Тайип Ердоган беше посрещнат с церемония с червен килим в Белград. И така, за какво е цялата суматоха?\r\nИстината е, че ЕС от известно време е заседнал в Западните Балкани, откакто се разбра, че разширяването - като цел, а не като процес - ще бъде отложено за обозримото бъдеще. Номинацията на бившия министър на правосъдието в Унгария Ласло Трошани за европейски комисар по преговорите за разширяване - въпреки факта, че e частично отговорен за атаките срещу върховенството на правото в Унгария при неговия шеф Виктор Орбан – нямаше как да се хареса на много европейски лидери. Оттук и отхвърлянето на кандидатурата на Трошани в Комисията по правните въпроси на Европейския парламент.  Новият унгарски кандидат, изглежда по-малко противоречив - но основният проблем остава. Представителят на практически автократична държава, която непрестанно се противопоставя на европейската общност на ценности, трудно може да бъде достоен защитник на демокрацията на Балканите. Мнозина се опасяват, че унгарският комисар ще насърчава модела на управление на Орбан сред елитите на Балканите, които вече са изкушавани да свръхцентрализират властта чрез контрол на медиите и икономиката.\r\nВ този контекст изслушването на Борел даде обнадеждаващ знак на региона. „Балканите и източният фронт на Европа, това е приоритетът на външната ни политика“, каза той по време на сесията си в Европейския парламент на 7 октомври. Това, което остава след прекратяването на присъединяването като достоверна крайна цел, е геополитическият подход с акцент върху диалога между Косово и (който, за разлика от разширяването, е във владението на върховния представител). „Трябва да постигнем споразумение между Сърбия и Косово и това ще бъде мой приоритет“, каза Борел.\r\nБъдещият върховен представител беше ясен в ангажимента си за проблемите на региона, въпреки широко разпространените подозрения за предубеждения, породени от отказа на Испания да признае Косово за независима държава. Новият тласък в Брюксел трябва да доведе до така необходимата промяна в диалога Белград-Прищина - процес, който беше дерайлиран от липсата на лидерство на ЕС, наред с други фактори. Неотдавнашната дискусия на Сърбия и Косово за размяна на земи промени диалога изцяло, преди да се провали поради съществени разногласия и липса на комуникация.       Задачата на Борел няма да бъде лесна. Докато се занимава с недоверието между Сърбия и , Борел ще трябва да работи и с Ричард Гренел, чието изпращане в Берлин предизвика изданието the  Atlantic да го нарече “най-Тръмп посланика на Америка”. Новобранецът на Балканите, обикновено зает да подкрепя политиката за Иран на президента на САЩ, споделя трол стила на в международната дипломация и най-вероятно ще следва линията на бившия съветник по национална сигурност Джон Болтън относно Косово и Сърбия. Болтън, най-гласният защитник на размяната на територии, беше убедил Белия дом, че САЩ могат да постигнат бърза и нужна победа чрез сделката. През първите години на този век Гренел беше говорител на Болтън в ООН. След назначаването на заместник-помощник държавния секретар Матю Палмър за специален пратеник на Западните Балкани в края на август, сега се очертава подход на „Джекил и Хайд“ на САЩ към региона.\r\nМеждувременно, политическият терен в Косово се променя. Vetevendosje (Самоопределение) – радикално лява партия против статуквото, която води кампании срещу ООН, чуждата намеса и корупцията - спечели парламентарните избори в страната. Харизматичният ѝ лидер Арбин Курти в момента събира надеждите на повечето хора в Косово. Двадесет години след като бившите партизани от Армията за освобождение на Косово завзеха властта в Прищина, косоварите сега искат да разрушат порочния кръг от непотизъм, провалена реформа, икономическа стагнация и обществено недоволство. От гледна точка на рестартиране на диалога, при новия ред може да не са много по-лесни преговорите с предишния премиер Рамуш Харадинай. Курти залага репутацията си на човек, който не прави сделки. Освен това, отношенията му с групата на Болтън във Вашингтон са по-малко близки от тези на президента на Косово Хашим Тачи, съавтор на плана за размяна на земи.\r\nЗа сметка на това, сръбският президент е заплашен не от политически промени, а от икономика в стагнация. Според Световната банка прогнозираният растеж на БВП на Сърбия през 2019 г. ще бъде около 3 процента, което е спад след 4,2 процента през 2018 г. На Западните Балкани се наблюдава тежко изтичане на мозъци (до една трета от населението е напуснало през последните десет години) и ниски инвестиции, страните в региона променят своите залози. Сърбия приветства китайските и турските инвестиции, иска да закупи руска и турска военна техника и обсъжда планове за създаване на зона за свободно движение и търговия със съседите си (което би изключило Косово, единствената страна, която няма безвизов режим с ЕС). Вучич дори планира да подпише на 25 октомври споразумение за присъединяване към Евразийския икономически съюз - блок, ръководен от Русия, който включва Армения, Беларус, Казахстан и Киргизстан.\r\nВъзстановяването на диалога между Белград и Прищина ще отнеме много дипломатическа енергия и постоянство. Ще трябва да се вземат под внимание надеждите и стремежите на гражданите в региона, да има подкрепа от правителствата и опозиционните групи и съседите да бъдат убедени, че това няма да повлияе на регионалната стабилност. Търсенето на споразумение на Балканите наистина ще бъде тест за ЕС: по думите на Борел, „ако ние като европейци не сме в състояние да разрешим този проблем в непосредствена близост, е много трудно да повярваме, че ще бъдем геополитическа сила.“\r\nНа други места в реално време настъпват геополитически промени. Докато беше на посещение в Белград, турската армия започна инвазия в . Операцията, насочена към , несъмнено ще измести много повече цивилни - за които балканският маршрут би бил най-краткият път на запад. Още една мигрантска вълна би дестабилизирала региона и ако ЕС не им осигури достатъчно подкрепа, балканските страни могат да бъдат тласнати в обятията на различни външни участници. За Русия ще бъде още по-лесно да твърди, че е неспособен и НАТО е остарял и да предложи помощ в сигурността и отбраната, намалявайки силата на Алианса.      Като испански външен министър, Борел се е изправял пред много трагедии, свързани с миграцията по Западния средиземноморски път и следователно би разпознал мащаба на потенциалния проблем на Балканите. Решенията на този проблем, обаче, ще бъдат в ръцете на държавите-членки. Борел е прав: ако Европейският съюз се провали на Балканите, трудно ще бъде взиман на сериозно на международната арена. ", "date": "2019.10.13", "title": "Жозеп Борел ще се изправи срещу центробежните сили на Балканите"}
{"url": "https://www.actualno.com/asia/tajfunyt-hagibis-vze-jertvi-v-japonija-njama-postradali-bylgarivideo-i-snimki-news_1384390.html", "text": "      Тайфунът \"Хагибис\" взе жертви в Япония. До момента се съобщава за 14 загинали. Други 16 души са безследно изчезнали, предаде агенция Киодо, цитирана от БГНЕС. От министерство на външните работи съобщават, че замомента няма данни за пострадали българи.      Броят на пострадалите расте и вече надхвърля 120 души. От своя страна каналът TBS съобщава за 22 изчезнали и около 150 ранени.     Около 7,3 милиона души получиха незадължителни заповеди за евакуация. 90 са ранените, четирима от които сериозно. Няколко души се водят за безследно изчезнали, тъй като наводненията са засегнали много градове и села.  Още преди да удари сушата, Хагибис наруши графика на две големи спортни събития - Световното първенство по ръгби - където два мача бяха отменени за първи път в 32-годишната история на шампионата - и Гран При на Япония, където беше отложена квалификацията.  Спрени бяха крайградските влакове в Токио през целия ден, всички полети от двете основни летища на столицата бяха отменени.       Хагибис удари главния японски остров Хоншу около 19 ч. местно време (1300 часа българско) като един от най-силните тайфуни през последните години с пориви на вятъра до 216 км/ч.  Тайфунът дори предизвика торнадо в Чиба, източно от Токио, област, силно засегната от тайфуна Факсаи миналия месец. Торнадото е унищожило една къща и повредило няколко други. Петима души, включително 3-годишно момче, бяха откарани в болница с леки наранявания.   ", "date": "2019.10.13", "title": "Тайфунът \"Хагибис\" взе жертви в Япония, няма пострадали българи(ВИДЕО и СНИМКИ)"}
{"url": "https://www.actualno.com/sofia/obshtina-samokov-podkrepi-systezanie-v-pomosht-na-malko-dete-news_1384421.html", "text": "      Община Самоков подкрепи инициативата за благотворително състезание в помощ на малко дете, което страда от Детска церебрална парализа. Автомобилни пилоти от цяла България се събраха на добре познатото трасе в района на с. Бели Искър, където любители и фенове на високите скорости имаха възможността да влязат в ролята на техни навигатори и да усетят адреналина в състезателния автомобил. Предварително всеки един от тях заплати сума, с която да помогнат за лечението на Боби, който се нуждае от всекидневна рехабилитация.      Общината поддържа два дома за възрастни хора, а условията в тях са едни от най-добрите в цялата страна. Сградният фонд е напълно обновен. В дома в Самоков има помещение за рехабилитация, фитнес зала, помещение за свободни занимания – кулинарство, плетиво и бродерия и др. Освен прекрасни условия и възможности за активен социален живот, около дома в Самоков е изграден и прекрасен кът за отдих и разходка. Освен домовете в Самоков и с. Ковачевци, Община Самоков изгради два Центъра за възрастни хора, чрез които обогатява социалния живот на възрастните хора. С грижа за трудноподвижните лица и лицата в неравностойно положение Общината поддържа Домашен социален патронаж, чрез който доставя храна по домовете на територията на цялата община. Отделно има и социална кухня, която изхранва социално слаби лица   \"Община Самоков спечели проекти за осигуряване на лични асистенти на лица в неравностойно положение за грижа тип „личен асистент” и отделно проект за медицински грижи по домовете\", коментира кандидатът за кмет на левицата Владимир Георгиев. Той допълни, че общината е разкрила и Център за деца с увреждания, оборудван с най-съвременните изисквания за такъв център; поддържа Център за рехабилитация и социална интеграция на лица с увреждания. \"В него, освен комплекс от услуги, има възможности и за включване в различни инициативи за интеграция. Преди около четири години Общината спечели проект и изгради Център за настаняване от семеен тип на деца\", каза той и поясни, че в новата сграда намериха своя дом 12 деца. По думите му в унисон с активната социална политика и социална отговорност, през миналата година Община Самоков е спечелила проект и е изградила Център за обществена подкрепа, където да могат да намерят закрила пълнолетните лица, които трябва да напуснат центъра за настаняване от семеен тип. \"За уязвимите групи община Самоков разкри Корпус за социални услуги, където се провеждат занимания и беседи за превенция на ранните бракове, както и медицински консултации и услуги\", заяви Георгиев.\r\nОбщината инвестира в осигуряване на достъпна среда в обществените сгради. Община Самоков вече 15 години поддържа градски транспорт, който е безплатен.   ", "date": "2019.10.13", "title": "Община Самоков подкрепи състезание в помощ на малко дете"}
{"url": "https://www.actualno.com/curious/kak-vsjaka-myjka-zodija-pravi-predlojenija-za-brak-news_1383981.html", "text": "              Овен    Обикновено представителите на зодия Овен дълго не мислят за идеята за брак. Ако има страст и взаимно привличане, тогава Овен без колебание ще се втурна към избора на бижутата за годежен пръстен. След като подсили пръстена с луксозен букет и красива реч, Овенът ще постави пръстена на безимения пръст на любимата си. Той няма да пусне ръката й, докато не чуе заветното „Да“. За него няма друг отговор. Телец   Представителят на тази зодия се решава, до такава голяма стъпка само след дълги години връзка. За него е важно да мине с избраницата си през огън и вода, за да разбере, че не е сбъркал с избора. За него такава крачка е много отговорна. Близнаци Не се изненадвайте, ако представител на Близнаци ви направи предложение, неочаквано и в неделната вечер. Той може да измисли и да прати съобщение в средата на работния ден. Второто, най-вероятно той изобщо не е планирал, а просто спонтанно е решил, че е дошло време. Основното е да не отлагате отговора дълго време, за да не промени мнението си.        Рак Този дълбок и чувствителен мъж, носи в себе си идеята да се ожени, прекалено дълго време. Това предложение за брак, той ще направи много деликатно за своята дама. Ракът не обича помпозност, затова прави оферта тихо и в семейния кръг. Лъв Представителят на зодия Лъв е голям. Той умее да играе, както в малкия, така и в големия театър. Той не се крие от общността, затова и начинът му да направи предложение, винаги е грандиозен. Мъжът Лъв може да ви покани на пътуване с балон и там да постави годежния пръстен на ръката ви или да покани в концертната зала, от чиято сцена да се изяви. Лъвът иска целият свят да знае за красивото му момиче и предстоящото важно събитие. Дева       Ако този придирчив мъж, все пак някога реши да се ожени за любимата си жена, това може да се стори светлинни години за нея. По правило самото изречение: Искаш ли да се омъжиш за мен“, звучи от устата му, сякаш случайно. Девата не вижда смисъл в тържествеността на това събитие и винаги казва конкретно какво и от кого иска. Везни Поради своята нерешителност мъжът на зодия Везни най-вероятно ще направи предложение на любимата си в разгара на някакъв празник, когато и двамата ще бъдат в състояние на леко опиянение. За него този момент е толкова вълнуващ, че се опитва да го преживее възможно най-скоро и да започне да се подготвя за самия празник. Скорпион За мъжа Скорпион, както и за Овен, е важно да чуе твърдо „да“ от избраницата му. Ако тя обича вниманието и цветята, тогава той ще организира за нея великолепно изпълнение с букет и големи фрази за любов. Ако мнението на нейните родители е важно за момичето, тогава Скорпионът ще събере на семейна вечеря, по време на която тя ще изкаже намеренията си.    Стрелец Мъжът от зодия Стрелец е доста непредсказуем. Той може да обезкуражи любимата си с нощно обаждане с предложение да се ожени, или може да я заведе на почивка на островите и да й уреди неочаквано предложение сред палми и маймуни, които тичат наоколо. Козирог Козирогът е конкретен мъж, така че лесно може да подходи към дамата си с факта, че първо ще се срещнат за известно време, а след това ще планира да узакони отношенията им. Обикновено Козирозите правят предложение в класическа форма - с пръстен и букет от рози. Водолей    За да може Водолеят да нарече любимата си жена своя жена, ще трябва усилено да се поработи над това. Свободата за него е най-важното в живота. За да се оженят, трябва да има няколко добри причини. И ако все пак реши да узакони отношенията си ще се подготви за това събитие безупречно. Риба Мъжете от зодия Риби, по правило са в душата на истинска романтика. Само решението за съзнателна стъпка под формата на предложение за брак, не винаги е лесно. Ако този романтик има идилия в отношенията. Тогава това състояние на нещата ще му допадне. Тук само жена ще може да го накара да се омъжи. За такава дама той организира истински празник и прави всичко толкова красиво, колкото сме виждали само по филмите. ", "date": "2019.10.13", "title": "Как всяка мъжка зодия прави предложения за брак"}
{"url": "https://www.actualno.com/sofia/maraton-sofija-2019-zatvarja-centyra-na-stolicata-news_1384387.html", "text": "      Стартът на \"Маратон София 2019\" ще бъде даден в 9.30 ч. на площад Батенберг пред Националната Художествена галерия. В спортното събитие участват около 5000 души от 52 страни. Събитието ще продължи до 15.30 ч.      Близо 30 трансплантирани хора и техни съмишленици ще застанат в  самостоятелен старт в знак на солидарност с Европейския ден на  донорството. Целта е трансплантираните наши съграждани да пробягат 42.19  метра (символично разстояние по аналогия на пълната дистанция на  маратона от 42,195 км), с което да изразят подкрепата си и дадат надежда  на всички хора от листата на чакащите, че имат шанс за пълноценен  живот.\r\nОчаква се стартът на трансплантираните хора да бъде около 10.00  ч. на пл. \"Александър Батенберг\", веднага след края на редовните четири  старта.\r\nЕвропейският ден на донорството тази година се отбелязва на 12  октомври 2019 г., събота. Преди 23 години в Женева Съветът на Европа, в  който членуват 47 държави, поставя началото на отбелязването на  Европейския ден на донорството и трансплантацията. Оттогава той се  провежда всяка втора събота на октомври, като домакин е различна  държава. Тази година официалната проява е в Лондон.  Въведена е временна организация на движението в центъра на София заради маратона.\r\nОт 08:00 часа на 12.10.2019 г. до 19:00 часа на 13.10.2019 г. се забранява престоят и паркирането на превозни средства на паркинга на пл. „Княз Александър I” и на ул. „Княз Александър I” между бул. „Цар Освободител“ и ул. „Съборна“.\r\nОт 07:00 часа до 16:00 часа на 13.10.2019 г. ще бъде забранено влизането на превозни средства по:    -бул. „Цар Освободител” между бул. „Васил Левски“ и пл. „Независимост”;\r\n-бул. „Княгиня Мария-Луиза” между бул. „Тодор Александров” и ул. „Козлодуй”;\r\n-пл. „Лъвов мост“;\r\n-ул. „Поп Богомил“ между ул. „Георг Вашингтон“ и бул. „Княгиня Мария-Луиза“;\r\n-ул. „Св. Св. Кирил и Методий“ между ул. „Сердика“ и бул. „Княгиня Мария-Луиза“;   -ул. „Цар Симеон“ между ул. „Георг Вашингтон“ и бул. „Княгиня Мария-Луиза“;\r\n-ул. „Екзарх Йосиф“ между ул. „Сердика“ и бул. „Княгиня Мария-Луиза“;\r\n-бул. „Княз Дондуков“ между пл. „Независимост“ и ул. „Бачо Киро“ и между бул. „Васил Левски“ и моста „Чавдар“;\r\n-бул. „Витоша” между бул. „Тодор Александров” и бул. „Александър Стамболийски”;\r\n-бул. „Тодор Александров” между бул. „Витоша” и бул. „Христо Ботев”;\r\n-бул. „Александър Стамболийски” между бул. „Витоша” и бул. „Христо Ботев”;\r\n-ул. „Позитано“ между ул. „Лавале“ и бул. „Витоша“;\r\n-ул. „Алабин” и ул. „Ген. Гурко“ между бул. „Витоша” и ул. „Г. С. Раковски”;\r\n-ул. „Денкоглу“ между ул. „Ангел Кънчев“ и ул. „Граф Игнатиев“;\r\n-ул. „Солунска“ и ул. „Дякон Игнатий“ между ул. „Ген. Гурко“;\r\n-ул. „6-ти септември“ между ул. „Аксаков“ и бул. „Цар Освободител“;\r\n-ул. „Цар Шишман“ между ул. „Аксаков“ и пл. „Народно събрание“;\r\n-ул. „Иван Вазов“ между ул. „6-ти септември“ и ул. „Г. С. Раковски“;\r\n-ул. „Г. С. Раковски” между ул. „Ген. Гурко” и бул. „Княз Дондуков”;\r\n-ул. „Оборище” между ул. „Г. С. Раковски” и ул. „Кракра”;\r\n-ул. „Московска” между бул. „Васил Левски” и ул. „11-ти август”;\r\n-ул. „11-ти август” между ул. „Московска” и пл. „Св. Ал. Невски”;\r\n-бул. „Янко Сакъзов“ между бул. „Васил Левски“ и ул. „Кракра“;\r\n-ул. „Бяло море“ между бул. „Княз Дондуков“ и ул. „Чаталджа“;\r\n-ул. „Злетово“ между бул. „Ген. Данаил Николаев“ и бул. „Княз Дондуков“;\r\n-ул. „Поручик Пачев“ между ул. „Тракия“ и бул. „Княз Дондуков“;\r\n-моста „Чавдар”;\r\n-бул. „Владимир Вазов“ между ул. „Черковна” и бул. „Ботевградско шосе”;\r\n-ул. „Черковна“ между ул. „Е. Симидчийска“ и бул. „Владимир Вазов“;\r\n-ул. „Ильо войвода“ между бул. „Владимир Вазов“ и ул. „Скайлер“;\r\n-ул. „Панайот Хитов“ между ул. „Макгахан“ и бул. „Владимир Вазов“;\r\n-ул. „Острово“ между ул. „Макгахан“ и бул. „Владимир Вазов“;\r\n-ул. „Тодорини кукли“ между бул. „Владимир Вазов“ и ул. „Левски Вековен“;\r\n-ул. „Неофит Бозвели“ между ул. „Тодорини кукли и бул. „Владимир Вазов“;\r\n-ул. „Баба Вида“ между ул. „Спас Гинев“ и бул. „Владимир Вазов“;\r\n-ул. „Левски Вековен“ между бул. „Владимир Вазов“ и ул. „Тодорини кукли“;   -ул. „Васил Кънчев“ между бул. „Владимир Вазов“ и ул. „Ангел войвода“;\r\n-ул. „Резбарска“ между ул. „Васил Кънчев“ и бул. „Владимир Вазов“;\r\n-ул. „549“ между ул. „Резбарска“ и бул. „Владимир Вазов“;\r\n-ул. „Витиня“ между ул. „544“ и бул. „Владимир Вазов“ и между бул. „Владимир Вазов“ и улицата от северната страна на бул. „Владимир Вазов“;\r\n-ул. „Поп Груйо“ между ул. „Могилата“ и ул. „Св. Тома Иконописец“;\r\n-ул. „Станислав Доспевски“ между ул. „573“ и ул. „Св. Тома Иконописец“;   -ул. „Поручик Г. Кюмюрджиев“ и ул. „Св. Тома Иконописец“;\r\n-ул. „61“ между ул. „1“ и бул. „Владимир Вазов“;\r\n-крайна дясна пътна лента на северното и южното пътно платно на бул. „Ботевградско шосе“ между бул. „Владимир Вазов“ и ул. „46“ (кв. „Враждебна“).\r\nПроменя се маршрута на някои линии на градския транспорт. Пълният списък на промените можете да Всички превозни средства на масовия градски транспорт ще спират на  временните и всички съществуващи тролейбусни спирки в променените  участъци от техния маршрут. ", "date": "2019.10.13", "title": "\"Маратон София 2019\" затваря центъра на столицата"}
{"url": "https://www.actualno.com/blagoevgrad/gerb-bansko-otkri-predizbornata-kampanija-v-dobrinishte-news_1384429.html", "text": "      ГЕРБ Банско откри предизборната кампания в Добринище. На официално събитие на площада в града бяха представени кандидатът за кметство Петър Галчев, както и кандидатите за Общински съветници на партията.      \" Добринище е пример за това как се прави политика на европейско ниво \", коментира Георги Икономов. \"Имаме всички основания да се гордеем с постигнатото. Даваме си сметка, че искате много повече, стоя категорично зад всички ангажименти, които Петър Галчев поема сега пред вас\", заяви Икономов и изрази  вярата си в уменията на Петър Галчев да надгради вече направеното от ГЕРБ в предходните два мандата. \"Това е нашият град. Той е нашият дом.\", каза Петър Галчев и представи пред жителите на курорта основните приоритети в програмата си.  Сред тях, освен развитието на СПА туризма, са и привличането на нови инвестиции и нови работни места, грижа за децата, спорта и възрастните хора, премахване на незаконните сметища около града, редица инфраструктурни проекти, ремонт на улици.  Добринище има значимо място и в стратегията на Георги Икономов за управление на община Банско в мандат 2019-2023.     По думите му  отделните населени места в общината трябва да се развиват заедно и това ще е задачата за следващите 4 години - в предвидената нова маркетингова стратегия за туризма Банско и Добринище имат обща роля.  \"Просперитетът на нашата община е резултат от усилията на всички ни за подобряване на качеството на живот в населените ни места – независимо дали сме жители на Банско, Добринище, Места или Кремен. \", обобщи Икономов. Кандидатът за трети мандат в рамките на седмицата беше заедно със съветниците в листата във всички населени места в община Банско, за да очертае посоката на развитие за всяко от тях. Сред специалните гости по време на откриването беше г-жа Даниела Савеклиева – областен координатор за Благоевград на ПП ГЕРБ.\r\nИкономов многократно благодари за пълната подкрепа на досегашния кмет в Добринище - Китан Галчев. И се обърна към Петър Галчев с думите \"Гласуваното доверие на един успешен кмет към теб е най-голямото доказателство за твоите умения. Всички ние знаем, че си млад и обречен на успех кандидат.\" ", "date": "2019.10.13", "title": "ГЕРБ Банско откри предизборната кампания в Добринище"}
{"url": "https://www.actualno.com/crime/arest-za-tyrgovija-s-glasove-dve-sedmici-predi-vota-news_1384402.html", "text": "      Две седмици преди местните избори полицията арестува 33-годишен мъж заради подозрения за търговия с гласове.      Той е от Лясковец и по първоначална информация е заловен при рутинна  полицейска проверка в района на болницата в Горна Оряховица, съобщи БНТ.   В  автобомила му са открити списъци с имена на хора и адреси в лясковските  села Добри дял и Джулюница. В колата му е пътувала и жена. Двамата са  отведени за разпит в полицията, по непотвърдена информация тя е  направила самопризнания. 33-годишният мъж е задържан за срок от 24 часа.\r\nПо информация на БНР, на мъжът е повдигнато обвинение за търговия с гласове от районната прокуратура в Горна Оряховица. Законът предвижда присъда лишаване от свобода от 1 до 6 години и глоба от 10 000 до 20 000 лв.   ", "date": "2019.10.13", "title": "Арест за търговия с гласове, две седмици преди вота"}
{"url": "https://www.actualno.com/europe/sled-presledvane-zadyrjaha-shofiora-na-bylgarski-bus-prevozvasht-nelegalni-migranti-v-gyrcija-news_1384417.html", "text": "      Задържаха ван с хасковска регистрация с 20 нелегални мигранти в него в Гърция, съобщава БНР. Арестуван е шофьорът на българската кола и вече е с обвинение за трафик на хора.      Ванът не спрял за полицейска проверка до Кавала. Преминал през поставените от полицията заграждения и с много висока скорост се отправил в посока Солун.   Властите започнали преследване с десет полицейски коли. При навлизането на колата в града е била принудена от полицията да спре. Предварително полицаите изключили светофарите на кръстовищата и отстранили от тях останалите автомобили.\r\nВъв вана с български номера са намерени 20 нелегални мигранти, влезли в Гърция през сухопътната граница с Турция. Арестуваните са предадени на прокуратурата в Солун.  Полицията не посочва дали шофьорът на колата е българин. Това го потвърждават очевидци на ареста, предава БНР.\r\nМагистралата от границата с Турция до Солун е под засилен полицейски контрол в акция срещу нелегалния трафик на хора. Проверяват се денонощно всички коли, за които има съмнение, че може да превозват мигранти. Полицията има информация, че цената на трафика до Солун е над 2 хиляди евро на човек.    ", "date": "2019.10.13", "title": "След преследване, задържаха шофьора на български бус, превозващ нелегални мигранти в Гърция"}
{"url": "https://www.actualno.com/society/sveshtenici-s-shestvie-v-zashtita-na-bylgarskoto-semejstvo-v-burgas-news_1384425.html", "text": "      С благословението на Негово Високопреосвещенство Сливенски Митрополит  Иоаникий, православното свещенство от  Бургас, заедно със своите  енориаши организират литийно шествие в подкрепа и защита на българското  семейство, съобщава .      Инициативата e планирана отдавна, но идва в седмица на сериозно напрежение около психозата за отнемане на деца в училища в няколко училища. Проявата ще се състои от 11:30 часа.   \"Походи за семейството\" имаше в страната и през лятото, като те основно бяха насочени срещу \"опитите за посегателство върху българските деца чрез въвеждане на джендър-образование и ЛГБТ политики в образователната система\". Шествията бяха в защита на \"зачитането и насърчаването на първостепенното право и отговорност на родителите за отглеждането, възпитанието, здравето и образованието на техните деца, съгласно избора и убежденията им, като това им право да бъде гарантирано във всички образователни програми\" и в искане \"управляващите да отстояват и защитават брака между мъж и жена, свободата и правото на България сама да определя политиката си в сферата на брака и семейството, родителските права, образованието и здравеопазването\".\r\nНа този фон прокуратурата търси провокаторите на тези психози, като през седмицата вицепремиерът Томислав Дончев обяви, че става дума за местни политици, пастори и служители на държавна служба.  Дни по-късно единственият посочен, макар и не поименно, държавен служител - шефът на пресцентъра на МО АЛександър Урумов, бе оневинен и от военния министър Красимир Каракачанов, и от главния прокурор Сотир Цацаров, припомнят от Sega.bg ", "date": "2019.10.13", "title": "Свещеници с шествие в защита на българското семейство в Бургас"}
{"url": "https://www.actualno.com/america/pojarite-v-ujna-kalifornija-vzeha-jertvi-video-i-snimki-news_1384407.html", "text": "      Трима души загинаха при пожарите в Южна Калифорния. Пожарът в долината Сан Фернандо опустоши площ от 3000 хектара и унищожи поне 31 сгради по данни на пожарната служба, предаде BTV.      Мъж е починал от сърдечен удар, докато опитвал да спаси къщата си от огъня. Друг човек е намерен мъртъв в бунгалото, в което живеел. Властите работят по идентифицирането на третата жертва. Има и един пострадал пожарникар.     От българското външно министерство съобщиха, че нямат данни да има пострадали българи до момента.    Властите в Лос Анджелис казаха, че пожарът в долината Сан Фернандо не е увеличил значително площта си от петък.   Заповедите за евакуации на над 100 хиляди души бяха отменени почти в целия окръг Лос Анджелис и в части от окръг Ривърсайд, където гори втори пожар.      Кметът на Лос Анджелис Ерик Гарсети призова хората да бъдат внимателни, когато се връщат у дома в кварталите, където все още работят огнеборци. ", "date": "2019.10.13", "title": "Пожарите в Южна Калифорния взеха жертви (ВИДЕО И СНИМКИ)"}
{"url": "https://www.actualno.com/crime/myj-skochi-ot-sgrada-za-da-se-spasi-ot-pojar-izpepelil-jilishteto-mu-news_1384406.html", "text": "      44-годишен мъж скочи от третия етаж на 105-ти блок в жилищния комплекс \"Меден рудник\" (Бургас), за да се спаси от пожар, който по-късно изпепели жилището му, предава БГНЕС.      Мъжът е откаран в болницата с наранявания по главата и счупен крак и обгаряния по тялото.   Полицейски служители са евакуирали жителите от входа.\r\n„Просто бях паникьосана, излязохме навън и чакахме да изгасят пожара, за да можем да се приберем по апартаментите си, всичките съседи бяха навън, бяха разстроени, разтревожени от това, което се случва”, сподели една от живеещите в блока - Илияна Иванов.   ", "date": "2019.10.13", "title": "Мъж скочи от сграда, за да се спаси от пожар, изпепелил жилището му"}
{"url": "https://www.actualno.com/celebrate/sv-mychenici-karp-i-papila-i-postradalite-s-tjah-news_698798.html", "text": "      Светите мъченици Карп и Папила живели в края на втория и първата половина на третия век. Родили се в Пергам, град в Мала Азия. Още от младини били християни. За всички жители на града и околността представлявали пример на християнски добродетели. Като гледали техния праведен живот, мнозина се обръщали към истинския Бог и ставали християни.      По-късно Карп бил избран за епископ на град Тиатир. А Папила приел чин дякон при него.\r\nВ средата на третия век, при император Деций Траян, настонало жестоко гонение против християните. Императорът пратил в Мала Азия един от преданите си служители на име Валерий, да принуждава християните да се отричат от вярата си, а тия, които се противят, да погубва.В Тиатир било устроено тържество в чест на идолите. Валерий заповядал на всички жители да вземат участие в него. Карп и Папила не се явили на празника. Валерий ги извикал при себе си и ги запитал за причината на отсъствието им. Те обяснили, че вярват в истинския Бог и че затова не могат да вземат участие в езическото жертвоприношение.Императорският пратеник заповядал да бъдат развеждани във вериги из града за присмех на езичниците. Мислел по тоя начин да опозори епископа и неговия дякон. Но това не смутило духовниците. Те смятали за позорни само обезчестните дела. Наказанието заради истината считали за чест.След това Валерий ги повикал при себе си и почнал да прави опит да ги убеди да се откажат от сановете си и да се поклонят на боговете.\r\n- Ако не бях видял, че сте умни и разсъдливи хора – казал им той, - не щях да се грижа да ви спася. Просто бил ви предал на смърт. Но жал ми е за вас. Желая ви доброто.  По-нататък Валерий почнал да хвали могъществото и мъдростта на боговете. Той приписвал благоденствието на страната на тях, както и големите победи на римляните над техните врагове.\r\nЕпископът и дяконът безстрашно опровергали думите му, като доказали безсилието и лъжливостта на идолите. Вдъхновено възвестили истината заживия Бог, Създателя на вселената и Спасителя на човеците.\r\nОзлобен срещу тях, Валерий наредил да разграбят домовете им, а тях да изпратят в Сарди, където и сам мислел да отиде.    Мъчениците били привързани към конете на яздещите мъчители и тъй отведени в Сарди, без да им е била дадена по пътя почивка.\r\nТичайки подир конете, епископът и дяконът намирали утеха в молитвата. През всичкото време задъхани те се молели. Бог чрез чудно видение ги укрепил в трудния подвиг.\r\nПристигнал в Сарди, Валерий отново повикал при себе си двамата изповедници. И пак почнал да ги убеждава да се отрекат от вярата си. Но се почувствал посрамен от твърдия им отговор.\r\nСкоро дошъл в Сарди и верният църковен служител Агатодор, който бил безгранично предан на епископа и дякона.\r\nВалерий повикал и него при себе си. И почнал също да го разпитва и убеждава. След това го предал на жестоки мъчения. Под ударите на мъчителите верният Агатодор предал душата си на Бога.   Императорският пратеник заповядал да оставят тялото му без погребение. Но през нощта християните го погребали.\r\nНа другия ден Валерий казал на Карп и Папила:\r\n- Вашият безумен слуга понесе наказанието, което заслужи със своето упорство. Но вие сте хора умни и образовани. Нима не разбирате какво е за вас полезно? Нима и вие искате да загинете, както той загина?\r\n- Ти го наричаш безумен – заявил епископ Карп, - а ние облажаваме неговата смърт. Като него желаем да умрем за Христа.\r\nСъщото потвърдил и дякон Папила.\r\nВалерий заповядал да откарат духовниците-изповедници в Пергам. Господ Бог им внушил непрекъснато твърдост и търпение.\r\nПратеникът на императора повикал епископа и му казал:\r\n- Боговете жалят за твоята старост. Дават ти сила. И тъй, бъди благодарен и им въздай нужната чест. Аз почитам старостта ти и ти давам добър съвет. Ако обаче продължиш да упорстваш, това повече аз не ще мога да търпя!\r\nКарп отговорил кротко и внушително:\r\n- Не мога да считам добър оня съвет, който води от светлина към тъмнина, от живот към смърт. Ти казваш, че почиташ старостта ми. Ако това е истина, повярвай на думите ми. Аз повече жаля за твоята гибел, отколкото ти за моите страдания. Жал ми е да гледам как ти суетно се надяваш на боговете. Те не могат да избавят душата ти от вечните мъки, понеже сами са безсилни.\r\nТия думи на епископа били изпълнени с безгранична любов. Но сърцето на Валерий останало безчувствено, студено. Той заповядал да бият и да мъчат жестоко светителя. Карп понасял всичко с непоколебима твърдост. Дори се усмихвал сред страданията.\r\n- На какво се усмихваш? – попитал го озлобено Валерий.\r\n- Радвам се, че ми е дадена благодат от моя Бог – отговорил Карп. Радвам се, защото виждам отворени небесата и сред тях – моя Господ в славата Си!\r\nТъй сред тежките страдания Господ утешавал и насърчавал Своя верен служител. Мъченикът не чувствал своите рани. Мислел за Божията милост, за небесните блага.\r\nСлед като бил жестоко изтезаван, Крап бил отведен в тъмницата. Повикан бил Папила, дяконът. Със същата твърдост и той изповядал вярата си. Не се смутил нито от заплахите, нито от увещанията на Валерий. Господ го поддържал с чудната Си сила. Дал му власт да прави чудеса. В името Божие Папила изцерил един сляп.\r\nПрогледналият и заедно с него свидетелите на това чудо започнали да прославят Господа, като непрекъснато повтаряли:\r\n- Наистина е велика силата на Христа. Той е истинският Бог!\r\nПратеникът на императора се оказал и сляп, и глух за истината. Той заповядал да подложат Папила на най-ужасни мъчения. Но никакви страдания не били в състояние да разколебаят неговата твърдост. Бог видимо му помагал.\r\nБил доведен и Карп.\r\nВалерий предал двамата едновременно на различни мъчения. Напразни се оказвали и тия му усилия. Най-после заповядал палачи да им отсекат главите с меч.\r\nДоведени на мястото, определено за изпълнение на присъдата, светите мъченици дигнали ръце към небето и се помолили за своите мъчители. След това навели глави. Палачът изпълнил заповедта.\r\nЗаедно с тия двама свещеномъченици била обезглавена и сестрата на дякон Папила – света Агатоника.\r\nВ един ден – 13 октомври – светата Църква чества паметта на светите Карп, Папила, Агатодор и Агатоника.  ", "date": "2019.10.13", "title": "Св. мъченици Карп и Папила и пострадалите с тях"}
{"url": "https://www.actualno.com/cars/skoda-pokazva-naj-novoto-ot-gamata-si-na-avtosalon-sofija-2019-news_1384508.html", "text": "      Чeшĸaтa мapĸa Ѕkоdа зарадва посетителите на \"Автосалон София 2019\" с двата си нови модели, които трябда да помогнат за още по-успешното представяне на производителя на европейски пазари.       Звездата на изложението е нoвaтa Ѕkоdа Ѕсаlа, ĸoятo идвa нa мяcтoтo нa бюджeтния Rаріd. Автомобилът e пocтpoeнa нa мoдyлнaтa плaтфopмa МQВ-А0, нa ĸoятo e бaзиpaн Vоlkѕwаgеn Роlо, нo пpeдлaгa yдoбcтвaтa и пpocтpaнcтвoтo, xapaĸтepни зa ĸлaca нa по-високо разположения в гамата Gоlf. Дpyгaтa интepecнa пpeмиepa нa щaндa нa Ѕkоdа е нoвият ĸoмпaĸтeн ĸpocoyвъp Каmіq, ĸoйтo ce пoзициoниpa пoд пo-гoлeмитe cи бpaтя Каrоq и Коdіаq. Hoвият гpaдcĸи ĸpocoyвъp e cтилeн и виcoĸoĸaчecтвeн ĸoмпaĸтeн aвтoмoбил, пpoeĸтиpaн cпeциaлнo зa взиcĸaтeлнитe eвpoпeйcĸи ĸлиeнти. Πoдoбнo нa cвoитe тexнoлoгични cъбpaтя Vоlkѕwаgеn Т-Сrоѕѕ и ЅЕАТ Аrоnа, мoдeлът e c пoвишeн пpocвeт, нo нe пpeдлaгa двoйнo зaдвижвaнe 4x4 и щe бъдe caмo c пpeднo пpeдaвaнe.    Ha щaндa чешката марка пoceтитeлитe щe мoгaт дa видят и мoдepнизиpaнaтa вepcия нa лимyзинaтa cъc cпopтeн xapaĸтep Ѕuреrb, ĸaтo тaм нaй-интepecнoтo e пoявaтa нa виcoĸoпpoxoдимaтa вepcия Ѕuреrb Соmbі Ѕсоut. Tя e пpeднaзнaчeнa зa пoтpeбитeлитe, ĸoитo чecтo пътyвaт пo чepни пътищa. Hoвият Ѕuреrb Соmbі Ѕсоut cъc cиcтeмa 4x4 e мнoгo пpaĸтичeн и зa cypoви зимни ycлoвия.\r\nПосетителите на изложението в \"Интер Експо Център\" могат да видят мoдepнизиpaнaтa Fаbіа във вapиaнти xeчбeĸ и ĸoмби, а също така и Осtаvіа и Осtаvіа Соmbі Ѕсоut, ĸaĸтo и двaтa ycпeшни ĸpocoyвъpa Каrоq и Коdіаq, ĸaтo излoжeният Коdіаq щe бъдe в нaй-cпopтнaтa cи вepcия RЅ c 2-литpoв тypбoдизeлoв двигaтeл c мoщнocт 240 ĸ.c.   Китайската марка Haval на свой ред представя новите си модели кросоувъри F7X, H6, H2 и H9. Те са проектирани да се харесат на европейските потребители, като са екипирани с богато оборудване и се задвижват от модерни бензинови и дизелови турбодвигатели. За първи път е показана и марката за електрически автомобили на Great Wall Motors – ORA. От нея посетителите на показ е модерния кросоувър IQ, който разполага с впечатляващ автономен пробег от 400 км при пълен заряд на батерията.        ", "date": "2019.10.13", "title": "Skoda показва най-новото от гамата си на \"Автосалон София 2019\""}
{"url": "https://www.actualno.com/curious/sedmichen-horoskop-za-14-20-oktomvri-news_1384577.html", "text": "       Овен       Понеделник се пригответе за истинска битка с вашите колеги точка точка.твърде вероятно да имате коренно различни мнения по важен въпрос.кой ще победи ще стане ясно във вторник или в сряда дотогава спазвайте поведение и не си позволявайте агресивни изстъпления четвъртък и петък спокойно може да намалите темпото и да се приготвите за предстоящите почивни дни.тогава заложете на спокойното прекарване на почивката не се преуморявайте и не поемайте обещания за помощ към приятели. Телец Понеделник е добро време да помислите за здравето си. Обадете се на личния си лекар и си запишете час за профилактичен преглед. Вторник и сряда е добро време за това да помислите как бихте могли да разнообразите ежедневието си, като отделите време за спортуване или поне за дълга разходка. Идва зима и намаляването на физическата активност няма да се отрази добре на здравето ви. През почивните дни планирайте среща с приятели. Може да се видите сред природата.   Близнаци Тази седмица е добро време за довършване на дела, за които не ви е останало време в последните седмици. Може да възложите някои от тях на ваши колеги, но само след като сте получили уверение, че нещата ще бъдат изпълнени точно както ги искате. По средата на седмицата обърнете повече внимание на личния си живот и отношенията с любимия ви човек. В петък може да получите предложение за включване в интересен проект. Не бързайте да отговаряте с да или не. През почивните дни разгледайте предложенията по-обстойно, но си оставете време и за релакс и изчистване на мислите. Рак     Първия ден на новата седмица ще ви донесе професионално предизвикателство. Ще получите предложение да се включите в интересни проекти. Не се съмнявайте в силите си. Това предложение е отправено към вас след обстойна проверка на способностите ви. В сряда ще може да се договорите за по-изгодни условия по важна бизнес сделка. В четвъртък и в петък няма да имате кой знае какво време, за да се отдадете на работата, така че намалете темпото и помислете малко за себе си. През почивните дни обърнете внимание на по-възрастни роднини, а в единия ден наблегнете на физическата активност. Плуването ще ви се отрази добре. Лъв Още в първия ден на новата седмица може да осъзнаете, че не работното ви място са настъпили сериозни промени. Това не означава, че нещата отиват към лошо- напротив. Новото разпределението на отговорностите на задачите ще доведе до по-добри резултати. На самите вас ще бъде спестено повече време и нерви. От края на седмицата ви очаква приятна изненада от страна на половинката ви. Планирайте романтичен уикенд, в който да се насладите на общуването помежду си. Дева През тази седмица още в началото ще бъдете в светлината на прожекторите. Предстоят ви важни презентации, в които не се притеснявайте да се представите в пълния си блясък. В сряда да може да получите интересно предложение за работа. Четвъртък посветете на личните отношения и оставете време за романтика в петък вечер. През почивните дни не оставайте в града най-добре посетете непозната дестинация.   Везни През тази седмица ви очакват сериозни промени в личния живот. От вас зависи в коя посока ще се развият обстоятелствата. Сега е важно да не правите компромиси с желанията си особено, ако сте правили много такива през последните седмици или месеци. Ако не се чувствате добре на работното си място това е знак, че трябва да започнете по-активно търсене на нова работа. В края на работната седмица на започвайте нови проекти. През почивните дни направете така че изцяло да се откъснете от деловия ритъм и тревогите ви. Скорпион Ако искате да запазите важни за вас отношения ще се наложи да направите някои компромиси. Хубаво е нещата да стават както ние искаме, но това сериозно може да се отрази на броя на приятелите ни. В служебно отношение може да предприемете изпреварващи действия спрямо конкурентите ви. Четвъртък е добър ден за действия насочени към повишаване на заплатата ви. Почивните дни посветете на вашите приятели, но приемете техните условия за това къде да отидете и какво да правите. Стрелец През тази седмица при вас ще се завърнат множество добрини. Отзвукът от делата ви е стигнал далеч. Може да се каже, че ще придобиете някаква известност в сферата ви на дейност. Това може да предизвика ревност от страна на колеги. Опитайте се това да не повлия на отношенията ви с тях. Не забравяйте, че след време може отново да ви се наложи да работите с тях. В личен план нещата ще се развиват повече от добре. Там ще е истинският ви късмет. Козирог Тази седмица наблегнете на професионалното ви развитие. Може да се включите в курс за повишаване на квалификацията ви. Нито едно знание не е излишно. Потърсете начини да имате повече време за четене и усъвършенстване. Обърнете внимание на здравето си и не пренебрегвайте  болежки, които ви притесняват. В края на седмицата си осигурете чист въздух и спокойствие. Водолей Тази седмица ще ви донесе добри новини и промени. Сега е моментът да действате по-активно в професионално отношение. За търсещите работа - не пропускайте нито едно интервю - не се знае откъде ще изскочи заекът.  В средата на периода намерете време за изкуство. В петък очаквайте обаждане от стар приятел или вие потърсете ваши близки, за които мислите отдавна. През почивните дни потърсете благотворителна дейност, на която да се посветите. Риби През тази седмица поставете на преден план всичко, което е свързано с образованието и развитието ви. Много вероятно е да получите втори шанс. Не се колебайте да сте по-настъпателни, отколкото сте обикновени. Време е да направите промяна в това отношение. В личен план заложете на спокойствието и не се подавайте на моментни настроения. В края на периода може да се посветите на разкрасяващи или оздравителни процедури. ", "date": "2019.10.13", "title": "Седмичен хороскоп за 14-20 октомври"}
{"url": "https://www.actualno.com/chronicles/stolicata-na-turcija-e-premestena-ot-istanbul-v-ankara-news_1383970.html", "text": "      Градът е един от най-старите градове в Мала Азия – основан е през 7 век пр.н.е. с гръцкото име Ангира или Анкира (Αγκυρα, т.е. котва). Разположен е на кръстопът на оживени търговски пътища, свързващи Европа и Азия.      През 1071 г., след поражението на византийската армия в битката при Манцикерт, Анкара преминава под контрола на селджуците. През 1118 г. византийците съумяват временно да си върнат контрола над Ангира, но през 1176 г. го загубват отново, и то завинаги.   През 1402 г. в близост до Анкара се води битка между Тимур и султан Баязид I, влязла в историята като Битка при Ангора. Армията на султана е разгромена, а той самият попада в плен на Тимур. От събитията страда и градът, и неговите околности, но по време на управлението на Мурад II градът постепенно се възстановява и започва да расте.\r\nПрез 1912 г. съставът на населението е следният: турци – 32 692, арменци – 12 019, гърци – 3154 души.  При избухването на Балканската война в 1912 година двама души от Анкара са доброволци в Македоно-одринското опълчение. \r\nОт края на 1919 г. в Анкара е разположен щабът на вожда на турската война за независимост Мустафа Кемал Ататюрк. През април 1920 г. в Анкара е свикано Великото народно събрание, на което е образувано национално правителство. Анкара остава провинциален град до 13 октомври 1923, когато е обявена за столица на Турция.    ", "date": "2019.10.13", "title": "Столицата на Турция е преместена от Истанбул в Анкара"}
{"url": "https://www.actualno.com/travel/za-pryv-pyt-ogromen-kruizen-korab-premina-prez-korintskija-kanalvideo-i-snimki-news_1384511.html", "text": "      Пътниците на круизен кораб наблюдаваха със затаен дъх как широкият 22,5 метра плавателен съд преминава през тесния Коринтски канал, превръщайки се в най-големия кораб преминавал някога през него, съобщава CNN.           На борда на круизния лайнер „Браемар“ е имало 929 пътници. Плавателния съд е успял да премине прес скалистите стени на канала, който е с приблизителна ширина от около 25 метра. Коринтският канал е воден път, свързващ Сароническия залив на Егейско море с Коринтския залив на Йонийско море, и разделя полуостров Пелопонес от континентална Гърция.    Кораби преминават през него от 1893 година, но за пръв път плавателен съд с тегло от 24 344 тона и дължина от 195,82 метра успява да го преплава без проблеми.\r\nКоринтският канал е дълъг 6,3 километра и съкращава морския път от италианските пристанища към пристанището в Атина, пише БГНЕС. ", "date": "2019.10.13", "title": "За пръв път: Огромен круизен кораб премина през Коринтския канал(ВИДЕО И СНИМКИ)"}
{"url": "https://www.actualno.com/society/prognoza-za-vremeto-13-oktomvri-nedelja-news_1384335.html", "text": "      През деня ще бъде предимно слънчево и почти тихо. Дневните температури още ще се повишат и максималните температури ще бъдат между 23° и 28°, в София около 25°. Това съобщи за Агенция „Фокус“ дежурният синоптик Виктория Клещанова от Националния институт по метеорология и хидрология.      В сутрешните часове на отделни места в низините и котловините ще се образува ниска облачност или мъгла. Минималните температури ще бъдат между 7° и 12°. Атмосферното налягане слабо ще се понижи, но ще остане по-високо от средното за месеца. Над Черноморието ще бъде предимно слънчево. В сутрешните часове на отделни места ще има ниска облачност или мъгла. Ще духа слаб югоизточен вятър. Максималните температури на въздуха: 20°-22°. Температурата на морската вода е 19°-20°. Вълнението на морето ще бъде 2 бала. Над планините ще е предимно слънчево. Ще духа слаб, по високите части до умерен югозападен вятър. Максимална температура на височина 1200 метра около 19°, на 2000 метра - около 13°.\r\nПрез следващите дни ще остане топло за периода, над повечето райони - и предимно слънчево, в сряда - с разкъсана висока облачност. Сутрин на места ще има ниска облачност или мъгла, с по-голяма вероятност в Източна България и по поречието на Дунав. В нощните часове ще е почти тихо, през деня - със слаб вятър от изток-югоизток. Максималните температури ще са над 20°, на места ще достигат 26°-28°. Преобладаващите минимални ще са между 8° и 13°. В планините ще бъде предимно слънчево и сравнително топло. ", "date": "2019.10.13", "title": "Прогноза за времето - 13 октомври (неделя)"}
{"url": "https://www.actualno.com/asia/erdogan-operacijata-v-sirija-shte-prodylji-dokato-zaplahata-ne-byde-premahnata-news_1384381.html", "text": "      Турският президент Реджеп Ердоган заяви по време на телефонен разговор с британския премиер Борис Джонсън, че Анкара ще продължи операцията в Сирия, докато заплахата от Кюрдската работническа партия (ПКК) и терористичната група ИДИЛ не бъде напълно премахната, съобщиха от администрацията на турския лидер.      Премиерът на Великобритания е призовал Ердоган да спре военната операция в Сирия и е заявил, че Великобритания и други страни са готови да подкрепят преговорите за прекратяване на огъня.   \"Турският президент Реджеп Ердоган проведе телефонен разговор с британския премиер Борис Джонсън. Президентът говори за целите на операцията\" Извор на мира \"и каза, че тя ще продължи, докато терористичната заплаха от Сирийските кюрдски сили за самоотбрана и ИДИЛ в Северна Сирия не бъде напълно премахната, което ще осигури доброволното и безопасно завръщане на сирийските бежанци “, се казва в съобщението.\r\nНа 9 октомври Ердоган обяви началото на операция „Извор на мира“ в Северна Сирия“ срещу ПКК и терористичната група „ИДИЛ.   ", "date": "2019.10.13", "title": "Ердоган: Операцията в Сирия ще продължи, докато заплахата не бъде премахната "}
{"url": "https://www.actualno.com/sciencelogy/metalni-plombi-za-sigurnost-kakvo-predstavljavat-i-kak-zashtitavat-news_1384712.html", "text": "      Металните пломби за сигурност се използват за подсигуряване на автофургони, железопътни цистерни и такива за горива, контейнери – сухопътни и морски, влакови композиции, хранилища, пощенски чували и с това далеч не се изчерпва пълният списък на предназначение.      Самият факт, че са изработени от метал подсказва, че те имат много голяма степен на сигурност. Когато трябва да защитите скъпи товари и складова база, металните пломби са точният избор. Уверете се, че са от доказал името си производител и съответно са доказано качествен продукт, който не може да бъде изтръгнат, свален или разглобен без по пломбата да останат следи и да може да се възстанови в първоначален вид.\r\nВисококачествените се поставят лесно и се свалят само с подходящи инструменти, разрязващи метал. Всяка е произведена с уникален индификационен номер, така че да не може да бъде заменена с аналогична в движение. Номерирането се извършва посредством щампа или лазер, в зависимост от модела. Съществено важно е, че всеки номер е уникален. Което ви дава спокойствието, че няма как някой да закупи същия модел и номер пломба, по пътя да счупи едната, извърши злоупотреби и постави втората. Това е от първостепенен приоритет за Олимп България, затова можете да бъдете уверени, че насреща имате лоялен партньор.\r\nМного от металните плоби позволяват да се добави и вашият фирмен знак или друг подаден от вас текст и лого.  Едни от най-продаваните метални пломби в Олимп България са Inner Force. Външният корпус е от пластмаса, покрит с полистирол - в пет варианта на цвят. Това покритие предпазва от появата на искри, в случаите, в които пломбата е поставена върху пожароопасни транспортни средства – цистерни за масла, горива и т.н.  Самият полистирол има показания за температура на запалване от 343 С, а на самозапалване от 486 С. Подобни градуси не могат да бъдат достигнати в реална среда, а само в лабораторни условия, което прави този модел още по-надежден.\r\nПод пластичната част има армиран металически корпус, а в него влиза галванизирано въже с огромна степен издържащо усилие на разкъсване – не по-малко от 3800N.\r\nДопълнително предимство е и фактът, че може да се монтира на повърхности с разлика в нивата, заради гъвкавостта и дължината на въжето.    Тази метална пломба е невъзможно да бъде отворена, без да останат следи по пластмасата. Освен това, има вътрешен двоен запиращ механизъм.  Той контролира от две места галванизираното въже да се движи само в една посока и веднъж поставено, няма как да бъде върнато в обратна посока, за да се отключи пломбата.\r\nInner Force може да бъде брандирана с ваше лого, знак, текст. Всяка една бройка се номерира с неповтарящ се номер.\r\nМетална пломба Bolt Seal е сред най-разпространените в митническите служби по цял свят и топ избор за защита на контейнери. Практически не е възможно да бъде отстранена без да се забележи. Изключено е да се свали без специални инструменти. Не случайно този модел пломба за сигурност е сертифицирана по ISO 17712 и отговаря на изискаванията за “High Security пломби за сигурност “ и “High Security пломби за контейнери”.\r\nЗа контейнери, вагони, камиони и складове често се използва и метална пломба Ball Seal. Както подсказва името, тя има кръгла форма. Защитният механизъм е изцяло метален, както и цялото покритие на пломбата. Ето защо е невъзможно да се свали без разрязване, което в последствие няма как да бъде скрито. Тук номерът се поставя чрез щамповане и също е гарантирано уникален.\r\nОще една от металните пломби, отговарящи на стандартите за “High Security пломби за сигурност“, е модел Cable Seal. Има галванично въже, което минава през захвата на контейнера и се връща обратно в пломбата. За да се свали – въжето трябва да се разреже, а като се разреже - то моментално се разплита. Така става невъзможно да се затвори отново пломбата. Този модел има и пластмасов външен корпус, върху който се нанася уникалният номер, а може да се сложи и фирмен знак. А тъй като естетиката никога не е без значение – може да се избират и варианти на цветове.   Това е обобщен поглед към една малка част от моделите метални пломби. Има и такива, които се изработват индивидуално за нуждите на клиента.\r\nВ двадесетгодишната история на сме изработвали, предлагали и внедрявали най-различни комбинации от видове и модели пломби, които решават проблемите по сигурността на стоките и превозите.\r\nКонкретно металните пломби в огромната си част биват предпочитани от железопътни компании, морска логистика, за контейнери – вода и суша. Но разбира се, те не се използват единствено и само в тези области. Имаме много клиенти, чийто автопарк от камиони превозва изключително скъпи товари. А също и големи складови бази, подсигуряващи хранилищата си и отделните помещения с метални пломби. Когато общата стойност на продуктите и стоките надвишава стотици хиляди евро, то тогава клиентите настояват за най-високото качество и сигурност пломба, без никакъв компромис. Защото като единична цена металната пломба е няколко стотинки, но като предпазна мярка възвръща стойността си не просто в пъти, а в порядъци. ", "date": "2019.10.13", "title": "Метални пломби за сигурност – какво представляват и как защитават"}
{"url": "https://www.actualno.com/curious/avtochasti-vtora-upotreba-njakolko-vajni-syveta-news_1384719.html", "text": "      Когато автомобилът, с който толкова много сте свикнали и без който на практика не можете, се развали, не ви остава нищо друго, освен да го поправите по най-бързия възможен начин. Обикновено това се случва точно когато човек е най-притеснен откъм финанси, което, разбира се, води до още по-големи притеснения. В този случай, когато не можем да си позволим закупуване на скъпи нови части за автомобила, обикновено започваме да се оглеждаме за по-бюджетен вариант. Тогава на помощ идват , които са в пъти по-евтини от новите. Според експертите, купуването на авточасти на старо, не е лоша идея, стига да попаднете на точното място, където работят сериозни професионалисти, а не да се доверявате на ненадеждни продавачи.      Според последни проучвания, на пазара на авточасти втора употреба могат да се открият много запазени и абсолютно годни за употреба неща – като се започне от по-големите и скъпи части и се стигне до по-дребни, например фарове или пък маншони за скоростен лост.\r\nПри това ще спестите много от цената, защото частите за коли втора ръка са на изключително атрактивни цени. В същото време те са и по-удачен избор и по отношение на качеството. В зависимост от конкретните нужди, човек много лесно би могъл да открие чудесни, много малко употребявани части за своя автомобил. Ако не разполагате с много време за търсене, то в интернет платформите ще се ориентирате бързо и лесно. Повечето автоморги имат свои сайтове, където се продава всичко необходимо – , турбини, печки за коли, халогени, топки или маншони за скоростен лост.\r\nТе са дошли най-вече от автомобили, чийто собственици са решили да тунинговат своите возила с модифицирани части, например. Втората употреба не означава износени и негодни части, а тъкмо обратното – някои от тях са по-скоро съвсем нови. При покупката е добре предварително да се уверите, че ще имате възможност да върнете частите, в случай, че те не паснат на вашия автомобил. И това е всичко, просто действайте!   ", "date": "2019.10.13", "title": "Авточасти втора употреба – няколко важни съвета "}
{"url": "https://www.actualno.com/europe/mestni-izbori-v-ungarija-news_1384553.html", "text": "      Унгарците се изправиха пред избирателните урни в неделя, за да гласуват в местните избори – вот, който се разглежда като рядък шанс за опозицията да вземе властта от националиста премиер Виктор Орбан, съобщава France 24. Добро представяне на изборите на 13 октомври, особено в столицата Будапеща, ще даде тласък на опозицията за парламентарния вот през 2022 г.      Опозиционните партии от целия политически спектър обединиха сили потенциално отказвайки на дясната управляваща партия „Фидес“ пълна победа за пръв път от близо десетилетие. Откакто Орбан дойде на власт през 2010 година той промени изборните правила като направи изключително трудно за опозиционните партии да се състезават самостоятелно срещу „Фидес“.   Основното „бойно поле“ е столицата Будапеща, където 44-годишният кандидат на опозицията Гергели Карасони се изправя срещу 71-годишния кандидат на управляващите Ищван Тарлош, който е и настоящ кмет на града от 2010година.\r\nКарасони сравни надпреварата в Будапеща с тази за кметските избори в Истанбул през март, в която кандидатът на турския президент Реджеп Ердоган беше победен от опозиционния претендент – и то два пъти, пише БГНЕС.   ", "date": "2019.10.13", "title": "Местни избори в Унгария "}
{"url": "https://www.actualno.com/curious/dneven-horoskop-za-14-oktomvri-news_1384579.html", "text": "       Овен       Това е ден, в който да действате бързо и безкомпромисно  служебен план. Не мислете за друго, освен за вашите задължения и това как да ги изпълните по най-добрия начин. Телец Този понеделник не оставяйте длъжни никому. Разчистете всички сметки, за да не може да ви търсят такава по-късно.   Близнаци През този ден общуването ще даде по-добри резултати, отколкото сте си представяли. Правете първата крачка - от това само ще спечелите. Рак     Днес ви очаква изкачване на важен професионален връх. Не жалете сили. Ден година храни - това ще е вашият девиз. Лъв Този понеделник може да бъде много важен ден за личните ви отношения. Направете, каквото трябва, за да възстановите хармонията. Дева Днес посветете деня на мечти. Отпуснете се и си позволете да мислите за всичко, което желаете. Няма нищо лошо в това.   Везни Днес водещата движеща сила на всички събития, които се случват около вас ще бъде вашата емпатия. Това е добре защото ще можете да контролирате всичко случващо се. Скорпион Този понеделник във финансово отношение ще ви върви и то повече, отколкото бихте могли да очаквате. Все пак не рискувайте прекалено. Стрелец Този понеделник трябва да направите всичко възможно, така че  конфронтацията да отстъпи на сътрудничеството. Направете първата крачка за постигането на тази цел. Козирог    Не позволявайте на другите да свършат нещата, които самите вие можете. В противен случай може да ви се наложи да отговаряте за чужда грешка. Водолей Този понеделник ще ви поканят в интересен проект. Не отказвайте веднага. Това може да е важен трамплин в развитието ви. Риби Този понеделник обстоятелствата няма да са особено предвидими. Пригответе се за всякакъв развой на събитията, това ще гарантира вашата успешност. ", "date": "2019.10.13", "title": "Дневен хороскоп за 14 октомври"}
{"url": "https://www.actualno.com/europe/zapochnaha-parlamentarnite-izbori-v-polsha-news_1384404.html", "text": "      Избирателните секции в Полша отвориха врати, съобщава АФП. В изключително поляризирани избори в неделя поляците трябва да изберат 460 депутати от Сейма (долната камара на парламента) и 100 членове на Сената (горната камара).      Според анализатори вотът ще бъде доминиран от управляващите популисти, които печелят подкрепа заради предприети мерки за повишаване доходите на населението и заради нападките си срещи ЛГБТ общността. Въпреки това мнозинството им е застрашено, което може да даде на опозицията макар и малък шанс да вземат властта.   Опозицията получи изненадваща подкрепа буквално в последната минута  с Нобеловата награда за литература, която получи Олга Токарчук – известен критик на правителството. Писателката призова поляците да изберат мъдро „между демокрацията и авторитаризма“ по време на вота, който определи като „най-важният“ след падането на комунизма в Полша през 1989 година.\r\nНа власт от 2015 г. и ръководена от бившия премиер Ярослав Качински, дясната партия Право и справедливост се стреми да мобилизира по-бедните избиратели в селските райони чрез комбиниране на семейните ценности с популярна нова детска надбавка, данъчни облекчения за хората с ниски доходи и увеличение на пенсиите и минималната заплата.  Качински, считан за силна политическа фигура в Полша, засили  дълбокото социално разделение, като атакува сексуалните малцинства и отхвърля западните либерални ценности, всичко това с мълчаливата благословия на влиятелната католическа църква на Полша, която властва над избирателите в селските райони.\r\nИзборите в Полша ще приключат в 22 часа българско време, като първите резултати от вота се очакват най-рано в понеделник, съобщава БГНЕС.    ", "date": "2019.10.13", "title": "Започнаха парламентарните избори в Полша"}
{"url": "https://www.actualno.com/starazagora/zavisheni-stojnosti-na-seren-dioksid-bjaha-otcheteni-v-gylybovo-news_1384428.html", "text": "      Заради превишена стойности на серен диоксид в Гълъбово всички термични централи от комплекса „Марица изток“ имат предписания за контрол и редуциране на емисиите на серен диоксид и за намаляване на товара на работещите към момента мощности от Регионалната инспекция по околната среда и водите (РИОСВ) в Стара Загора.      Превишение на алармения праг по показател серен диоксид е измерен в града снощи от 16 до 18 часа, а най-високите стойности са регистрирани в 17 часа - 1015.42 микрограма на кубически метър.   След предприетите от инспекцията мерки и действията на четирите топлоелектрически централи (ТЕЦ) в 19 часа Автоматичната измервателна станция в Гълъбово е отчела стойност по показателя от 471.25 микрограма на кубически метър. \r\nРИОСВ - Стара Загора, продължава да извършва контрол на качеството на атмосферния въздух и ще информира гражданите на община Гълъбово при настъпили промени.   ", "date": "2019.10.13", "title": "Завишени стойности на серен диоксид бяха отчетени в Гълъбово "}
