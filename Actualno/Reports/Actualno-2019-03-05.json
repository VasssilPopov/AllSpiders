{"url": "https://www.actualno.com/society/novinite-naj-vajnoto-za-denja-5-mart-news_725426.html", "text": "  Редакционният екип на ви представя най-важните новини за изминалия ден, 5 март.      Двама души за задържани при опит да проникнат в Гранично полицейско управление-Видин, където най-вероятно е щял да се извърши палеж. Това каза на брифинг зам. главният прокурор Иван Гешев относно опит за умишлен палеж във Видин, предаде Агенция „Фокус“.   Онлайн търговците на дребно се надпреварват да строят складове в Централна Европа издигат пазара на недвижими имоти в региона до нови върхове, а азиатските инвеститори също се задействат в търсене на по-високa доходност, пише Reuters. С 14 гласа \"за\" и нито един \"против\" или \"въздържал се\", депутатите от правната комисия отхвърлиха ветото на президента, наложено по текстове от Изборния кодекс. И това заседание се проведе в отсъствие на депутатите от БСП, които след приемането на атакувания от президента закон за изменения на Изборния кодекс, напуснаха парламента. Другото забележимо отсъствие бе на представители на ЦИК.     В бизнес плана за 2019 г. на БДЖ е заложено капиталовите инвестиции за подобряване на предлаганата услуга за превоз на пътници да бъдат в размер на над 71 милиона лева. От тях 65 млн. лв. са планирани само за подобряване на състоянието на подвижния състав, съобщиха от Железницата. Европейският съюз сериозно се готви за отразяването на кибератаките на руски хакери, чиято цел е да се намесят в изборите за Европейски парламент през май, пише британският Financial Times.    В заника на своя живот 50 човешки съдби са се събрали под покрива на дома за стари хора в плевенското село Бохот. Всеки от обитателите му идва тук със своите спомени за преживени щастливи и горчиви мигове, за постигнати или провалени мечти. Идва и с мъката по загубени любими хора, и с надеждата за спокойни дни – колкото са му останали. Полицейските сили за борба с тероризма разследват три пакета, съдържащи експлозиви, намерени на летище Хийтроу, летище Лондон Сити и железопътна станция Ватерло, съобщи BBC. Руският газов гигант \"Газпром\" не планира да участва в българския газов хъб \"Балкан\" каза пред репортери ръководителят на компанията Алексей Милер след срещата между руския премиер Дмитрий Медведев и българския му колега Бойко Борисов.", "date": "2019.03.05", "title": "Новините: Най-важното за деня, 5 март"}
{"url": "https://www.actualno.com/business/otchujditelni-proceduri-bavjat-stroitelstvoto-na-uchastyk-ot-am-hemus-news_725413.html", "text": "  Строителството на автомагистрала „Хемус“ между пътен възел Белокопитово и Буховци Отчуждителни процедури и съдебни дела бавят строителството, разкри в Търговище регионалният министър Петя Аврамова по време на дискусия \"Европа в нашия дом\".     Очаква се изграждането на останалите около 15 км да започне до края на тази година, съобщи Аврамова. Тя обясни, че се водят от собственици срещу решението за отчуждаване на земи. Всички първи заседания са насрочени през първата половина на 2019 г.   С трима от собствениците на имоти текат споразумения за обезщетяване със земеделска земя.\r\nВ момента агенцията подготвя обществената поръчка за избор на оценител, който да изготви доклада за стойностната равносметка между имотите - частна собственост, засегнати от трасето на АМ \"Хемус\", и предложените за обезщетение от Държавния поземлен фонд.  Така за строителство ще бъдат освободени 51 имота в землищата на селата Макариополско, Черенча, Градище и Буховци.\r\nОбщата дължина на трасето от с. Буховци до п. в. „Белокопитово“ от приоритетната за правителството магистрала е 16,32 км. Стойността на проектирането и строителството е 119,8 млн. лв. без ДДС.\r\nАвтомагистралната отсечка ще бъде с по две ленти за движение в посока, две ленти за спиране, средна разделителна ивица, водещи ивици и банкети. Предвидено е изграждането на пътен възел „Буховци“ при пресичането на АМ „Хемус“ с пътя Буховци – Макариополско, както и пътни връзки с п.в. „Белокопитово“ и с пътя Търговище – Варна. В рамките на проекта ще бъдат изградени също 7 виадукта, 10 селскостопански подлеза и мост над р. Пакоша.       През 2018 г. в подобряване на пътната инфраструктура в област Търговище са инвестирани около 26 млн. лв. „Нашето желание е да направим всички пътища в България удобни и безопасни за пътуване, но все пак се налага да се съобразяваме с наличния финансов ресурс“, коментира Петя Аврамова.\r\nКато важни за общините министърът определи инвестициите по Оперативна програма „Региони в растеж“ 2014-2020, с които се облагородява градската среда, ремонтират се улици и булеварди, подобрява се транспортът, санират се училища и детски градини, здравни и социални заведения.\r\nНа територията на област Търговище са сключени 15 договора по програмата за близо 33 млн. лв., които ще подобрят живота на хората. 12 от тях са проекти на общини на стойност над 28 млн. лв. Над 4 млн. лв. се инвестират по общо три проекта на министерствата на образованието и науката и на здравеопазването, с които се модернизират седем учебни заведения и се обновява здравната инфраструктура.\r\nВ Търговище министърът съобщи, че административната област е една от шестте нови територии, които отговарят на условието в техните граници ВиК услугите да се предоставят от един ВиК оператор, което я прави допустима за получаване на безвъзмездна финансова помощ от фондовете на Европейския съюз.\r\nПо време на срещата Петя Аврамова увери младите хора, че България има нужда от тях.      \"Бизнесът се задъхва от липсата на технически кадри. Много млади хора не се ориентират към техническите специалности, а те дават по-широко поле за изява и развитие.\r\nОсновният ни приоритет е образованието – правим добри училища, осигурихме по-високи доходи на учителите, работим и за модернизиране на инфраструктурата. Това, което държавата може да направи, го прави, защото всички големи инвеститори търсят инфраструктура и добре подготвени кадри. Затова – ориентирайте се към технически науки, те дават шанс за развитие и високи доходи\", отбеляза Аврамова.", "date": "2019.03.05", "title": " Отчуждителни процедури бавят строителството на участък от АМ \"Хемус\" "}
{"url": "https://www.actualno.com/dobrich/poslanikyt-na-kazahstan-ochakva-da-se-oblekchi-vizovijat-rejim-za-pytuvane-v-es-news_725389.html", "text": "  Изложба от фотоси и картини „Казахстан – далечен и близък“ беше открита в Добрич от посланикът на Република Казахстан Темиртай Избастин. Преди това той се срещна с кмета на Добрич Йордан Йорданов и с представители на местния бизнес. Дипломатът беше любезен да отговори на въпроси на .      -  Вероятно картините с историческа тема. Там, откъдето сме тръгнали, историята ни. Преди две години ние чествахме 550 години от създаването на Казахското ханство. Искаме да покажем на България, а и на света корените на нашата държава.   -  По принцип отношенията между България и Казахстан се развиват добре. Икономическите отношения последните няколко години също са добри. -   Като цифри той се изразява в над 100 млн. щатски долара за миналата година.     -  България изнася за Казахстан продукти на леката промишленост и козметика, а внася суровини и торове. На днешната ми среща беше заявено желание да се изнася оборудване за млекопреработващата промишленост. -  Преди две години ние свалихме визите за българи и вече можете да пътувате до Казахстан без виза до един месец. Това улеснява туристите, представителите на бизнеса. Но за да дойдат от Казахстан в България им е необходима виза и това не зависи само от вас, а като страна член на ЕС такива са изискванията. Надявам се да подпишем споразумение с ЕС, за да можем да пътуваме без визи.    ", "date": "2019.03.05", "title": "Посланикът на Казахстан очаква да се облекчи визовият режим за пътуване в ЕС"}
{"url": "https://www.actualno.com/plovdiv/izgrajdaneto-na-vtorija-greben-kanal-v-plovdiv-e-na-finalnata-prava-news_725405.html", "text": "  Община Пловдив съзнава, че без втори гребен канал не можем да спечелим големи първенства. Това обяви днес пред журналисти заместник-кметът на Пловдив Георги Титюков, предаде кореспондентът на .     Титюков уточни, че проектът за изграждането на канала е на финалната права като стандартно срокът за изпълнение на подобно съоръжение е една година.\r\n\"Както знаете, още в периода 2012-2013-та ние проведохме обществена поръчка, имаме избран проектантски екип, договорът, който сме сключили с тях, е в сила, платен е нужния аванс, те са направили предварителни разработки. Процедурата беше спряна по жалби, като тази година спечелихме и последните дела във Върховния административен съд и на практика проектът е рестартиран\", заяви Георги Титюков.  Съоръжението ще е разположено на 105 декара, вторият канал ще е с дълбочина 1,5 метра, основната широчина е 45 метра, като на места достига и 90 метра, а дължината е 2100 метра. Освен това в района ще има озеленяване на площ 655 декара на стойност над 4 милиона, като този проект ще се движи от район \"Западен\". Ще има и езеро от 37 декара с острови за гнездене на птици. Ще има още зона за водни ски и много други атракции за пловдивчани и гостите на града. По думите на председателя на организационния комитет на Световното първенство по гребане Пловдив се е отказал от първоначалната си кандидатура за първенството за младежи през 2020-та година. Причина за това е именно липсата на дублиращо съоръжение, каквото условие е нужно за спечелването на подобен форум. Сега Пловдив кандидатства за пакет от състезания, които започват от 2021-ва година, когато се очаква градът вече да разполага с втори гребен канал.    \"Вторият гребен канал е много необходим. Пловдив разполага с един от най-добрите канали в света, но остана един от малкото, които нямат тренировъчен канал, а той става много необходим при кандидатстването за големи състезание\", категорична бе и Светла Оцетова.\r\nСветовната купа по гребане в Пловдив ще бъде от 8 до 12 май тази година. Това ще е първият от общо три кръга, като вторият ще се проведе в Познан, а третият – в Люцерн. През този период алеята около гребния канал ще бъде затворена за граждани.", "date": "2019.03.05", "title": "Изграждането на втория гребен канал в Пловдив е на финалната права"}
{"url": "https://www.actualno.com/europe/golemite-tyrgovci-izbirat-skladove-v-iztochna-a-ne-v-zapadna-evropa-zashto-news_725378.html", "text": "  Онлайн търговците на дребно се надпреварват да строят складове в Централна Европа издигат пазара на недвижими имоти в региона до нови върхове, а азиатските инвеститори също се задействат в търсене на по-високa доходност, пише Reuters.     Близостта до клиентите на по-големи пазари като Германия, по-евтините разходи за труд и добрите транспортни връзки помогнаха за привличането на рекордните 2.8 млрд. евро инвестиции на пазара на складови площи през миналата година.\r\nСингапурският държавен инвестиционен фонд GIC, който купи чешката P3 Logistic Parks през 2016 г., планира да удвои своите 4.1 млн. кв. м складови площи в региона през следващите години чрез придобивания и закупуване на земя.\r\n\"Преди пет години не бих очаквал да видя азиатски капитал в Чехия и Полша. Видяхме, че повече групи от Азия се насочват специално към логистични активи\", казва Отис Спенсър, главен инвестиционен директор на P3.  P3 се готви да извърши редица покупки на земя в Полша и проучва други в Румъния и Словакия, тъй като електронната търговия дава нов тласък на сектор, който вече е подкрепен от производителите, които преместват операции в Централна и Югоизточна Европа.\r\n\"Виждаме все повече наематели, свързани с електронната търговия, и ще видим този пазар да се адаптира към тези нужди\", каза Спенсър. \"Качеството на активите, което можете да получите в сравнение с това, което получавате в Западна Европа, е по-високо за същата относителна цена\", посочва той.\r\nАтрактивните печалби от складовете увеличават инвестициите от чужбина и подкрепят по-широкия пазар на търговски недвижими имоти - въпреки признаците на охлаждане в развиващите се европейски икономики, казват участниците на пазара.    Онлайн търговците на дребно Amazon, Tchibo и Zalando - които отвориха склад в Шчечин, Полша през декември и имат планове за още 3 в страната - са само част от електронните търговци, които се разширяват в региона. Доходността на индустриални и логистични имоти в региона варира от 5.5% в Прага до 9.5% в София, в сравнение с 4.5% в Париж или Берлин, според американската компания за недвижими имоти Colliers International Group.\r\n\"Не само че има местно потребление и растеж, но и големите западноевропейски оператори за електронна търговия виждат Полша и Чехия като подходящи места за установяване\", каза Роберт Добжицки, изпълнителен директор на компанията за строителство на търговски площи Panattoni Europe.\r\nПрез октомври сингапурската Mapletree Investments придоби глобален логистичен портфейл за 1.1 млрд. долара, включващ имоти в САЩ, Франция, Германия и Полша.   Други големи инвеститори включват държавния инвестиционен фонд China Investment Corp.  купи европейската складова компания Logicor за 12,3 милиарда евро през 2017 г. от гиганта Blackstone, който след това обратно изкупи 10% от компанията.\r\n\"Азиатските инвеститори започват да се оглеждат, защото виждат разликите в доходността със Западна Европа. Понякога разликата може да бъде 30 км до границата, но от 100 до 150 базисни пункта в дохододността\", казва Добжицки. По-евтината земя и по-лесните режими на одобрение означават, че проектите могат да сe реализират по-бързo в развиващите се страни, като същевременно обслужват клиенти в Западна Европа.   Макар повечето операции на Logicor да са в Полша, управляващият ѝ директор за Централна и Източна Европа – Бартек Миежвяк предвижда, че през следващите няколко години компанията ще се разшири в други страни в региона. \"Има голяма вълна на изграждане на големи сгради за електронна търговия с цел доставяне до западноевропейски страни. Това движи търсенето в нашия сектор\", казва Миежвяк.\r\nГоляма част от инвестициите се вливат в Полша, най-голямата икономика в региона, където сделките в логистичния сектор достигат рекордните 1.9 млрд. евро през 2018 г., с 63% повече от преди година, според доклад на BNP Paribas Real Estate.\r\nПолша също води региона със 17% ръст в складовите площи през миналата година, изпреварвайки двуцифрените увеличения в Чехия и Словакия. В Полша се строят още 2.2 млн. кв. м площи, които ще увеличат настоящите 15.8 млн. кв м, по данни на американската компания за недвижими имоти Cushman & Wakefield.\r\nКато цяло инвестициите в сектора скачат с 20% през 2018 г. до 2.8 млрд. евро, като свободните работни места се движат около исторически минимум, благодарение на динамиката на електронната търговия, според Colliers.\r\n\"(Икономическият) цикъл се преобръща сега и навлизаме в мека фаза. Тази динамика е голямо антициклично движение, което намалява забавянето на логистичните играчи\", казва Марк Робинсън, специалист за Централна и Източна Европа в Colliers.", "date": "2019.03.05", "title": "Големите търговци избират складове в Източна, а не в Западна Европа - защо?"}
{"url": "https://www.actualno.com/politics/ms-obsyjda-predostavjane-na-imot-za-komisijata-za-protivodejstvie-na-korupcijata-news_725410.html", "text": "  На редовното заседание на кабинета тази сряда, 6 март, министрите ще приемат промени в постановление от 2014 година за създаване на Национален съвет по демографска политика към МС, предаде БГНЕС.     В седмичната програма на кабинета е включена точка за безвъзмездно предоставяне на имот на Комисията за противодействие на корупцията и за отнемане на незаконно придобито имущество.   Министрите ще приемат и редица доклади, свързани с позицията на България, които ще бъдат представени тази седмица по време на заседанията на Съвета по правосъдие и вътрешни работи в Брюксел и на българска делегация, която ще участва другата седмица в Ереван.\r\nВ дневния ред е включено и одобряване на проектозакон за признаване, изпълнение и изпращане на съдебни актове за налагане на наказание лишаване от свобода или мерки за лишаване от свобода.  ", "date": "2019.03.05", "title": "МС обсъжда предоставяне на имот за Комисията за противодействие на корупцията "}
{"url": "https://www.actualno.com/politics/dps-shte-opravja-preferencijata-chestiti-na-gerb-denja-na-palachinkata-news_725407.html", "text": "  С 14 гласа \"за\" и нито един \"против\" или \"въздържал се\", депутатите от правната комисия отхвърлиха , наложено по текстове от Изборния кодекс. И това заседание се проведе в отсъствие на депутатите от БСП, които след приемането на атакувания от президента закон за изменения на Изборния кодекс, напуснаха парламента. Другото забележимо отсъствие бе на представители на ЦИК.     Председателят на парламентарната правна комисия Данаил Кирилов отново подчерта, че ГЕРБ са склонни да върнат старото положение за преференциите и че са внесли в парламента законопроект, с който наново Изборния кодекс.\r\nХамид Хамид отправи препоръка към ГЕРБ да оттеглят внесения законопроект и да го внесат наново след гласуването на ветото в пленарна зала и обяви, че \"ДПС ще внесе свой законопроект на минутата след гласуването на ветото в зала\" и поиска да бъдат гледани заедно с този на ГЕРБ. Той отправи упрек, че за преференциите прекалено много се говори и се измества дебата от нарушаване на конституционно закрепени права и визира гласуването на българските граждани зад граница и използването на майчиния език. \"Беше създадено едно изключение. Българските граждани бяха разделени на две - живеещите на територията на ЕС и тези извън ЕС\", изтъкна той и припомни, че чл. 26 от Конституцията българските граждани, независимо къде живеят имат правата и задълженията по тази Конституция. \"Няма как да впишем в този текст на Конституцията едно изключение за Великобритания, камо ли да ограничим тези, които живеят извън територията на ЕС, но Кодексът го допусна\", коментира той и добави, че констатира празнота в мотивите. \"Касае се за конституционно закрепени права\", подчерта Хамид и за сравнение изтъкна, че прословутото \"право на преференция\", според него не е право, а е способ или начин на гласуване.  По повод бъдещето на преференцията Хамид Хамид честити Деня на палачинката на ГЕРБ - , поясни той. \"Днес е денят на палачинката, международния ден на палачинката, почти в цял свят го празнуват. Честит празник, колеги от ГЕРБ, да сте живи и здрави!\", добави Хамид.   Християн Митев категорично се обяви за отхвърляне на ветото и повторното гласуване на законопроекта.\r\nПритеснение, че \"много се говори и задръства публичното пространство, но малко се чете по отношение на фактите и фактологията\", изрази председателят на комисията Данаил Кирилов и призова: \"Моля, четете публичните документи - те са достатъчно подробни, дават представа и в най-дребния детайл\".     - затова ГЕРБ ще гласува повторно за законопроекта за  изменение и допълнение на Изборния кодекс и анонсира отново внесения в  парламента законопроект за преправяне на кодекса.\r\nНеговото обяснение за отсъствието на представители на от обсъждането в правната комисия е в конюнктурата на политическия дебат. \"Те разбраха, че са заложници на политическата конюнктура и експлоатация\". Разбра се, продължи той, че има политически сили, които искат да се преустанови техния мандат два месеца преди европейските избори. . \"Не машините или хартиите ще ни решат политическите проблеми и проблемите с доверието, а проблемите с доверието си ги създаваме ние\", заяви той и уточни - \"когато по конюнктурен или частен интерес тръгваме да саботираме нещо, което е институционално за демокрацията\".   Истината за преференциите, според него, е, че \"няма нищо противоконституционно\". Кирилов разказа как се стигна до ревизията на вижданията на ГЕРБ - имаме решение на изпълнителната комисия, взето по искане на председателя Бойко Борисов и трябва да коригираме първоначалната си позиция и изненадващо защити точно първоначалната позиция на ГЕРБ, давайки подробни примери на възприети високи прагове на преференциите в Европа - Австрия, Белгия, Малта, Ирландия, Словения, Холандия, Словакия, Хърватия, Швеция.\r\n\"Не отсъства правилото цената на мандата да е равна на една квота\", заключи Кирилов. \"Къде е проблемът, къде е извращението, къде е изкривяването\", с недоумение попита Кирилов и побърза да даде отговора: . Затова, според неговото обяснение, юристите намаляват в парламента - \"юристите сме неатрактивни за това състезание, не сме типични политици, които лесно участваме в политическата битка и борба, затова и в този парламент ние оредяхме\" и заговори с езика на Йордан Цонев от ДПС - \"в пропорционалната листа трябва да има екип. Екип с една цел, защото има един . Това е политическа листа\".   Данаил Кирилов каза още, че би приел, че във ветото на президента има обективен анализ, ако в него са коментирани и облекченията, дадени от ГЕРБ за самостоятелното явяване на кандидати в изборния процес.\r\nПо време на обсъждането проф. Емилия Друмева от президентската институция защити наложеното вето и разясни мотивите.    Снимки: Аctualno.com/Ива Иванова Повишаването на прага за преференциите е отстъпление от постиженията на изборното ни право, категорична е проф. Друмева. Тя обърна внимание, че прекалено високият праг на преференцията ограничава възможността на избирателя да повлияе на преподреждането на партийната листа.\r\nПроф. Друмева се противопостави и на предлагания от управляващите изброителен подход на обжалваемите актове. Тя предупреди, че чрез този изброителен подход извън изброяването остават административни актове, които засягат избирателни права на гражданите и посочи като пример решенията на ЦИК, с които се определят условията и редът за сигналите и жалбите. Ако се прилагат общите правила на Административно процесуалния кодекс (включително сроковете) към актове, приемани в рамките на изборния процес, според проф. Друмева е равносилно на липса на защита. \"Този изброителен подход трудно се съвместява с водещото правило, което е в Изборния кодекс, а именно, че всички актове на ЦИК подлежат на съдебно обжалване\", добави тя.\r\nПредседателят на Върховния административен съд  Георги Чолаков изрази несъгласие с наложеното вето от държавния глава.\r\nПроф. Михаил Константинов предупреди, че ще има проблеми с машинното гласуване. „Ще има проблеми само с 3000 машини“, каза той и допусна дори в някои секции гласуването да се провали.", "date": "2019.03.05", "title": "ДПС ще оправя преференцията, честити на ГЕРБ Деня на палачинката"}
{"url": "https://www.actualno.com/sciencelogy/shapkata-za-chetene-na-misli-ot-hari-potyr-veche-e-realnost-news_725408.html", "text": "  Американски инженери са създали устройство с форма на шапка, което разчита образите, за които човек мисли.     Служителите на Масачузетския технологичен институт се вдъхновили от книгите за Хари Потър при създаването на устройството за четене на мисли.   Първоначално шапката, използвайки електроенцефалография, записва мозъчната активност. След това анализира данните, използвайки невронна мрежа. Като краен резултат чрез свързан високоговорител се озвучава образа, който мислено си представя човек.\r\nШапката от книгата „Хари Потър и философския камък“чете мислите на хората и реагира на тях. Устройството на учените Пати Мейс и Наталия Космина работи по подобен начин, „улавяйки мисли” с електроенцефалограф с 14 електрода. Невронната мрежа е изградена с помощта на мощен алгоритъм за правилно разпознаване на моделите на мозъчната дейност, пише Бостън Глоуб.  Създателите на шапката възнамеряват да я използват, за да повишат самочувствието на децата в училищна възраст. Учените разчитат, че детето ще се довери на „разбиращата го“ шапка, а следователно, и на допълнителните препоръки, изказани от името на „магическото” устройство.", "date": "2019.03.05", "title": "Шапката за четене на мисли от \"Хари Потър\" вече е реалност "}
{"url": "https://www.actualno.com/sliven/spa-kompleks-za-11-miliona-leva-shte-strojat-na-slivenskite-mineralni-bani-news_725420.html", "text": "  Фирма „Никвец” ЕООД е заявила пред Българската агенция за инвестиции (БАИ) намерение за изграждане на модерен балнеокомплекс на Сливенските минерални бани.     Заявената прогнозна стойност на обекта е 11 милиона лева, капацитетът - 20 хиляди посетители годишно.\r\nВ момента тече процедура за сертифициране на фирма „Никвец” като инвеститор от клас А.  „С оглед значимостта на посочения проект за развитието на българската икономика и в частност – на региона, моля да бъде оказано пълно съдействие на инвеститорите”, се казва в писмо на изпълнителния директор на БАИ до областния управител на област Сливен.\r\nФирма „Никвец” вече е собственик на два парцела на Сливенските минерални бани с обща площ от 6 дка, като предвижда върху тях да разположи основната сграда на комплекса. В момента е декларирала желание да придобие и два съседни парцела за строителството на спортни съоръжения, амфитеатър и съвременна канализация.  Областният управител Чавдар Божурски е подписал предварително съгласие за продажба на новите два терена. „Искам да подчертая, че държавният интерес е гарантиран, тъй като съгласно Закона за насърчаване на инвестициите, ако фирмата не изпълни в срок намеренията си, имотите ще бъдат върнати на държавата”, поясни той. „Като областен управител, според дадените ми правомощия, ще окажа съдействие на всеки инвеститор, който допринесе за развитието на Сливенските минерални бани”, заяви днес Божурски.   Проверка в Търговския регистър установи, че в момента собственик на капитала на фирма „Никвец” ЕООД е дружеството „Сън Къмпани” АД, регистрирано през 2016 г.\r\nИнтересно съвпадение е, че точно днес в Сливен започна подписка под надслов „Да върнем славата на Сливенските минерални бани”, инициирана от будния сливенски гражданин, поет и журналист Христо Батинков.    Сливенските минерални бани са бивш проспериращ балнеологичен курорт, известен с лечебните свойства на минералната си вода.\r\nПрез последните две десетилетия красивият в миналото курортен комплекс до река Тунджа бе доведен до катастрофална разруха, в резултат на безотговорното бездействие на държавната и местната власт.", "date": "2019.03.05", "title": "СПА комплекс за 11 милиона лева ще строят на Сливенските минерални бани"}
{"url": "https://www.actualno.com/politics/vetoto-na-prezidenta-vliza-v-plenarna-zala-news_725412.html", "text": "  На първото за седмицата заседание, на 6 март, депутатите ще гласуват повторно промените в Изборния кодекс, върху които президентът Румен Радев наложи вето, връщайки ги за ново разглеждане в парламента, предаде БГНЕС.     Новите изборни правила, срещу част от които се породи широко обществено недоволство, бяха потвърдени единодушно от Комисията по правни въпроси.   Подкрепени от коалиционния си партньор „Обединени патриоти“, ГЕРБ вече заявиха намерението си да внесат нов законопроект, целящ връщането на старото положението с преференциите.\r\nИменно завишеният праг за валидност на преференциите се превърна в „ябълката на раздора“ и стана повод за президентът Радев да напише в мотивите си, че промените са „необосновани от гледна точка на демократичното управление и правовата държава“.  От ДПС пък заявиха готовност също да внесат свое предложение по темата.\r\nОсвен преференциалният вот, президентът атакува още текстовете за машинното гласуване, обжалването на актовете на избирателните комисии, мнозинствата при отмяна на решенията им за отхвърляне и правилата за подсъдността.   Въпреки призива на държавния глава от БСП да участват в дебата, депутатите на левицата ще продължат бойкота си и за трета седмица ще останат извън пленарна зала. Повод за напускането им станаха именно новите изборни правила, срещу които от тази част на опозицията възразиха остро.    Лидерът на партията Корнелия Нинова обясни, че единствено ако управляващото мнозинство приеме ветото на президента, исканията на БСП ще бъдат изпълнение, а това би било основание за свикване на Национален съвет и преразглеждане на решението да останат извън парламента.", "date": "2019.03.05", "title": "Ветото на президента влиза в пленарна зала "}
{"url": "https://www.actualno.com/analysis/pentagonyt-iziskva-novi-sili-za-vyzpirane-na-rusija-news_725417.html", "text": "  Европейското командване на американските въоръжени сили се нуждае от допълнителни авиационни и военноморски сили за възпиране на Русия в рамките на \"Европейската отбранителна инициатива\", заяви ръководителят на командването генерал Къртис Скапароти, предаде РИА Новости.     Според него командването е започнало да поставя бюджетни основи за осигуряване на бързо разполагане на самолети от четвърто и пето поколение, както и на бомбардировачи.   \"Ние искаме допълнителен морски потенциал за увеличаване на смъртността на нашите оръжия в морски аспект и за противодействие на руския потенциал по море. Това изисква подобрение на инфраструктурата,\" каза Скапароти.\r\nКомандирът отбеляза също, че командването работи с Министерството на отбраната за увеличаване на ротационното присъствие на разрушители с ракетни оръжия, самолетни групи и подводници.  \"Всичко това осигурява смъртоносна бойна сила, която ще възпре нашите опоненти и ще се противопостави на нарастващите заплахи в подводната сфера,\" добави генералът.\r\nТой припомни, че бюджетът за 2019 г. призовава за разширяване на архитектурата на въздушната отбрана и противоракетната отбрана в Европа. Генералът също така каза, че има нужда от допълнителни възможности в областта на разузнаването.   ", "date": "2019.03.05", "title": "Пентагонът изисква нови сили за \"възпиране на Русия\" "}
{"url": "https://www.actualno.com/europe/otkriha-paketi-s-eksplozivi-na-letishta-i-jelezopytna-stancija-v-london-news_725423.html", "text": "  Полицейските сили за борба с тероризма разследват три пакета, съдържащи експлозиви, намерени на летище Хийтроу, летище Лондон Сити и железопътна станция Ватерло, съобщи BBC.     \"Малките импровизирани взривни устройства\" са намерени в пощенски пакети А4, съобщиха от столичната полиция.\r\nНикой не е бил наранен, добавиха от полицията.\r\nНавигационният център на Хийтроу е евакуиран, след като находката е докладвана на полицията около 09:55 централно гринуичко време.  \"Тези устройства, на този ранен етап от разследването, изглеждат способни да запалят първоначално малък пожар при отваряне.\"\r\nОще два пакета са били открити в столицата през следващите три часа.   Една част от станцията Ватерло е била обградена след като е докладвано за втора опаковка около 11:40 часа.    След това членовете на персонала от Лондон Ситив са били евакуирани, след като е бил намерен трети пакет около 12:10 ч.\r\nСпециалистите са на мястото на събитието и разследванията продължават.\r\nНяма засегнати полети или влакове вследствие на инцидента.", "date": "2019.03.05", "title": "Откриха пакети с експлозиви на летища и железопътна станция в Лондон "}
{"url": "https://www.actualno.com/music/kijt-flint-i-smyrtta-na-istinskite-hora-news_725419.html", "text": "  Когато чух за изненадващата смърт на Кийт Флинт изпитах странно чувство – като при внезапна и окончателна раздяла със стар приятел, с който много пъти сме прекарвали весело, но отдавна не сме се виждали. Едва ли съм единственият. Трагичната новина за кончината му хвана музикалните фенове неподготвени и ги потопи в носталгични спомени.     Кийт Флинт и Prodigy изгряха през 90-те и бързо се превърнаха в нещо като религия. Слушаха ги всички млади хора – от срамежливите и примерни подрастващи до хулиганите от квартала и футболните агитки.   Музиката на Prodigy изпълваше с енергия, текстовете и видеоклиповете бяха крайно провокативни и често показваха страшното лице на постмодерната реалност. Хитове като Smack My Bitch Up, Poison, Breathe, Firestarter бързо завладяха класациите и скандализираха Великобритания, а в наскоро отворената към модерния свят България изглеждаха като нещо невероятно.\r\nИзлязла от подземния свят на техното, групата имаше неумолимо желание да шокира всички, a Кийт Флинт определено се открояваше с пънкарската си визия и скандално поведение.  Да го наречем ексцентричен е много меко казано. Див, непредсказуем, безкрайно енергичен, за много хора той беше пълна откачалка. Но талантлива и интересна откачалка, от онези, които едновременно пораждат погнуса и възхищение със същността и поведението си, излизащи извън всякакви рамки.\r\nВокалистът на Prodigy беше ярък и харизматичен, със саморазрушителна душевност и обичаше да живее на ръба. Със сигурност е имал и своите вътрешни демони. Може би затова често прибягваше до наркотици, алкохол и опиати. А може би му се е сторило като добра идея да превърне организма си в менделеева таблица.\r\nХиперактивен и неконтролируем още от дете, Флинт обожава да провокира и шокира всички около себе си и да се наслаждава на реакциите им. От малък е запален моторист, пристрастен към адреналина и екстремните преживявания. Когато е на сцената, този психопат със странна прическа и налудничав поглед умее да наелекризира публиката както никой друг. Феновете подивяват, а Prodigy се раздават на макс и грам не им остъпват.       Самият Флинт признава, че единствено на сцената се чувства истински свободен и може да изрази себе си. „Затова съм наистина искрен на сцената. Не съм там заради красотата на гласа ми, или за да бъда най-добрият танцьор. Излизам да изразя себе си и да разбудя публиката“, казва вокалистът на Prodigy.\r\nПоловин година преди да навърши половинвековен юбилей, той отново шокира всички и сам реши да се раздели със света, доказвайки, че човек като него не може да си отиде мирно, тихо и естествено. Освен за феновете, новината за смъртта му дойде като гръм от ясно небе и за колегите му от групата. Лиъм Хоулет призна, че е шокиран, страшно ядосан, объркан и с разбито сърце.\r\nЗагубата е наистина огромна. Музикалният гений на Хоулет и харизмата на Флинт бяха двигателят на Prodigy - донесоха им световна слава, превръщайки ги в една от най-великите (ако не и най-великата) групи в електронната музика. И ако Хоулет е мозъкът на Prodigy, то Кийт Флинт беше сърцето и душата на групата. Без него Prodigy никога няма да са същите.\r\nФлинт сигурно е имал своите причини да се самоубие. По-тъжното е, че в света сякаш остават все по-малко талантливи екстремисти и диви бунтари, които показват истинския си живот и това, което реално са, а не онова, което им се иска да бъдат.\r\nПрез 90-те израснахме сред такива хора – в музиката, киното, модата, спорта. Родени артисти със специфичен и неподражаем стил, които непринудено и без усилие удивляват останалите. Да си истински не беше нещо велико, както смятат сегашните младежи, а нормално състояние на духа, защото тогава всички бяха автентични. Израсналите с Prodigy може би скърбим най-вече за онези \"наши\" времена, чиито символ беше Кийт.       Илия Лазаров ", "date": "2019.03.05", "title": "Кийт Флинт и смъртта на истинските хора"}
{"url": "https://www.actualno.com/balkani/osem-grada-na-balkanite-sa-sred-naj-zamyrsenite-v-sveta-news_725428.html", "text": "  Ню Делхи, столицата на Индия, е най-замърсеният град в света през 2018 г., според проучване на две мониторингови организации в 61 града.     След Делхи, където живеят 20 милиона души, следват столиците на Бангладеш и Афганистан - Дака и Кабул.   Анализът е направен в сътрудничество с швейцарска група, която събира данни за качеството на въздуха по света и международната организация „Грийнпийс“.\r\nСпоред проучването, замърсяването в Ню Делхи е причинено от превозните средства и промишлеността, строителството, димът от домакинствата и селскостопанските отпадъци.  През 2018 г. съдържанието на фини прахови частици във въздуха в един кубичен метър е 113,5 микрограма в Ню делхи. Това е два пъти повече, отколкото в Пекин, където средната годишна стойност е 50,9 микрограма. Според това, китайската столица е на осмо място в света по замърсяване.\r\nВ Западните Балкани: 10 града в Западните Балкани – на територията на Босна и Херцеговина, Македония и Косово - и четири в Турция имат нива, повече от 3 пъти по-високи от изисканите от СЗО. 8 града на Балканите са сред най-замърсените 10% от всички градове в света.   САЩ и Канада: историческите горски пожари имаха драматично въздействие върху качеството на въздуха през август и ноември, като 5 от 10-те най-замърсени градове в света през август са регистрирани в Северна Америка.    ", "date": "2019.03.05", "title": "Осем града на Балканите са сред най-замърсените в света"}
{"url": "https://www.actualno.com/football/trima-svetovni-shampioni-prikluchiha-s-nacionalnija-otbor-na-germanija-news_725431.html", "text": "  Селекционерът на Германия Йоаким Льов разкри, че повече няма да разчита на трима от основните футболисти, с които спечели световната титла от Мондиала в Бразилия през 2014-та година .     \"2019-та е годината на новото начало за Бундестима. За мен бе важно да обясни мислите и плановете си лично на играчите и треньорите на Байерн Мюнхен\", коментира Льов, който отиде до Мюнхен, за да се види очи в очи с триото.   \"В годината, в която започват квалификациите за Евро 2020, ние изпращаме ясен сигнал - младите играчи от националния отбор ще имат нужните шансове, за да се развият напълно. Сега те трябва да поемат отговорността\", каза още Льов.\r\nФеновете ще видят \"новата\" Германия на Йоаким Льов за първи път в контролата със Сърбия във Волфсбург след две седмици, както и в квалификацията с Холандия в Амстердам на 24 март=  Вижте кои  са звездите на Германия, които повече няма да се състезават за Бундестима в .", "date": "2019.03.05", "title": "Трима световни шампиони приключиха с националния отбор на Германия"}
{"url": "https://www.actualno.com/politics/ataka-vse-oshte-ne-e-reshila-kak-da-se-javi-na-evroizborite-news_725359.html", "text": "  В средата на март на свой форум \"Атака\" ще реши как да се яви на евровота, ако скоро не се разберат с НФСБ и ВМРО - партньори в \"Обединени патриоти\". Това посочи пред журналисти в парламента лидерът на партията и председател на парламентарната група – Волен Сидеров.     Ако не сме заедно, да го направим културно, но да бъде комбинирано с ясно уверение, че управленският мандат ще бъде изкаран докрай, програмата - изпълнена и няма пряка връзка между явяването на патриотичните партии (заедно или поотделно) с мандата на правителството, обясни той, цитиран от БТА и БГНЕС.   Борисов да го оставим да направи един пълен мандат, да се види какво е направено и тогава да се критикува, анализира, одобрява управлението на ГЕРБ и патриотите, допълни Волен Сидеров.\r\nТой отново припомни позицията си, че не е важно кой ще води листата, а какви идеи ще защитава представителят на патриотите в европарламента.  ", "date": "2019.03.05", "title": "\"Атака\" все още не е решила как да се яви на евроизборите"}
{"url": "https://www.actualno.com/analysis/zashto-rusija-se-protivopostavja-na-razmjanata-na-teritorii-mejdu-syrbija-i-kosovo-news_725327.html", "text": "  В статия за водещия загребски ежедневник Jutarnji List хърватският анализатор Владо Вурушич търси отговор на въпроса защо Русия се противопоставя на размяната на територии като вариант за постигане на окончателно споразумение за нормализиране на двустранните отношения между Сърбия и Косово.     „Не се отказваме от възможността да постигнем компромисно решение ( ), но днес, за съжаление, сме много далеч от това\", „Надяваме се да постигнем споразумение с Прищина, но предполагаме, че това няма да бъде лесно\". Това са само част от изявленията на държавния глава на Сърбия, и то направени в рамките на един-единствен ден. Те показват увеличаване на степента на напрежение по най-високите нива на властта в Белград по отношение на косовския въпрос, който все повече задушава Александър Вучич.\r\nТой отчаяно търси решение, което да изпълни поне някои от неговите изисквания. Първо, това би предотвратило неизбежно . Второ, Вучич иска не само да остане на власт, но и да получи признание от сръбската общественост за неговото мъченичество, да потвърди историческото си значение и да заеме по-висока позиция в Сръбския Пантеон. Задачата е трудна и в същото време подобна на работата на Сизиф, Тантал и Тезей, въпреки че Вучич обича да се представя като сръбския Йов.   Вучич смята, че ще успее. Министърът на външните Ивица Дачич възхвалява позицията на Слободан Милошевич, твърдейки, че той „се е борил за Косово\", а след това неговите завоевания са загубени от последващите президенти Воислав Кощуница и Борис Тадич. Заслужава да се отбележи, че по време на войната в Косово през 1998-1999 г. Александър Вучич заема поста на министър на информацията в правителството на Милошевич, а Дачич е прессекретар на Вучич.  И така, Косово. Когато Дачич говори за „демаркация“, а Вучич за „компромис“, всъщност и двамата имат предвид „подялба на Косово“ или „размяна на територии“. Във връзка с това Вучич е изправен пред сериозни проблеми. Сръбската православна църква откровено го предупреди, че няма да се откаже от Косово, главно защото в рамките му се намират редица сръбски храмове, като манастира Грачаница и Дечани, които ще останат извън сръбската държавноправна юрисдикция.\r\n„Сръбската православна църква многократно е повтаряла, че е против тази идея и това е основният обществен фактор, който се противопоставя на намеренията на Вучич по отношение на Косово\", обяснява сръбският политически анализатор Бобан Стоянович. Управляващата коалиция на Вучич, включително и нейният член Ненад Попович, лидерът на Сръбската народна партия, също възприема негативно подобни решения. Те се считат за отражение на позицията на Кремъл. Президентът на Косово Хашим Тачи също говори за „корекция на границите\", като даде на Вучич да разбере, че е готов да говори по темата.\r\nКакто ни разказа редакторът на най-голямото косовско издание Koha Ditore Агрон Байрами, огромната част от албанската общественост, както и значителна част от косовските сърби, които не попадат под „обмена“, не подкрепят тези преговори. В крайна сметка обаче решението ще бъде взето от основните играчи в света. Очевидно в момента Белият дом няма нищо против подялбата. Европейският съюз, особено Федерика Могерини, също не възразява, защото Общността постепенно изчерпва търпението си и Брюксел не вижда нищо лошо в подобен резултат. Наистина, германският канцлер Ангела Меркел и Обединеното кралство категорично се противопоставят на идеята с аргумента, че всяка промяна на Балканите ще предизвика лавина от нови искания и претенции в този винаги нестабилен регион (предимно в Република Сръбска, Черна гора, Македония).    Русия първо се преструваше, че подкрепя размяната на територии (руският посланик в Белград Александър Чепурин говори за това миналото лято, а след това се разглеждаше като опит на руснаците да повдигнат въпроса за Крим, Абхазия, Приднестровието, Донецк и Южна Осетия с помощта на подобно косовско решение). Но по-късно руснаците промениха мнението си, във връзка с което Ненад Попович - нека се върнем към него за известно време - имаше възможност да изрази скептицизъм. Според Максим Саморуков, виден руски специалист на Балканите, Москва разбра, че след решаването на косовската дилема (използвайки „разграничението“) тя ще остане без последния си коз и влияние върху Сърбия и следователно - върху региона.   Възможно е в Кремъл да са си мислили, че светът постепенно „привиква“ към „руския“ Крим и че запази поне някакво влияние върху Балканите, които от стратегическа гледна точка, са особено важни сега, когато Москва вече е загубила Македония. Затова руснаците отново се връщат към „спазването” на Резолюция 1244, според която Косово се смята за част от Сърбия. Така че ситуацията се усложнява още повече. Стоянович се съмнява дали Русия е готова да подкрепи разграничението, въпреки собствените си изявления, че ще подкрепи всички възможности, приемливи за Вучич. „Мисля, че Вучич участва в срещата с Путин именно с цел да повлияе на Путин и на Русия да се съгласи за разграничение. Не мисля, че руското влияние върху Вучич е свързано изключително с позицията на Русия в Съвета за сигурност на ООН и нейното мнение за Косово, но някак си има определено влияние върху отношенията като цяло”, казва Стоянович.\r\nНяма никакви конкретни предложения за „разграничаване“. Бобан Стоянович не е сигурен, че възможността за разделяне на териториите може да задоволи Сърбия. „Не е ясно, тя предполага какви са границите и не е наясно дали става въпрос за Прешевската долина. Сръбската общественост като цяло не е в настроение за преговори, но е ясно, че на някои срещи размяната все пак се обсъжда. Вучич изглежда иска да затвори този въпрос, за да изключи проблемите със сръбската общественост и да задоволи международните играчи, които го подкрепят”, казва Стоянович. Байрами, от своя страна, твърди, че не е ясно на какъв принцип може да се направи това „разграничение“: териториално или етническо. Също така не е ясно дали това би предполагало обмен на население, обратно на нормите и правното основание на Европейския съюз, или не. Според Байрами решението е лошо за самите косовски сърби, които не попадат във „въображаемите граници на Северно Косово“. В този случай те се превръщат в национално малцинство, което днес би могло да загуби много от правата си (например гарантирани места в парламента и правителството, както и използването на сръбски език в съда и парламента и т.н.). Или тези хора може би ще трябва да бъдат изселени?\r\nС известна степен на увереност може да се предположи, че „пазарлъкът“се води около Северно Косово, където сърбите са преобладаващо мнозинство, както и за Прешевската долина в южната част на западната ни съседка. Вучич и Тачи обаче разбират „компромиса“ и „демаркацията“ по различен начин. Вучич изисква цялото Северно Косово със Северна Митровица, с Трепча и язовира Газивода, т.е. райони с голям икономически и енергиен потенциал за Косово, както и „сръбските райони” Зубин Поток, Лепосавич, Звечан и Лешак.\r\nХашим Тачи няма да се откаже от нито един от тези региони с икономически потенциал, особено Митровица. Така че намирането на компромис тук ще бъде трудно.   Ако говорим за Прешевската долина и градовете Прешево, Буяновац и Медведжа, тогава Вучич вероятно с радост ще се отърве от силния албански елемент в Сърбия. Но има голям проблем. Факт е, че Паневропейският транспортен коридор 10 минава тъкмо през Прешевската долина, а той свързва Централна Европа през Сърбия (Ниш) и Македония (Скопие) със Солун. Големият въпрос е дали Вучич е готов да се откаже от контрола над тази важна магистрала и да сподели с албанците част от доходите.   Следователно преговорите по този въпрос може да се окажат много трудни, а резултатът им - неясен. Затова Дачич, като говорител на Вучич, вече обявява референдум за демаркация, желаейки да сподели тази тежест със сърбите, или по-скоро да прехвърли цялата отговорност върху тях. Ако всичко се получи, ще бъде казано: „Вие пожелахте така, а аз съм вашият герой\". Ако не, тогава: „Направих всичко; аз страдах за вас, но вие не го искате, така че цялата вина е ваша“. Коментаторът на белградския вестник „Политика” Бошко Якшич твърди, че промените ще продължат да бъдат „козметични” (едно село или малко селце). И, по негово мнение, въпреки факта, че САЩ са за „корекция\" на границите, те не биха искали въпросът за преразглеждане на границите на Босна и Херцеговина и Македония да бъде повдиган. Разбира се, албанският премиер Еди Рама, който подкрепя разграничението и дори склонява Вучич и Тачи към тази идея, също играе своята роля във всичко това.\r\nГовори се, че както в Прищина, така и в Белград, най-много се страхуват от Великата Албания, която постоянно плаши Европа. Но прилагането на идеята за демаркация може просто да доведе до появата на Велика Албания, защото ако Косово стане етнически „чисто” и дори присъедини албанските райони на Сърбия, тогава нищо не може да попречи на албанско-косовското единство (казват, че тази идея е силно подкрепяна от Рама).\r\nСпоред Байрами преговорите по този въпрос са много рискови. Той задава въпрос: Защо Косово да бъде лишено от нещо, за да се спаси режимът на Вучич? „Защо Косово трябва да плаща с териториите си, за да запази Вучич на власт?\", пита Байрами.\r\nПоради нарастващото напрежение, което преобладава около косовския въпрос, сръбският политически анализатор Душан Янич не изключва възможността за местни въоръжени конфликти. От своя страна Байрами се съмнява в подобно развитие на събитията, тъй като не смята, че днес има някакви сериозни предпоставки за подобен сценарий. Такива по-скоро бяха възможни преди около десет години, когато Косово обяви своята независимост. „Мисля, че всичко това е измислица и спекулации. На първо място ние се страхуваме от войната. Ето защо се молим – измислете нещо по-бързо, за да няма война. Но, по мое мнение, няма опасност. И международната общност няма да го допусне. Най-важното е да не се подхранва суетата на двамата президенти, а да се разреши спорът между двете страни по приемлив начин, без конфликти\". Тереза Герова за \"Фокус\" ", "date": "2019.03.05", "title": "Защо Русия се противопоставя на размяната на територии между Сърбия и Косово?"}
{"url": "https://www.actualno.com/curious/moje-li-da-povjarvate-che-tova-e-lili-ivanova-snimki-news_725356.html", "text": "  Надали някой е подозирал, че може да се разхожда по анцуг из софийските улици. Както се вижда от снимките, примата на българската естрада няма нищо против широките спортни дрехи.     Певицата е облечена в модели от дебютната колекция на DJ Мартен Роберто и Никола Владимиров, един от основателите на сноуборд списание.   В новия градски бранд \"КРИСТАЛ\" те разпознават стил, класа, бунт и безвремие, което е и посланието на марката.   ", "date": "2019.03.05", "title": "Може ли да повярвате, че това е ... Лили Иванова (СНИМКИ)"}
{"url": "https://www.actualno.com/plovdiv/dom-sveti-vasilij-veliki-v-plovdiv-izpylnen-do-kraen-predel-vyzrastnite-hora-s-bogat-socialen-jivot-news_725416.html", "text": "  Домът за стари хора „Свети Василий Велики“ в Пловдив е един от най-големите общински в страната. Той е създаден през 1983-та година, като разполага с около 200 места. Към момента капацитетът на практика е напълно запълнен, съобщи за Actualno.com директорът на дома Нина Христова.     „Имаме едва 4 свободни легла, които очакваме да бъдат запълнени следващата седмица“, заяви Нина Христова. Тя уточни, че напоследък често се случва от дирекция „Социално подпомагане“ да бъдат изпращани бездомни хора или клошари. „С тези хора се работи много трудно, повечето от тях отказват да се интегрират и да следват правилата. Някои от тези потребители отказват да си плащат и таксите и често бягат от дома“, казва тя. Като цяло повечето от обитателите на дома са жени – съотношението между тях и мъжете е около 70 към 30. Възрастните хора са настанени в стаи по двама. Има и единични, за които се подават молби и се чака ред. Таксата е 130 лева през зимата, 80 лева през лятото. В момента в дома работят общо 80 човека персонал – сред тях има медицински сестри, лекар, санитари, работещи в кухненски блок, администрация. Има и външен лекар-хирург, който е на договор към дома. Именно той помага, когато е нужно да се приеме някой от възрастните хора за лечение, като съдейства за приема им в УМБАЛ „Свети Георги“.  „Имахме една баба, която беше със запушена жлъчка. Пред нея стоеше изборът – или да си отиде в мъки, или да бъде оперирана, като не беше сигурно, че ще преживее интервенцията. Докторът две денонощия мисли, накрая реши да рискува и да опита да я спаси. Операцията беше успешна и баба Мими живее втори живот, за което съм много щастлива“, споделя Христова. „Работата определено е много трудна и отговорна. Тук имаме хора, които живеят от 24 години при нас. Някои от тях вече са с влошено здраве, има такива с инсулти и инфаркти, като ние продължаваме да се грижим за тях. В момента има около 40 човека, които са лежащи, на памперси, и изискват 24-часови грижи“, уточнява директорът на дома. В стола се предлага топла храна три пъти на ден – закуска, обяд и вечеря, като за диабетиците са осигурени 5 хранения. В стаите самите обитатели си пускат кабелна телевизия, а от дома имат грижата за поддържането на общите части. За всички избори тук се разкрива секция, в която настанените в дома могат да гласуват. Домът е оборудван с видеонаблюдение, а сградата се осигурява от служители на общинска охрана. От 6 сутринта до 22 часа обитателите са свободни да излизат. „Дори и да закъснеят, стига да ни предупредят, няма проблем да дойдат по-късно. На входа денонощно имаме охрана, така че не е проблем. Ако решат да прекарат някой уикенд например, при роднини или приятели, също ни уведомяват с декларации и няма проблем“, казва Христова. Всяка стая е оборудвана с баня и тоалетна.       Домът отговаря на всички стандарти, категоричен е директорът. Като доказателство за това тя съобщи, че след Нова година е имало проверка на Агенция „Социално подпомагане“ от София, която е минала успешно. В „Свети Василий Велики“ има психолог, има и три социални работнички. За старите хора е осигурена и трудотерапия. Понеделник, сряда и петък има танци, гимнастика и занимания, във вторник има прожекция на филми в кино зала, в четвъртък пък се организират беседи с хора от различни сфери, които се избират по желание на хората от дома. Всички гости, които идват в дома, го правят на доброволни начала. „Каним учителки, които преподават литература, каним една преподавателка от катедра „Теология“ към Пловдивски университет „Паисий Хилендарски“, която идва да им изнася беседи. Тя дори им организира почивка в санаториум в Несебър. Каним също и лекари, които да им говорят за различните заболявания и тяхното лечение. Интересът към беседите е много голям“, съобщава Нина Христова. Тя допълва, че през февруари хората от дома са изработвали мартенички, които са разменили помежду си на 1-ви март. На разположение на обитателите е и параклис на името на „Свети Василий Велики“, който се посещава от определени хора. В дома има и интернет зала, оборудвана с компютри, чрез които те могат да общуват със своите близки в чужбина. Не липсва подкрепа и от обществеността в Пловдив. На 14 февруари възпитаниците на училище „Христо Г. Данов“ изнесоха благотворителен концерт, като средствата от него бяха отделени за закупуването на дивани във фоайето. На 14 март пък те ще зарадват с концерт и възрастните хора в „Свети Василий Велики“.      В дома за стари хора не липсват и куриозни случаи. „В края на миналата година дадохме 3400 лева за ремонт на асансьора, защото един от възрастните хора си беше отрязал панталона, защипал го горе на механизма на шестия етаж, за да не взима никой асансьора и като излезе той от стаята, веднага да се качи. Вследствие на това изгоряха някакви части и платихме 3400 лева за ремонт. Звучи невероятно, но за съжаление е истина“, споделя Нина Христова. Тя допълни, че е виждала всякакви истории, като целодневно приема посетители в кабинета си. „От 8 сутринта започват да идват при мен. Някои от тях искат да им сменя стаята, други се оплакват от тези, с които живеят. Имали сме през годините и проблеми с дементни хора, които са бягали от дома и сме ги намирали по-късно из града“, разказва директорът.\r\nНе всички срещи с обитателите обаче са по неприятен повод. „Имаме някои хора, които четат, истинско удоволствие е да общувам с тях. Идват при мен, споделят какво са прочели, дори ми носят книги, които ми препоръчват. Много често ги прочитам и са наистина хубави, след което си ги коментираме. Наистина е удоволствие да общуваш с интелигенти хора“, казва Нина Христова. Домът има библиотека с богат фонд – около 4000 тома. За съжаление обаче, малко от настанените тук четат, като повечето предпочитат да прекарват времето си в разговори. „Като цяло всички очакват внимание от нас. Те ни приемат като заместници на близките им, които не ги посещават постоянно“, категорична е Христова. Тя допълни, че затова целият персонал на „Свети Василий Велики“ полага усилия да направи дните на хората в дома по-радостни и спокойни, като това се е превърнало в тяхна основна мисия.", "date": "2019.03.05", "title": "Дом „Свети Василий Велики“ в Пловдив изпълнен до краен предел, възрастните хора с богат социален живот"}
{"url": "https://www.actualno.com/cinema/novijat-trejlyr-ot-igra-na-tronove-veche-e-tuk-video-news_725422.html", "text": "  Зимата най-накрая е тук. Минаха 19 месеца от последните кадри на епопеята, с които завърши сезон седем. Доста време почакахме, а междувременно все още се знае съвсем малко за предстоящия сезон – тийзърът с Джон Сняг, Санса и Аря в криптата и няколко снимки от новия сезон само подсилват предчувствието за разтърстващ финал.     Дългоочакваният от феновете на епичната сага трейлър е тук:    Българската премиера на 8-мия, финален сезон на „Игра на тронове“ е на 15 април от 21:00 часа по HBO. Първият епизод от общо шест, ще е достъпен за гледане в онлайн стрийминг платформата още от 05:00 часа сутринта на 15 април. В продължение на 6 понеделника ще следим последните битки за трона, а на 20 май, ще разберем кой ще седне на него.  ", "date": "2019.03.05", "title": "Новият трейлър от Игра на тронове вече е тук (ВИДЕО)"}
{"url": "https://www.actualno.com/europe/izvesten-frenski-djihadist-e-ubit-v-sirija-news_725361.html", "text": "  Съпругата на френския джихадист Жан-Мишел Клян заяви пред АФП в Сирия, че съпругът й е убит миналия месец, след като удар на коалицията уби брат му Фабиен, друг известен джихадист, предаде БГНЕС.     \"Дрон уби моя зет и след това минохвъргачка уби съпруга ми\", заяви Дороти Макер в районът, сочен за последното укритие на групировката „Ислямска държава“ в Багуз.   41-годишният Фабиен Клян придоби известност чрез звукозапис, в който поема отговорност за атентатите от ноември 2015 г. в Париж, в които джихадистите на ИД избиха 129 души с координирани атаки в ресторанти и барове около френската столица.\r\nМиналия месец той бе убит в нападение на коалицията с помощта на дрон в Багуз, село в източната част на Сирия, където упоритите джихадисти дават последен кървав отпор.  По-малкият му брат Жан-Мишел, на 38 г., е ранен в същия удар на 20 февруари в Багуз, но е оцелял, каза Макер. Но два дни по-късно той загинал в бомбена атака.\r\nСъобщавайки новините, Макер е била обвита с плътен черен воал и заобиколена от петте си оцелели деца. Тя загубила три други деца в бомбардировки.   Докато Фабиен е смятан за главен пропагандист сред чуждестранните бойни редици на ИД, по-малкият му брат е известен като певец на \"вдъхновителни\" песнопения, чути по някои от видеоклиповете, записани от организацията.    ", "date": "2019.03.05", "title": "Известен френски джихадист е убит в Сирия"}
{"url": "https://www.actualno.com/ruse/iniciativen-komitet-za-chist-vyzduh-shte-sydi-grao-v-ruse-news_725357.html", "text": "  На 1 март 2019 г. е внесена жалба от Инициативен комитет за провеждане на местен референдум за чист въздух в Административния съд срещу бездействието на териториалната служба ГРАО при проверката на подписите в Русе и дали стигат, за да има задължително местен плебисцит по темата с . Това оповести Бойко Никифоров от въпросния комитет.     Причина за жалбата е разминаването в данните, посочени от ГРАО, за броя на избирателите в община Русе. Според териториалната служба установените коректни подписи са 14 279, а те са под необходимите 10% за провеждане на местен референдум, тъй като избирателите с право на глас в общината са 152 083. Жалбоподателят, обаче пояснява, че от списъка на ГРАО трябва да бъдат изключени лицата с настоящ адрес в чужбина, които не са имали право да гласуват на местните избори.   Инициативният комитет ще внесе искане до областния управител на Русе Галин Григоров, който по закон може да насрочи провеждането на допитване. По повод взетото решение на общински съветници да се създаде смесена експертна група, която да приеме наредба за опазване на околната среда Никифоров сподели, че без 7-те точки в предложението за референдум, то същата няма да работи.", "date": "2019.03.05", "title": "Инициативен комитет за чист въздух ще съди ГРАО в Русе"}
{"url": "https://www.actualno.com/politics/demokratichna-bylgarija-pita-medvedev-za-rukolata-video-news_725371.html", "text": "  От 11:30 ч. на 5 март 2019 г. политическото обединение „Демократична България“ проведе протест срещу посещението на руския премиер Дмитрий Медведев в България. Събитието се проведе пред хотел „Балкан“, където премиерите на България и Русия Бойко Борисов и Дмитрий Медведев откриха Българо-руския бизнес форум в областта на туризма, съобщиха от обединението.     „Новичок за българския енергиен сектор“, „Господин Медведев, ядохте ли от руколата“, „Южен поток срещу новичок“, бяха част от плакатите, издигнати от протестиращите.   Протестиращите носеха също голямо българско знаме, знамена на Европейския съюз и украински знамена и припомниха и незаконното присъединяване на Крим и окупацията на части от Източна Украйна.\r\nВ протеста взеха участие лидерите на „Да, България!“, Христо Иванов и на Демократи за силна България ген. Атанас Атанасов, активисти и граждани.   ", "date": "2019.03.05", "title": "\"Демократична България\" пита Медведев за руколата (ВИДЕО)"}
{"url": "https://www.actualno.com/burgas/syvetnici-vlizat-v-komisijata-za-izbor-na-laboratorija-za-kachestvoto-na-vyzduha-v-burgas-news_725360.html", "text": "  Трима съветници влизат в комисията по избор на лаборатория, която да извършва непрекъснат мониторинг за качеството на въздуха в Бургас. Иновативното решение беше взето на последното заседание на местния парламент с пълно мнозинство – 44 гласа „за“, без „против“ и „въздържали се“.     Така тримата съветници, които са еколози по образование - Бойчо Георгиев (ГЕРБ), Радослав Петков (БСП) и Тодор Ангелов (МК „Коалиция АБВ за Бургас“), стават членове на комисия за провеждане на обществена поръчка. Тя ще е с предмет \"Извършване на непрекъснат мониторинг на концентрацията на замърсителите в атмосферния въздух и изготвяне на пълен анализ на качеството на атмосферния въздух на територията на гр. Бургас\". Предстои кметът на община Бургас Димитър Николов да я обяви.   Всъщност градоначалникът беше вносител на предложението за избор на съветници, които да участват в комисията. На предишното заседание – от 27 ноември, пък Общинският съвет възложи на градоначалника да проведе въпросната процедура.\r\nСъс същото решение е определен краен срок не по-късно от 1 март тази година поръчката да се обяви.   Справка в ЗОП и правилника за неговото прилагане показва, че липсва регламент за това. Думата „съветник“, респ. „съветници“ не е употребена в нито един от двата нормативни документа. Липсва регламент, липсва и практика за участието на общински съветници в тези комисии, в които се назначават по принцип нечетен брой членове със задължително участие на правист и експерт/и по предмета на възлаганата поръчка.\r\nТова бе причина за да се обърне към Комисията за защита на конкуренцията (КЗК) за разяснение с два въпроса – дали ще бъде законосъобразно проведена процедура по ЗОП, ако в комисията за избор на изпълнител със заповед на кмета бъдат включени общински съветници (за което ОбС е взел изрично решение); и ако отговорът на първия въпрос е положителен, как би трябвало да е структурирана комисията, за да не е порочно взетото от нея решение за избор на изпълнител?   От КЗК ни отговориха, че нямат правомощия да изразяват правнообвързващи становища по отправени общи запитвания по прилагане на ЗОП извън производството по обжалване. Уточниха, че КЗК се произнася по законосъобразността на решенията, действията и бездействията на възложители, когато е сезирана с жалба от заинтересовани лица/участници в процедурите и след събиране и извършване на проучване на всички относими към въпроса доказателства по конкретната процедура и съответния обжалван акт.    Въпреки това дадоха принципна информация относно правните разпоредби, които предвиждат изисквания към състава на комисията – чл. 103, ал. 1 и ал. 2 от ЗОП и чл. 51 от Правилника за прилагането му.\r\n„Съгласно тези норми комисията състои от нечетен брой лица, които не следва да са в конфликт на интереси с кандидат/участник в процедурата. Не съществува забрана за членове на помощния орган на възложителя да бъдат назначавани външни лица (които не са служители в организацията на възложителя). В последните случаи се сключва писмен договор с всяко от лицата, привлечени като председател или член на комисията“, пише още в отговора от КЗК.\r\nНакратко казано, .", "date": "2019.03.05", "title": "Съветници влизат в комисията за избор на лаборатория за качеството на въздуха в Бургас"}
{"url": "https://www.actualno.com/politics/bsp-pita-imame-li-garancii-ot-ek-za-turski-potok-postavi-uslovie-da-se-vyrne-v-parlamenta-news_725370.html", "text": "  Премиерът Бойко Борисов да , призова лидерът на партията Корнелия Нинова.     На пресконференция в централата на партията тя заяви, че от визитата на руския премиер Дмитрий Медведев .    \"Оценяваме много високо визитата, но от нея \", посочи председателят на БСП. Очакваме от правителството да предприеме конкретни мерки пред ЕК, а не пиар ефекти и приказки, добави тя.  \"От срещата между г-н Медведев и г-н Борисов стана ясно, че , посочи Нинова. \"Затова имаме въпроси към правителството на България - поискало ли е такива гаранции, ако да - получило ли ги е, ако не - защо не ги е поискало и какви стъпки ще предприеме оттук нататък, за да може да стартира целия процес\", добави тя.\r\nПо думите ѝ, иначе би изглеждало, че , пиар преди европейските избори и нищо конкретно като подписано, като договорено споразумение между двете страни.\r\nОттук нататък на ход е премиерът Борисов, ЕС се управлява от неговите партньори, заяви Нинова и го призова да отправи искане за гаранции от ЕК и да ги получи в името на националния интерес на България.       Корнелия Нинова отбеляза, че позицията на БСП винаги е била ясна, а именно, че от партията са подкрепили и преминаването на \"Турски поток\" през България. Според нея е , но ръководените от него правителства са загубили много време и възможности за страната ни през тези години.\r\nНинова изказа позицията на партията си по отношение на , което днес влиза в Комисията по правни въпроси в Народното събрание, както и , при които от левицата биха се върнали в пленарната зала. \"Ако , това означава, че е изпълнило и нашите искания и това би било основание да свикаме Национален съвет и да си преразгледаме решението\", каза тя. и прикрива истината за конфликта на интереси на министър Горанов. Това каза Нинова по време на пресконференцията във връзка с за жилището на министъра на финансите Владислав Горанов.\r\nПопитана кого биха подкрепили евродепутатите на БСП за европейски прокурор, Нинова отговори, че при гласуване на кандидатурата в Европейския парламент, партията ще се събере и ще вземе политическо решение как да гласуват евродепутатите ѝ.\r\n„Засега мога да изразя само е, но не мога да ангажирам с него партията. Моето лично мнение е, че и го е доказала с работата си. Правя бележката, че това е личното ми мнение“, допълни Нинова. По думите ѝ БСП като партия ще си каже мнението, когато и ако гласуването влезе в Европейския парламент.      ", "date": "2019.03.05", "title": "БСП пита: Имаме ли гаранции от ЕК за \"Турски поток\", постави условие да се върне в парламента"}
{"url": "https://www.actualno.com/crime/mvr-predotvrati-pojar-kojto-bi-izpepelil-vidin-news_725364.html", "text": "  Двама души за задържани при опит да проникнат в Гранично полицейско управление-Видин, където най-вероятно е щял да се извърши палеж. Това каза на брифинг зам. главният прокурор Иван Гешев относно опит за умишлен палеж във Видин, предаде Агенция „Фокус“.     \"Преди няколко месеца беше запалена кола на разследващ полицай във Видин, по същото време е извършен палеж и на апартамент. Все още не разполагаме с категорична информация на какво се дължат тези действия. Възложено ни беше от главния прокурор на мен, главния секретар на МВР и г-н Маринов да се предприемат действия по анализ и да се сформира щаб за работа по този случай, защото това по същество представлява директна атака срещу държавата\", обясни той.   \"Миналият вторник е получена информация от ОДМРВ-Видин и Главна дирекция „Национална полиция“, че ще бъде извършен палеж или на територията на Видин, или на Монтана. Колегите са сформирали екипи на множество адреси, които да осъществяват охрана. Във вторник през нощта, един от тези постове констатира опит да се проникне на територията на Гранично полицейско управление-Видин. При опит да се доближат лицата избягват, задържани са\", уточни Гешев.\r\n\"На мястото, където са се опитали да проникнат и най-вероятно е щял да бъде извършен палежът, се намира 10 т цистерна с нефтени продукти, съвсем близо до тях има други нефтени продукти, на улицата има бензиностанция. Това гранично управление се намира в жилищен район. Както се изрази и един колега от Видин: \", заяви Гешев.  \"Лицата, които са задържани под стража от Районния съд-Видин, в петък, са намерени множество 11-литрови бутилки с бензин, с които се показва, че има сходство на почерка от първите палежи и сегашния опит\", коментира той.\r\n\"Тези бутилки са пълни с бензин, към тях е прикрепено пликче с определено вещество, и когато е него се инжектира трето вещество, каквото е намерено в спринцовки в апартамента на задържаните лица, възниква химична реакция и се получава взрив, доста сериозен\", поясни Гешев, като допълни, че задържаните ще се явят пред Окръжен съд-Видин в четвъртък.   По-рано главният секретар на МВР и главен комисар Ивайло Иванов информира, че задържаните не са местни, най-вероятно са наети да свършат тази работа. Двамата не са и криминално проявени.    ", "date": "2019.03.05", "title": "МВР предотврати пожар, който би изпепелил Видин"}
{"url": "https://www.actualno.com/balkani/kosovskijat-premier-armijata-ni-njama-da-byde-izpolzvana-sreshtu-horata-news_725372.html", "text": "  Косовският премиер Рамуш Харадинай заяви, че Армията на Косово няма да бъде използвана за нападение на гражданите, нито на север, нито на юг, предаде МИА.     Харадинай каза това по време на обръщението си по случай атаката на сръбските сили над основателя на Армията за освобождение на Косово, (АОК) Адем Яшари.   По време на честванията премиерът и един от бившите командири на АОК говориха за трансформацията на Силите за сигурност в Армия на Косово, която според него е „проект за поддържането на мира”, предаде БГНЕС.\r\n„Народните представители гласуваха с 103 гласа „за” национален проект, който е в служба на бира. Армията е мир и няма да бъде използвана срещу хората, нито на север, нито на юг”, каза Харадинай.  На церемонията беше и президентът на страната Хашим Тачи, който отдаде почит на всички загинали цивилни и членове на АОК.", "date": "2019.03.05", "title": "Косовският премиер: Армията ни няма да бъде използвана срещу хората"}
{"url": "https://www.actualno.com/curious/dneven-horoskop-za-6-mart-news_725392.html", "text": "        Тази сряда не вадете тигана преди да сте хванали рибата. Големите планове са хубаво нещо, но не променяйте живота си преди да са станали реалност. Тази сряда не се опитвайте да изпреварвате никого. Темпото ви е точно, каквото трябва да бъде. Оставете другите да бързат.   Тази сряда не е добър ден за сериозни покупки. Опитайте се да удържите желанието си за безразборно харчене на пари. Скоро ще ви трябват за по-важни неща.     Кой каквото си е надробил - това ще сърба. Колкото повече обяснявате постъпките си, толкова повече убеждавате отсрещната страна, че изобщо не съжалявате за случилото се. Тази сряда не си припомняйте лошото. Мислите за отмъщение няма да ви донесат нищо добро. Просто не допускайте съответните хора отново в живота си. Тази сряда ще се изненадате от себе си, като проявите любопитство и инициатива в сфера, която до момента ви е била неприятна. Може да се надскочите. Продължавайте в същия дух.   Тази сряда очаквайте инцидентна покана за вечерта. Не мислете колко много ще се нарушат плановете ви, а си подарете това неочаквано забавление.    Тази сряда ви очаква разрешаването на личен проблем. Не бавете много действията си. Всяко забавяне може само да усложни ситуацията. Тази сряда не се месете в чужди дела, особено по ваша инициатива. По-късно може да бъдете обвинени в нежелана намеса и да пострада важно приятелство.    Тази сряда не очаквайте помощ от никъде. С каквото успеете да се справите - толкова. Важното е работата да е качествено изпълнена. Тази сряда може да имате някои противоречия със самите себе си. Ако е възможно изберете и двата варианта за действия. Не си мислете, че няма невъзможни неща. Тази сряда е добре да впрегнете цялата си отговорност във всяка една дейност, която извършвате. Най-напред се погрижете за доброто си настроение. Важно е да се обичате повече.", "date": "2019.03.05", "title": "Дневен хороскоп за 6 март"}
{"url": "https://www.actualno.com/crime/katastrofa-s-tir-na-pytja-ruse-razgrad-news_725382.html", "text": "  Катастрофа с тежкотоварен автомобил стана на главния път Русе – Разград днес следобед, предаде кореспондентът на БГНЕС за региона.     Инцидентът е станал малко след отбивката за село Щръклево, в района на ДЗС.   По неясни засега причини тежкотоварен автомобил, движещ се в посока Русе, е напуснал пътното платно, \"помел\" е мантинелата и е спрял в дерето.\r\nНяма данни за пострадали хора.  Вследствие на инцидента част от товара на ТИР-а се е разпилял. Екипи на Пътна полиция регулират движението в участъка.", "date": "2019.03.05", "title": "Катастрофа с ТИР на пътя Русе – Разград"}
{"url": "https://www.actualno.com/varna/varnenci-kym-kmeta-kakvo-se-stroi-v-morskata-gradina-i-zakonno-li-e-news_725367.html", "text": "  В емблематичната за Варна Морска градина се е появи ограда, която показва, че зелената площ ще се застроява. Това стана ясно от публикувани от граждани снимки в социалните мрежи. От снимковия материал се вижда, че теренът на който ще се строи, е градинката близо до Зоологическата градина, под Розариума.      Мястото е заградено и на него има табели с надпис \"Строителен обект\". Това породи множество въпроси, които гражданите ще зададат на кмета на община Варна. Те искат да разберат какво ще се строи там и законно ли е да се извършват строителни дейности в една от най-големите архитектурни забележителности на Варна.  Гражданите са възмутени, че общината предприема действия без да се е допитала до тях. Те очакват отговори от администрацията на кмета Иван Портних и фирмата \"Хидрострой\" - едновременно проектант и изпълнител на ремонтните дейности в Морската градина.\r\n\"От тези стоежи навсякъде децата няма къде да играят, няма къде човек да се разходи спокойно сред дървета...Всичко е бетон!\", коментират варненци.    ", "date": "2019.03.05", "title": "Варненци към кмета: Какво се строи в Морската градина и законно ли е?"}
{"url": "https://www.actualno.com/plovdiv/gori-smetishteto-v-selo-pyrvenec-pojaryt-e-trudnodostypen-news_725375.html", "text": "  Гори сметището в село Първенец. Това съобщи за Радио „Фокус” – Пловдив директорът на РДПБЗН – Пловдив комисар Георги Мангараков. По думите му от сутринта горят строителни отпадъци. На място са изпратени два противопожарни автомобила с екипите си, които се опитват да погасят пожара, който е на трудно достъпно място. Допълнително са изпратени и две цистерни на Общинско предприятие „Чистота” да подпомагат гасенето.     „Това е голям кратер, тъй като самото сметище е като тераса. Доста трудно място, не може да се достигне до него”, посочи комисар Мангараков. Той изрази опасение пожарникарите да не попаднат в тресавище, ако рискуват да влязат вътре. По думите на комисар Георги Мангараков още снощи е направен опит сметището да бъде засипано с помощта на булдозер.   „Сметището е охраняемо”, припомни комисар Мангараков. Пожари там горяха през 2008, през 2009 и през 2011 година.", "date": "2019.03.05", "title": "Гори сметището в село Първенец, пожарът е труднодостъпен"}
{"url": "https://www.actualno.com/education/ot-dnes-se-podavat-zajavlenija-za-javjavane-na-dyrjavnite-zrelostni-izpiti-news_725369.html", "text": "  От днес до 18 март 2019 г. бъдещите зрелостници могат да подават заявления за участие в държавните зрелостни изпити. През тази година матурата по български език и литература е на 21 май, а по избираем предмет - на 23 май, съобщиха от МОН.     В документите си учениците трябва да посочат предмета, по който ще положат втория задължителен зрелостен изпит. И тази година могат да избират между 13 предмета - математика, география и икономика, биология и здравно образование, история и цивилизация, физика и астрономия, химия и опазване на околната среда, философски цикъл, английски език, немски език, френски език, руски език, италиански и испански език. Освен това могат да се явят и на изпити по желание, които ще се проведат в периода от 28 май до 31 май. Броят на допуснатите до матурите ще бъде ясен до 17 май.   Резултатите ще бъдат оповестени до 13 юни 2019 г.", "date": "2019.03.05", "title": "От днес се подават заявления за явяване на държавните зрелостни изпити"}
{"url": "https://www.actualno.com/crime/otkriha-bomba-pri-remont-na-bul-vasil-levski-vyv-varna-news_725396.html", "text": "  Бомба е открита при строителство в старата част на варненския бул. \"Васил Левски\" в района на пазар \"Левски\", съобщи bTV.     По първоначални данни бомбата е силно корозирала,\r\nКъм мястото пътуват специалистите от групата за разузнаване, транспортиране и унищожаване на невзривени боеприпаси.\r\nТе ще отнесат бомбата и ще я унищожат на обезопасено място.  ", "date": "2019.03.05", "title": "Откриха бомба при ремонт на бул. \"Васил Левски\" във Варна"}
{"url": "https://www.actualno.com/plovdiv/dds-izmama-za-5-mln-lv-vkara-dvama-biznesmeni-v-syda-v-plovdiv-news_725387.html", "text": "  След полицейска акция на 1 март, днес пред Окръжен съд- Пловдив застанаха двама души, арестувани за измами с ДДС в голям размер. Михал Марков е обвинен в пране на пари, а  Тодор Ташев - в укриване на данъци. Съпругата на Ташев също е задържана, но освободена срещу парична гаранция от 10 000 лв. Полицейската акция под наблюдението на Окръжна прокуратура- Пловдив, съвместно със служители от Икономическа полиция в Пловдив и на ГДБОП- София, бе на територията на Пловдив, София, Разград и Велико Търново. При обиските бяха открити общо 600 000 лв в различна валута, както и документи и компютърни конфигурации с отношение към престъпната дейност. Задържани бяха девет лица, на трима от тях бе повдигнато обвинение. До момента разследването установи, че за две години от 1 март 2017 до 1 март 2019 година чрез седем търговски дружества, регистрирани в България, са извършени парични преводи на общо 5 млн лв към търговски дружества в Полша и Италия.     По позната вече схема управителите на тези седем дружества са били подставени лица с нисък социален статус, затова пък са поръчвали стока от Полша и Италия, а пратките са пристигали формално на името на тези фирми, всъщност реално ги е получавало друго търговско дружество с управител Тодор Ташев. Тази стока се е продавала в магазинната мрежа, но парите от продажбите не са били декларирани, така че е избегнато плащане на данък в размер на около 1 млн лв. Две години фирмата на Ташев- \" Ти джи Козметикс\" не е внасяла ДДС и корпоративен данък. Когато се провежда акцията на 1 март, в базата на Ташев е задържан камион с перилни препарати, адресиран до една от седемте фантомни фирми. Окръжна прокуратура иска най- тежката мярка за неотклонение.   ", "date": "2019.03.05", "title": "ДДС измама за 5 млн лв вкара двама бизнесмени в съда в Пловдив"}
{"url": "https://www.actualno.com/health/bebeshkite-stolcheta-sa-opasni-za-majkite-news_725319.html", "text": "  Вдигането и разнасянето на бебешка седалка за кола може да изложи на риск възстановяването на майките след раждането, съобщи ВВС.     Бебешките седалки за новородени са тежки и неудобни за носене и може да доведе пролапс на тазовите органи при тъкмо родили жени, казват физиотерапевти. Производителите споделят, че са ограничени в теглото и дизайна заради регулации, предаде БГНЕС.   Физиотерапевтът Лаура Кулер предупреждава, че седалките не трябва да се махат от колата в поне първите шест до осем седмици след раждането.\r\nЛекари предупреждават, че седалките не са добре проектирани за носене.  Аманда Савич от Професионалната мрежа на тазовите, акушерските и гинекологичните физиотерапевти заяви, че седалките „не са добре проектирани за пренасяне на бебета.”\r\n„Вие носите тежък товар от едната страна на тялото си много често като изпъвате ръцете си напред или назад и това не е удобен или ергономичен начин да носите нещо”, казва тя.   Савич добавя, че жените „са много, много уязвими в тези първи няколко седмици” и те трябва да вдигат възможно най-малко тежести и да заздравяват мускулите на корема си.    Люк Бърнс, от Асоциацията на производителите на бебешки продукти казва, че строгите правила за безопасност затрудняват проектирането на бебешки седалки, но „марките винаги са търсили решение, което да позволи по-голяма лекота на използване от страна на родителите и защита на тяхното благосъстояние.”", "date": "2019.03.05", "title": "Бебешките столчета са опасни за майките"}
{"url": "https://www.actualno.com/showbusiness/marija-ilieva-vzrivi-mrejata-s-imitacija-na-sofi-marinova-video-news_725385.html", "text": "  Мария Илиева изненада журито и публиката с образа си на Софи Маринова. Вчера в шоуто \"Като две капки вода\" тя впечатли с автентична имитация на отличителния глас на певицата. Затова не е изненадващо, че Мария стана и големият победител на вечерта.      \"Благодаря на специалистите в това шоу, които успяват за минути да преобърнат света. Софи Маринова е уникална изпълнителка, която през годините е оставила изключителни песни\" , сподели развълнувано Илиева.   Бурни овации последваха и за Стефан Илчев, който се потопи в сложните стъпки на Мадона заедно с балета на шоуто – Funky Monkeys. Papi Hans получи категорична подкрепа от журито за образа на Ник Картър и тийн идолите на цяло поколение - Backstreet Boys.    \"Очаквах, че преобразяването ти в Алла Пугачова ще бъде пародия, но това беше уникално!\", заяви Маги Халваджиян след изпълнението на Милко Калайджиев в ролята на руската естрадна икона. Мая, Джина и Ади от емблематичните Трамвай №5 придружиха Петя Буюклиева на сцената на шоуто, докато самата тя се превърна в Петко Петков. \"Джо Лин Търнър е мой личен приятел. Мога да кажа, че успя да избягаш от женския образ, а с тези височини заслужаваш аплодисменти\" , заяви рок единицата в журито – Фънки, след представянето на ТИТА. С помощта на холограма Деси Добрева представи Агнета и Ани Фрин от ABBA, а Дичо развълнува публиката с R Kelly и песента \"I believe I can fly\".        ", "date": "2019.03.05", "title": "Мария Илиева взриви мрежата с имитация на Софи Маринова (ВИДЕО)"}
{"url": "https://www.actualno.com/actualno/koj-shte-usvoi-osvobodenata-patriotichna-nisha-news_725308.html", "text": "  В политиката няма място за вакуум; съществуват отдавна няколко ниши, които нямат общо с учебникарски понятия като десни, леви, центристи, християн-консерватори и прочие; поне у нас. Партийната принадлежност е нещо далеч по-стихийно, рудиментарно. ГЕРБ не са дясноцентристи, а са \"доверие в силната фигура на Бойко Борисов\", БСП не са леви, а са \"носталгично реактивен вот за това, че Корнелия Нинова все пак е доста по-добра от Михаил Миков\", ДПС не са \"либерали евро атлантици\", а \"абе дай да си гласуваме за нашите, че да ни представляват за всеки случай\". Разбира се, към всички тези спонтанно-народняшки дефиниции е редно да се добави: \"и като цяло крадат и разлики няма\", но не за това става дума сега.     Става дума, че една от най-големите ниши, тази на патриотизма, започва да собствените си авторитети. Фигурите на Сидеров, Симеонов, особено Каракачанов. Вероятно единственият с шанс на оцеляване е и най-опитният в тази работа - Сидеров. Нито \"Атака\" обаче, нито НФСБ, да не говорим за ВМРО са онова, което бяха. \r\nКой е кандидатът да се усвои всички тези опразнени пространства? Забележете какво става на 3-ти март. Волен Сидеров е пред паметника на цар Освободител в София. Не беше ли близо цяло десетилетие тъкмо той на Шипка? Какво по-обичайно, установено и сигурно има от това \"Атака\" да са точно там? Сидеров обаче прави друго: цялата му реторика се измести в друга посока - от националистическа, към дълбоко оране в плодотворната бразда на антагонизма Русия-Запад. По време на акцията на \"Атака\" пред Народното събрание имаше няколко малки български знамена и един голям руски флаг. Сидеров всъщност инсталира нов тренд, който заявява следното: да си русофил е по-важно отколкото да си националист. И нещо повече: да си русофил те дефинира като националист, двете са абсолютно неразривно свързани. Това със сигурност е умен ход; Волен добре знае как да проследява определени нагласи и да извлича от тях максимума. В същото време обаче това е и поемане на риск: онзи старият национализъм, тип \"Атака\" 2006-2012\", в момента е напълно свободен. Неговата реторика беше нещо от рода на: \"България преди всичко, независимост от всякакви влияния, силна държава, национализация на това-онова, изгонване на тези и онези чужди интереси и само напред братя\". Дали например \"Възраждане\" ще успеят да се внедрят тъкмо там, където \"Атака\" и другите отдавна ги няма? Евроизборите ще са първият тест.    Райко Байчев ", "date": "2019.03.05", "title": "Кой ще усвои освободената патриотична ниша? "}
{"url": "https://www.actualno.com/politics/borisov-pak-povdigna-vyprosa-s-otmjanata-na-sankciite-sreshtu-rusija-news_725311.html", "text": "  В условията на санкции и многополюсен свят успяваме с колегата Медведев да поддържаме доста добри работни отношения. Да не се делим на русофили и рософоби, да си гледаме нашите, прагматични български интереси. За това призова българският премиер Бойко Борисов по време на Българско-руския бизнес форум, където гостува руският министър-председател Дмитрий Медведев, както и министърът на туризма Николина Ангелкова, министърът на икономическото развитие на Руската федерация Максим Орешкин, кметове и представители на българския и руския туристически бизнес.     Стотици милиони губим в селското стопанство заради , настоя и Борисов, който не даде точно число, но уточни, че \"с колегата\" . \"Когато си говорим, винаги е по-добре, отколкото години наред да няма необходимите взаимоотношения\", настоя Борисов, а тези думи бяха определени от министъра на туризма Николина Ангелкова като \"страхотна подкрепа\", а тя добави и, че ще продължим да работим за развитието на туризма.   В опит да демонстрира какво е отношението на Москва към нас, Борисов разказа как Медеведев, който бил фотограф-любител, снимал Тракийското съкровище и възкликнал как по времето, когато това чудо било създадено, Китай още нямала писменост.\r\nОт 1 февруари имало в 59 града изнесени центрове за издаване на визи, стана ясно от думите на българския министър-председател, който се оплака, че конкуренцията била дори свирепа, тъй като Турция и Гърция дотирали чартърите с руски самолети. Всъщност става въпрос за друго, а не за дотиране - има практика от Турция да плаща за специална реклама в самолетни полети, като според председателя на Националния борд по туризъм Румен Драганов става въпрос за по 6000 евро реклама на полет. Борисов се похвали и, че имаме отлични отношения с държави като Иран и дори с Палестина, за да привличаме руски туристи.  Същевременно Дмитрий Медведев оцени . Той каза и, че имало българи, които почиват в Русия, макар и не толкова много, колкото са руснаците в България - по половин милион годишно, като наблегна на т.нар. екологичен туризъм и на липсата на развитие по отношение на туризма на връзките с ЕС заради наложените санкции. Припомняме, че заради анексирането на Крим има специални санкции на ЕС точно в сферата на туризма – за забрана на всякакви връзки за туризма в Крим. ", "date": "2019.03.05", "title": "Борисов пак повдигна въпроса с отмяната на санкциите срещу Русия"}
{"url": "https://www.actualno.com/moresport/golemijat-pobeditel-spechelil-blizo-1-milion-leva-tova-e-sbydnata-mechta-news_725317.html", "text": "  На 25.02.2019 г. В. З от Враца грабна най-голямата в историята на спортните предвиждания печалба от близо 1 милион лева от „Еврофутбол“. На 23.02. той заложи 200 лева за 18 мача в права колонка в пункт на ул. \"Кръстьо Българията\" №18. Три дни по-късно на официална церемония в централата на компанията той получи символичен чек, а малко по-късно сумата от 956 892 лева му бе изплатена.       В.З. Благодаря ви! Основното, което почувствах беше удовлетворението, за това, че съм познал крайните изходи на толкова мачове, което за мен е едно голямо удоволствие. Това е мое хоби! Когато играя „Еврофутбол“ го правя, защото това ми доставя удоволствие, без да ме напряга и без да се притеснявам от евентуалния краен изход на всеки един от мачовете.   В.З. Разбира се, късметът е огромна част от всяко едно постижение, от всеки един успех в „Еврофутбол“, както и във всички останали игри. Но, за да се стигне до него, е необходимо човек да има и доста познания. При мен това се изразява в едно неангажиращо запознаване с резултатите на всички мачове на планетата. Имам около 25 спортни програми, които дават всички мачове по света. Обикновено си избирам най-интересните, които проследявам изцяло, а другите ги следя повече като резултат. Но, винаги в основата стои, че съм се запознал със състоянието на двата отбора, което се изразява в моментната им форма, в отсъствието на определени важни фигури, които понякога имат незаменим характер, като наказани, контузени и т.н. Следя изявите на всеки един отбор как се представя като домакин, съответно като гост. Въобще правя обстоен анализ на двата отбора. Важно е  да отбележа и целите - кой какво преследва в играта и това също има влияние на моята преценка.     В.З. Аз имам чешки спортен телевизионен канал, както и румънски. В печелившото предвиждане  имам и мач от Дания. Това е един мой любим отбор Мидтиланд, където играе Божидар Краев, който е врачанин. Той е бивш играч, израснал в Ботев - Враца, после премина в Левски. Следя ги и тях, защото и там има интересни мачове и резултати. В.З. Във всеки един мач може да има изненада! Следя ги всичките, както и Испания. Барселона е моята слабост, където играе, бих го нарекъл - най-великият в нашата епоха футболист – Лео Меси. Направо е излишно да се споменават неговите качества. Тъй като той вече мина 30-те, с тъга очаквам деня, в който той ще напусне футбола, защото футболът ще загуби част от своя чар с неговото отсъствие. В.З. Не съм ходил до сега, но е възможно да го направя.   В.З. Да, така е. В.З. Основното е, разбира се да са живи и здрави децата, семейството и да се успява! В.З. За сега още не съм сигурен, но мисля, че ще се справя някак (смее се). В.З. Голям! В.З. Следя го и залагам от време на време. Тогава, когато намеря своя мач. Действително във Враца се изгради един много добър отбор, който като новак в Първа професионална футболна лига се представя на едно доста добро равнище. Смятам, че ръководството на клуба положи много добри усилия в тази насока. Кметът, който е председател на футболния клуб, е бивш заместник министър на спорта и е спортен човек. Това нямаше как да не се отрази и върху организацията, която той създаде. В.З. Рядко съм слагал знакът „Х“, тъй като за мен специално това е рисков знак. Преценявам възможностите на двата отбора с оглед един радикален резултат – или 1-ца или 2-ка. Трудно ми е да посоча „Х“, освен когато знам много добре, че мачът е без значение за двата отбора и е съвсем нормално да го изиграят формално. В.З. Следях и гледах част от европейските мачове на големите първенства. Специално за другите - Чехия, Румъния и Дания не ги гледах. В интерес на истината, за да разбера, че имам печалба, ми се обади букмейкърката. Тя ме информира и няма да скрия, че я очаквах да ми се обади. В.З. В зората на моята дейност като участник в игрите, организирани от „Еврофутбол“, когато погледнех стотиците мачове все ми се струваше, че поне на половината от тях можех да позная резултата. И когато така наивно започнах да играя, установих, че именно „най-лесните“, най-трудно излизат. Ключът към успеха е да се успее да се подбере от тези няколко стотици на вид лесни мача точно тези, които ще излязат, което е изключително трудно като задача. В.З. Пожелавам разбира се успех, да се запознават със състоянието на всеки от отборите за всяка една среща, да играят понякога и с риск, но разумно! а!\r\nВ.З. Благодаря и аз на всички!\r\n \r\nЗа повече информация моля вижте на ", "date": "2019.03.05", "title": "Големият победител, спечелил близо 1 милион лева: Това е сбъдната мечта"}
{"url": "https://www.actualno.com/blagoevgrad/top-3-na-domovete-za-vyzrastni-hora-v-oblast-blagoevgrad-news_725261.html", "text": "   Факторът \"дом за възрастни хора\" в България има по-скоро негативна презумпция. Хората си представят място, където като чели \"изхвърляш\" близките си като непотребни вещи, и повече не се сещаш за тях. Представата е за мрачно място, с лоши условия, липса на грижи и дори без светлина. Като затвор, само че със свободен режим. В повечето европейски страни, а и не само, това не  е така. Домовете за възрастни хора са високо реномирани заведения, в които грижата е на много високо ниво, а възрастните хора комуникират със свои връстници и за тях се полагат адекватни социални и здравни грижи.       С оглед на развенчаването на този мит, както и за представяне на реалната картина, решихме да направим класация на най-добрите домове за възрастни хора в област Благоевград. Класацията е направена на база различни показатели като: отдалеченост от населено място, адекватни социални и здравни грижи, наличието на психолог, инфраструктура и дори отношение. Топ три на домовете в областта беше трудно за създаване, както заради голямата капацитентност на подобен род домове, така и на редица други показатели. Все пак открихме най-добрите домове, поне според нашите показатели. 1) в гр. Симитли зае нашето първо място. Домът се намира в гр. Симитли, което значи, че по показател на отдалеченост е фаворит, заради добрата си локация. Домът предлага три услуги: постоянно настаняване, временно настаняване и хоспис.   Ако се избере опцията постоянно настаняване, възрастните хора могат да се възползват от редица придобивки. Те включват както настаняване в единична, двойна или тройна стая, така и постоянен достъп до общи части с мека мебел и кътове за почивка и релаксация.\r\nСтаите са оборудвани със собствен санитарен възел, телевизор с кабелна телевизия, безжична интернет връзка и климатик. Всеки настанен получава четири хранения дневно: закуска, обяд, следобедна закуска и вечеря, които са прясно подготвени от готвачите на дома.    Всеки настанен има 27/7 достъп до медицинските услуги на дома, като екипът от специалисти включва: личен лекар, лекуващ лекар, психолог, кинезитерапевт, медицинска сестра. Служителите на дома предлагат както ежедневна помощ за поддържане на личната хигиена, така и занимания, за по-лесното адаптиране в социалната среда.\r\nУслугата за временно настаняване има същите елементи като тази за постоянно настаняване, само че за по-кратък период. Възрастните хора могат да бъдат настанени за седмица, месец или по-дълго време, без значение от здравословното състояние на посетителите.\r\nХосписът, като вид услуга, в дома за стари хора, предлага също постоянен медицински контрол, медицинска сестра, поддържане на личната хигиена и тоалет, както и осигуряване на всичко необходимо за нормална здравословна среда.\r\nДенят в дома преминава при конкретен график. Гостите и жителите на дома могат да се възползват както от сутрешна гимнастика, така и от кинезитерапия, занимания в конферентната зала, които включва игри за умствено стимулиране, разходки, както и беседа с психолог.\r\nЖителите на дома, който е частен, са много и разнообразни. Най-голямо впечатление правят професиите им: лаборанти, инженери, библиотекари. Хора, със завидна репутация, избрали да прекарат най-спокойните си години в едно тихо и уютно място. Сградата на дома също е важна. Функционирала преди това като 4-звезден хотел, днес домът разполага с 24 двойни стаи, осигуряващи всички необходими удобства.   Катерина Панкова, управител на дома, заяви дори пред , че домът е имал и настанени потребители чужденци, възползвали се както от домашната му атмосфера, така и от неповторимата обстановка.\r\n2) Второто място заема край Разлог. Домът е разположен на самият изход на града, посока Банско, и е на 50км. разстояние от Благоевград, и на иколо 150 км. разстояние от Пловдив и София. Доброто му разположение, точно в полите на Рила и Пирин, превръща несравнима природата около него. Домът разполага с целогодишен прием за настаняване, като условията за самото настаняване са потребителят да е над 60 години, и да е подал молба за това до агенцията за \"Социално подпомагане\". Капацитетът на дома е 30 места, разпределени в 15 стаи. За разлика от предходния дом, тук няма възможност за настаняване в самостоятелна стая, за сметка на това стаите са с две или три легла. Към всяка стая има собствени санитарни възли, и оборудвани както с телевизор, така и с всички нужни мебели. Самата сграда е изцяло реновирана и топлоизолирана, както и има постоянен достъп до топла вода.\r\nПочивката и релаксацията на потребителите е осигурена чрез създаването на просторна дневна с мека мебел, телевизор, библиотека и място за почивка и тихи разговори. Домът разполага с модерно перално помещение, осигуряващо както перални и сушилни, така и шевна машина и маса за гладене.\r\nВ двора на дома, осеян със зеленина и храсти, е изграден и китен малък параклис, носещ името \"Св. Димитър\", където потребителите могат да се помолят на светеца. Специално за хората с увреждания има изградени специални рамки, указателни табели и системи за повикване, отговарящи на най-високите стандарти.\r\nПерсоналът на дома е висококвалифициран, като за нуждите на потребителите има осигурен както медицински персонал, така и социален работник, трудотерапевт, санитари, кухненски работници и друг помощен персонал.\r\nКонкретно за медицинското обслужване, то е денонощно, като има посещение на личен лекар всяка седмица. Качествената и здравословна храна е разделена на три етапа: закуска, обяд и вечеря, като диетата е съобразена с личния избор на потребителите.\r\nОсвен образователни услуги, като вестници, списания и достъп до интернет и библиотеката, потребителите посещават заедно редица мероприятия като: събори, театри и фестивали, както и мероприятия по занимания.\r\nСвободното време на всеки може да е самостоятелно организирано, както за лично време, така и за контакти с близките. Не на последно място, домът разполага с 6 декара зеленчукова градина, в която всички потребители могат да се включат, както в засаждането, така и в отглеждането на зеленчуците.\r\nДомът наистина може да бъде определен като дом, а не просто като социална институция. Това потвърждава и директорът му, г-жа Здравка Кадурина, която заяви пред : “Целта на домовете, а и моето виждане е, не само да се осигурят основните жизнени потребности: подслон, светлина, топлина, храна и обслужване, а и тези хора да намерят своята домашна среда: сред персонала, а и сред другите потребители. Да се чувстват като вкъщи, а не „извън борда”. Не да се чувстват изоставени.”\r\n3) На трето място класираме в Благоевград. Домът е разкрит през 2011г. с капацитет от 87 човека, в ремонтирана и високореновирана сграда. Локацията на дома в кв. \"Струмско\", което е много удобно както за близките на потребителите, така и за персонала. Домът отново, по принципа на този край Разлог, предлага настаняване, след подаване на молба в \"Социално подпомагане\" и капацитет от размера на пенсията на потребителя. За правилното функциониране и осигуряване на оптимална среда в дома работя както постоянни медицински служители, така и социален работник, психолог, трудовтерапевт и санитари. Здравните грижи са 24 часови и са съобразени с индивидуалните потребности на всеки потребител.\r\nОсвен посочения персонал, в дома работят още дори и фризьор и фелдшер, както и рехабилитатор, с който се осигуряват постоянни рехабилитационни услуги за трудноподвижни потребители, или такива със здравословен проблем. В дома често се провеждат различни културни прояви, като посещение на Камерна опера и други, които стимулират и разнообразяват потребителите.\r\nПоследната инициатива беше свързана с Баба Марта, където на потребителите бяха раздадени мартеници, а самите те участваха в импровизирани представления.", "date": "2019.03.05", "title": "Топ 3 на домовете за възрастни хора в област Благоевград"}
{"url": "https://www.actualno.com/curious/toja-ot-prodidji-news_725280.html", "text": "         След концерта целият екип веднага тръгнахме към Лозенец да се забавляваме, а Шашкъна оставихме в Бургас да събира кабели.  Тогава, според разказа на Шашкъна, тия, „беквокалите на Продиджи”, така жестоко се били надрусали, че място не можели да си намерят и отишли зад сцената при Шашкъна и му казали:  – Пич, може ли, молим ти се, и ние да навиваме кабели малко с тебе, че не можем да седим на едно място?     – Може, като си немате друга работа, навивайте тука. Тъкмо ше приключа по-рано.  Впрочем, аз не знаех, че „Продиджи“ имат беквокали, възможно е да става въпрос за някои от самите членове на групата, предавам ви историята както и доколкото Шашкъна ми я разказа на мен.      И така, навили беквокалите кабелите, измели и измили пода и заявили на Шашкъна:  – Виж какво, ти си ебаси пича!  И като израз на положителното си отношение към Шашкъна, беквокалите на „Продиджи“ го поканили с тях на рождения ден на тая, мениджърката на „Продиджи“. В президентския апартамент на петзвездния „Грандхотел Приморец Марина Спа Уелнес енд Империал”. Дето нощувката в двойна стая струва 400 кинта.      – Тоест, искаш да кажеш, че са те поканили на частно парти у „Продиджи“ един вид, така ли?  И той ми вика:  – Еми да, к’во чак толкова е станало.  – И що не се обади, Шашкън? Защо не ми звънна на мен, например, на шефа си?  – Еми какво да ти звъня. Вие така и така забихте към „Корал”, без да ме изчакате, какво да правя аз, викам си: дай да ида тоя рожден ден, мое па да е готино.  – И много хора ли бяхте?  – А, не, – вика – пълна скръб, вика, нищо не си изтървал. 6-7 човека некъде. Тия от „Продиджи“ там, мениджъката и аз.  За разлика от мен и вас, Шашкъна не е отрасъл с „Продиджи“, ако това ви интересува. Отрасъл е със сещате се със какво… Никога не ги бил слушал преди, ама бил им гледал концерта сега, докато снимаме, и му харесало, к’во.   – Тия хора се оказаха доста големи простаци. Тоя с рогцата къде е, вокала на „Продиджи“, вика…  – Кийт Флинт! Кийт Флинт се казва вокалът на „Продиджи“!  – Не го знам как се казва, тоя, дето прическата му е с рогца отгоре, и вика: „Айде сега, искам всеки да подари по нещо на, тука, на, нали, мениджърката, за рождения ден. Обаче понеже знам, вика, че никой нищо не ѝ е взел, искам сега всеки да строши по нещо тука в апартамента! Кой каквото иска да строши, вика, аз плащам!“. И – да, речено-сторено, фанали да трошат там, всичките, кой- нощна лампа, кой – полилей, другия – позлатените кранчета на ваната, другия – хладилника, третия – не знам какво, всеки троши, ебаси простаците, честно!  Шашкъна, не помня точно какво, строшил и той нещо дребно, колкото от добро възпитание, да не обиди странните обичаи на домакините си, иначе бил твърдо против подобно поведение. Не слушах разказа му внимателно в тази част, защото съзнанието ми беше силно ангажирано с идеята, че съм изтървал първото и вероятно последното в историята на България ултимативно рокендрол събитие – потрошаване на хотел от страна на музикални звезди. Нали ме разбирате? Няма да дойдат ни „Лед Цепелин”, ни – „Ролинг Стоунс” в България повече, а и да дойдат, няма да се обадят точно на мене и да ме поканят да трошим с тях хотелите.  След това Шашкъна скучал жестоко, копелета.  „Теа простаци, като наредиха некви там линии по масата и тупат ли, тупат, като освен това и козат през това време. А на т’ва, горе на тавана, пластмасовото дето вика фиу-фиу като има пожар, турили там едни парцал да не пищи като козят, но въпреки това, като пушат нормални цигари, излизат на балкона, да не се умирисва стаята. Идиоти, ти казвам. Поседях известо време, неколко часа и си тръгнах.”    – Еми нищо особено. Хаху-хихи, глупости. Накрая тоя от с рогцата ми каза, че съм бил ебаси пича. И ми каза, като хода некой път в Лондон да му се обадя.  – Защо трябва ти да му се обаждаш?  – Ами да пиеме нещо.  – Така. И как ще му се обадиш? – питам го, а той:  – Еми по телефона. Разменихме си телефоните с него. Какво странно има?  – Как така си разменихте телефоните – викам му, а той:  – Еми пича ми клипна.  Тук не издържах повече съдържанието на този разговор и заповядах на Шашкъна да ми даде телефона си, да видя как именно и дали Кийт Флинт наистина е клипнал на Шашкъна. И наистина обаче, в телефона на Шашкъна имаше индикация за входящо обаждане в малките часове на предната нощ от номер, започващ с 0044, като контактът беше записан с големи букви ето по този начин:   – Какво е SPI B. – простенах аз, все по-невярващ, че на тази конкретна планета действително съществува справедливост.     – „Спирит ъф Бургас” – поясни очевидното Шашкъна, все по-притеснен къде именно е сбъркал и защо шефът така е пребледнял.  И пак му викам, добре бе, я повтори, за какво ти е този телефонен номер – да му се обадиш да пиете нещо някой път в Лондон, така ли?  А Шашкъна, вече поизнервен от този разпит, ми каза:  – Еми, като ида некой ден в Лондон, ше му се обадя на пича и ако не друго, поне ше имам къде да спя.   ", "date": "2019.03.05", "title": "Тоя от „Продиджи“ *"}
{"url": "https://www.actualno.com/society/bylgarin-ot-belgija-pita-transportnija-ni-ministyr-zashto-njama-informacionni-tabla-v-podleza-na-jp-gara-sofija-news_725222.html", "text": "  Български експерт с 10 години в Европейската пътническа федерация, работил и дълги години в различни структури на железопътния транспорт, а сега живеещ и трудещ се в Белгия, разкрива пред екипа на интересни казуси за железопътния транспорт у нас, за които до момента не е намерено трайно решение. Варужан Апелян е изпратил множество запитвания по проблемни теми, както до българския министър на транспорта Росен Желязков, така и до министър-председателя Бойко Борисов. Отговорите, които е получил, не са удовлетворително точно информационни, според него и поради тази причина той продължава да се бори за справедливост.     Апелян сигнализира държавното управление за липсата на информационни табла с пристигащите и заминаващите влакове, както и рамка с разписание, които да са сложени по коридорите на подлеза на Централна гара в София. Като пример и за сравнение той посочва гарите в други европейски държави. Апелян информира, че всички табла на софийската гара се намират в чакалнята и по нивата на гаровото здание.   Той посочва в писмото си, че липсват и информационни табла с друга полезна информация за пътуващите, като предстоящи ремонти и изменения в разписанието, специални оферти и услуги, като пита кога ще бъдат поставени такива. По поставеното питане от Варужан Апелян отговаря не министърът на транспорта, а инженер Красимир Папукчийски - генерален директор на ДПНК \"Железопътна инфраструктура\". От дружеството съобщават, че пътуващите се информират чрез системата за трафична информация, системата за оповестяване и системата за визулана комуникация.\r\nПосочват също, че информационни табла са поставени на входа на пешеходния подлез, чрез което се предоставя своевременна информация за коловоза и времето на пристигащите и отпътуващи . Освен това, такива табели има сложени и на първо наземно ниво, а на самите перони са поставени 22 броя двустранни светлодиодни дисплея с информация за влака и съответното му направление. \"За допълнителна информираност на пътниците допринася и изградената система за озвучаване и оповестяване\", се обяснява в документа. Кореспонденцията на Апелян по проблема продължава към премиера Бойко Борисов.  До него българинът сигнализира, че в България няма, каквито има в Европа, сини хоризонтални табели с бели букви с имената на гарите, поставени по няколко на всеки перон, на височината на прозорците, което затруднява пътуващите - особено туристите и пътуващите за първи път - да разпознаят своята гара/спирка. По думите на Варужан, .\r\nВ отговор на запитването, изпълнителният директор на ИА \"Железопътна администрация\" посочва, че са извършени проверки и не е констатирано нарушение в работата на системата за известяване. Апелян задава и трети въпрос, този път отново отправен към транспортния министър - Росен Желязков. Тук той алармира, че на 31.10.18 г. е изпратил писмо на тема \"Грижа за пътниците чрез публикуване на пътническа харта и изпълнение на европейското право\" до Министерството на транспорта.   Чрез сигнала си, Варужан Апелян обяснява, че не е редно, изпращайки питане до държавна институция, той да получи отговор от Изпълнителна агенция \"Железопътна администрация\", поставяйки под съмнение независимостта на националният железопътен регулатор. В тази връзка българинът пита защо и до днес все още БДЖ не е подписало Пътническата харта на CER-UIC-CIT, която гарантира правата на пътуващите и съществува в железопътния бизнес от 16 години в Европа.    В запитването си Апелян подчертава, че ? С отговора на въпросите на Варужан отново се заема Веселин Василев (вместо, както е очаквано, информацията да бъде предоставена от Министерството на транспорта), който обяснява уклончиво и без конкретност по поставените въпроси.", "date": "2019.03.05", "title": "Българин от Белгия пита транспортния ни министър защо няма информационни табла в подлеза на жп гара София"}
{"url": "https://www.actualno.com/politics/aleksandyr-nikolov-e-naznachen-za-zam-direktor-na-aec-kozloduj-news_725329.html", "text": "  От днес, 5 март, за заместник-изпълнителен директор на “АЕЦ Козлодуй” ЕАД е назначен Александър Николов.     Той е работил 27 години в атомната централа. Бил е изпълнителен директор, заместник изпълнителен директор, директор на дирекция “Производство”, ръководител на управление “Експлоатация”, съобщиха от АЕЦ „Коздлоуй”.   През годините е заемал и други ръководни и оперативни длъжности, сред които дежурен инженер на блок, главен дежурен на АЕЦ, главен технолог “5, 6 блок”, ръководител на направление “Експлоатация”, главен инженер на Електропроизводство-2, ръководител на направленията “Инженерна поддръжка”, “Инженерно осигуряване” и “Инженерно-техническо осигуряване”.\r\nПрез последните 4 години е работил в Института за ядрени изследвания и ядрена енергетика към БАН.  Александър Николов е завършил специалност “Топло- и ядрена енергетика” в Технически университет – София. Има допълнителна мениджърска квалификация по “Организация и управление на бизнеса” и “Индустриален мениджмънт” от Стопанска академия “Д. А. Ценов”, Свищов. Завършил е и редица международни квалификационни курсове – “Мениджмънт на големи проекти” в Мадрид, Испания; “Експлоатационна безопасност на атомни централи” в Карлсруе, Германия; “Експлоатационна безопасност на АЕЦ” в Токио, Япония; “Експлоатация на АЕЦ – надеждност и безопасност” в Чикаго, САЩ, и др.", "date": "2019.03.05", "title": "Александър Николов е назначен за зам.-директор на \"АЕЦ Козлодуй\""}
{"url": "https://www.actualno.com/burgas/trenior-ot-burgas-e-v-osnovata-na-uspeha-na-15-godishna-shahmatistka-news_725300.html", "text": "  Нургюл Салимова е на 15 години, но вече е една от най-добрите млади шахматистки в страната. През 2018 година тя спечели международни шахматни турнири, някои от които са ”Байон опен” Франция, „Чех опен” Пардубице Чехия, „Задар опен” Хърватска. Te и донесоха голям брой точки, които са необходими за да продължи пътя си към върха. Сега се равняват на 2414 точки.     Неин треньор е м.с. Живко Жеков, който е председател на Шахматен клуб „Бургас-64“ .\r\nВ момента, освен заниманията си с шах, тя трябва да бъде в училище, за да не изостава с материала. За Нургюл беше любезна да отговори на няколко въпроса   Аз съм Нургюл Салимова, на 15години. Живея в с. Крепча, уча в СУ ,,Васил Левски’’ гр. Опака. Състезателка съм по шахмат. Аз съм единственото дете на моите родители, нямам брат или сестра. В свободното си време обичам да гледам филми (предпочитам научнофантастични) и да играя бърз шах онлайн. Когато бях на четири години баща ми и дядо ми ме научиха как се местят фигурите, правилата и какво се прави. Първият ми турнир в Силистра се оказа съдбоносен, тъй като там срещнах сегашния ми треньор - м.с. Живко Жеков. Помня, че бях стеснителна и не разговарях много, но той поговори с дядо ми и ме покани на държавно първенство за момичета до осем години, което по-късно аз спечелих с 6 точки от 6 партии. След това решихме, че има смисъл да продължа.     Първият ми треньор е баща ми, а първият професионален - Гросмайстор Никола Спиридонов. Сега работя с Майстора на спорта Живко Жеков, Гросмайстор Владимир Георгиев и Международен майстор Вячеслав Тиличеев. Аз имам доста приятели шахматисти от различни страни. Поддържаме връзка чрез социалните мрежи, случвало е да си помагаме по време на турнири. Едни от най-добрите ми приятели са холандци.   Благодарение на шаха мога да пътувам много, а аз обожавам това. Срещам се с прекрасни хора и приятели. Може би взема от времето, което бих прекарала с родителите или приятелите си. Световният шампион Магнус Карлсен. Харесвам го не само като шахматист, а и като личност. Той е интересен за обществото и рекламира шаха. Любимите ми предмети са историята и английският език.  Обичам и литературата, имаме интересни уроци. Пропускам много уроци, затова математиката не ми е най-силният предмет. Да, разбира се. Иначе никога не бих могла да опозная толкова много места на тази възраст. Колкото се може повече. Аз тренирам над пет часа всеки ден. Бих искала повече, но се прибирам късно от училище и нямам толкова много време. Тренирам по два часа с единия от треньорите си, а след това продължавам сама още над три часа. Най-хубаво е като побеждавам, а най-трудно ми е след загуба, но най-близките ми са винаги до мен и ме подкрепят. Виждам труд. Постигнати цели. И пак труд. Радост и усилие и радост. ", "date": "2019.03.05", "title": "Треньор от Бургас е в основата на успеха на 15-годишна шахматистка"}
{"url": "https://www.actualno.com/kustendil/napadenie-i-strelba-v-kv-iztok-v-kustendil-news_725276.html", "text": "  На 3 срещу 4 март е възникнал конфликт в кафе-аперитив в квартал „Изток“ в Кюстендил, участниците в него нанесли удари на 39-годишен клиент на заведението – пред заведението. Той побързал да се прибере в дома си, бил последван от групата, влезли в саморазправа, възпроизвели изстрели.     Пострадалият е сигнализирал полицията малко преди 3.00 ч на 4 март. Предприети са незабавни полицейски действия. На 39-годишния мъж е оказана медицинска помощ от ЦСМП, установени са участниците в сбиването. Петимата са на възраст от 22 до 41 години. Иззет е газовият пистолет,  с който са възпроизведени изстрелите. По случая е започнато досъдебно производство в РУ Кюстендил, уведомен е дежурен прокурор.   Припомняме ви, че преди две седмици пред заведвние в Кюстендил рано сутринта възникна конфликт между клиенти и жители на кв. \"Изток\". При масовото сбиване тогава загина млад мъж, а шестима бяха тежко ранени.", "date": "2019.03.05", "title": "Нападение и стрелба в кв. \"Изток\" в Кюстендил "}
{"url": "https://www.actualno.com/curious/2-te-zodii-na-koito-im-e-otredena-samo-edna-goljama-lubov-news_725287.html", "text": "        Но има 2 зодии, които трябва да знаят, че вероятно голямата им любов идва само веднъж в живота. За това не бива да я изпускате!    Животът е твърде кратък, а вие го живеета така, сякаш е безкраен. Отлагате във времето най-хубавите неща, които могат да ви се случат, а именно това да създадете семейство, да имате човек до себе си и деца, за които да се грижите. Освен това сте много придирчиви и имате склонност да не се разбирате добре с повечето си партньори. Вярвате, че истинската връзка трябва да е идеална, за това и когато нещо се \"счупи\", не го поправяте, а обричате връзката си и я заклеймявате като поредната. Но трябва да запомните, идеални връзки няма! Има само голяма любов, която може да се справя с всички трудности. Вашата голяма любов идва само веднъж в живота и ако се разделите с нея, защото не виждате съвършенството, много е вероятно друга такава да не се появи. Вашият проблем с доверието съсипва всичките ви връзки досега. Не вярвате на това, че може да има човек, който да ви обича толкова, че да няма нужда от други хора в живота си. Трябва да се отпуснете, да повярвате в собствените си възможности и да се оставите да бъдете обичани. В противен случай рискувате да загубите най-голямата любов в живота ви, която идва наистина само веднъж... поне за вашата зодия. Досега сте имали няколко неуспешни връзки, които са ви научили на много, но все пак все още има какво да подобрите в себе си. Съветваме ви да смените стратегията и ако сте обвързани, никога не пускайте половинката си.  ", "date": "2019.03.05", "title": "2-те зодии, на които им е отредена само ЕДНА голяма любов  "}
{"url": "https://www.actualno.com/ruse/drevni-poselishta-razkrivat-svoite-tajni-pred-rusenski-arheolog-news_725313.html", "text": "  На 6 март, от 18 часа в зала „Княз Александър I“ на Регионален исторически музей – Русе археологът д-р Димитър Чернаков ще представи резултатите от теренните археологически проучвания на праисторически обекти, проведени през изминалата година.     Селищната могила край село Бъзовец, Русенска област е от ранната каменно-медна епоха и нейното проучване е важна крачка за изучаването на праисторията на Русенския край. Тя се намира близо до река Баниски Лом и е в обработваема земеделска площ, затова и  повърхностният ѝ пласт е унищожен. Това предполага, че размерите на могилата са били значително по-големи.   През 2018 г. археологът продължи проучването на селищната могила до Бъзовец. Частично е разкрито последното селище, датирано в средата на каменно-медната епоха (4650 – 4500 г. пр. Хр.) и унищожено от пожар. Намерена е и голяма двуетажна постройка, която ще е в центъра на коментарите в предстоящото представяне.\r\n Д-р Чернаков ще представи и праисторическия обект в село Каменово, Разградска област, който се проучва от 2015 г. Археологическият комплекс се намира в централната част на съвременното село. Представлява селищна могила с прилежащата й площ. Счита се, че през каменно-медната епоха (петото хилядолетие преди новата ера) в района на селото е функционирала работилница за кремъчни сечива и е имало некропол.  ", "date": "2019.03.05", "title": "Древни поселища разкриват своите тайни пред русенски археолог"}
{"url": "https://www.actualno.com/cinema/kino-i-pol-specialna-tema-v-programata-na-23sofiaiff-news_725325.html", "text": "  В програмата на 23-тия София Филм Фест представяме поредица от филми, които засягат темата за половата идентичност, правата на съвременния човек и обществените граници и нагласи.     Може ли социалната изолация да е по-страшна от смъртта? Какво е изпитанието за едно дете да признае пред родителите си своята различна сексуална ориентация? Кое поражда езика на омразата и случаите на насилие, породени от хомофобия?   София Филм Фест в сътрудничество с Фондация GLAS представят три филма в рамките на фестивала, които засягат актуалната и болезнена тема за половата идентичност и сблъсъка на човека с обществените и културни стереотипи в търсене на правото си за себеизява.\r\nДокументалният филм на Дени Паро „ е сбор от автентични видео записи на тийнейджъри и деца, които за първи път споделят с родителите си своята различна сексуална ориентация. Филмът е включен в международния документален конкурс. Режисьорът ще представи лично своя филм на пресконференцията, предвидена на 11 март, от 13:00 часа, във фестивалния център „В ПАРКА“. Пресконференцията е предвидена като отворена дискусия по темите за разкриването и за ЛГБТИ и родителството. По време на събитието ще бъдат представени за първи път изводи от социологическо изследване за нивата на хомофобия в България.  Пълнометражният дебют на белгийския сценарист и режисьор Лукас Донт е разказ за мечтите и стремежите на 15-годишно транссексуално момиче да стане балерина. Филмът е с награда „Златна камера“ от Кан 2018 и други международни отличия.\r\nИгралният на Наташа Меркулова и Алексей Чупов е съвременна руска приказка за превръщането на мъжествения, семеен и уважаван от обществото Егор в жена. Филмът ще бъде представен от преподавателя по „История на пола“ и журналист Николай Колев.   Заедно с партньорите от Фондация GLAS ще представим трите филма от програмата на кинофестивала в контекста на обществената дискусия „Кино и пол“ по въпросите, които съвременните кинематографи задават, извън злободневното противопоставяне и политически спор. Тези човешки истории отварят нови и чисти хоризонти за този разговор.    Новосъздаденото сътрудничество между София Филм Фест и Фондация GLAS чрез платформата за куиър-кино „Big Gay Film Club“ цели да запознае българската публика с разнообразието на съвременното ЛГБТИ кино и, чрез силата на универсалния език на седмото изкуство, да отвори диалог с широката общественост по важни теми, засягащи живота на ЛГБТИ хората днес.", "date": "2019.03.05", "title": "\"Кино и пол\" - специална тема в програмата на #23SofiaIFF"}
{"url": "https://www.actualno.com/burgas/izbjagal-ot-burgaskija-zatvor-myj-se-dyrja-agresivno-pri-zalavjaneto-si-news_725271.html", "text": "  Полицията в Бургас залови мъж, обявен за общодържавно издирване. В ранните часове на пети март, 20 годишният криминално проявен от Бургас е задържан от служители на Пето Районно управление.     Той е излежавал присъда за кражба на вещи, която е била десет месеца лишаване от свобода. Мъжът е избягал като използвал факта, че работи на открито, заедно с други затворници, на обект в близост до бургаския квартал „Сарафово“.   След самоволното напускане на работната площадка, мъжът се укривал бургаския квартал „Рудник“. Той се е настанявал за кратко в необитаеми къщи, които е сменял, за да скрие следите си. Въпреки това е заловен от полицията. Това обаче е предизвикало агресия от негова страна и залавянето му е станало с използване на физическа сила и белезници от страна на полицаите. Предстои връщането на мъжа в бургаския затвор, където ще продължи да излежава присъдата си.", "date": "2019.03.05", "title": "Избягал от бургаския затвор мъж се държа агресивно при залавянето си"}
{"url": "https://www.actualno.com/crime/evakuiraha-personala-na-shivashki-ceh-zaradi-zadimjavane-news_725277.html", "text": "  Инцидент доведе до евакуацията на работниците от шивашки цех във Велико Търново. Това съобщи за Радио „Фокус“ – Велико Търново Марияна Христова, говорител на Областна дирекция на МВР – Велико Търново.     Тази сутрин малко след 08:30 часа на тел. 112 е получен сигнал за задимяване на етаж от шивашки цех в града. На адреса незабавно са изпратени два пожарни автомобила с 6 огнеборци. 30-те работници са били изведени от етажа. .   По първоначална информация причината е техническа неизправност в парогенератор. Местопроизшествието е посетено от ръководството на Районната служба и дирекцията на пожарната.", "date": "2019.03.05", "title": "Евакуираха персонала на шивашки цех заради задимяване"}
{"url": "https://www.actualno.com/society/pochina-producentyt-na-predavaneto-sybudi-se-vesela-toteva-news_725298.html", "text": "  Внезапно почина продуцентът на предаването \"Събуди се\" Весела Тотева, съобщи Нова телевизия.     \"След нея остава споменът за изключителния колега и професионалист, за човека, изправил се и успял да преодолее най-тежките житейски изпитания. За майката, посветила се на двете си прекрасни деца. За активистката, отдала се на каузата да спасява децата от изкушенията на дрогата и насилието\", казват за нея колегите ѝ.\r\nПоклон пред паметта ѝ!", "date": "2019.03.05", "title": "Почина продуцентът на предаването \"Събуди се\" Весела Тотева"}
{"url": "https://www.actualno.com/curious/3-te-zodii-koito-nikoga-njama-da-sa-sami-news_725288.html", "text": "            Хората с тази зодия са здраво стъпили на земята и не летят в облаците. Не страдат от излишно високо самочувствие и могат да ценят добре хората до себе си. Те се раздават, пазят връзките си и за нищо на света не биха изневерили на половинките си. Зодия – мечта, която никога няма да остане сама.   Много добронамерени хора, които искат да намерят своята половинка и просто да бъдат щастливи. Не понасят интригите и точно това е тяхната най-печелишва карта. Всичко е открито и половинките им трябва да знаят, че Лъвовете не пазят тайни, само за да предизвикват интерес. Семеен тип зодия.    Пазители на домашното огнище. Водолеите много държат на семейството и на здравите връзки. Готови са да се жертват изцяло за хората, които обичат и не биха се провалили за нищо на света. Най-голямото богатство за тях е това да имат дълга връзка зад гърба си и да знаят, че са изградили, а не разрушили нещо истинско в живота си.    ", "date": "2019.03.05", "title": "3-те зодии, които никога НЯМА да са сами   "}
{"url": "https://www.actualno.com/politics/siderov-da-prestanem-da-se-plashim-s-rusija-kato-s-torbalan-news_725305.html", "text": "  Да престанем да се плашим с Русия като с торбалан. Нека действаме разумно и да развиваме нормални икономически отношения. Можем само да имаме изгода от това.     За това призова лидерът на „Атака“ Волен Сидеров, предаде репортер на БГНЕС.   В качеството си на заместник-председател на групата за приятелство между България и Русия, Сидеров участва на провелата се днес среща между председателя на Народното събрание и премиера на Руската федерация , който е на двудневно официално посещение в страната ни.\r\nСпоред Сидеров, България трябва да положи всички усилия за развитието на добрия диалог с Русия. „Аз се надявам да се развие, защото досега нямаше такъв. Посещение на такова ниво, с такава делегация, не е имало. Надявам се оттук нататък да тръгне развитието, а ние от парламента да направим малко по-пълноценен контакт с руската Дума, защото и там нещата не са така, както би могло да бъдат“, смята лидерът на „Атака“.  „Тези отношения трябва да се развиват, не да се влияем от гласове на НПО-та, които започват да надигат някакъв нездрав фалцет. Защо? Защото е изгодно за България“, допълни още той.\r\nВъв връзка темата „енергетика“, която е сред основните в посещението на Медведев у нас, Сидеров коментира, че друг, освен руския концерн „Росатом“, не може да дострои АЕЦ „Белене“. „Техника, технология и ноу-хау са техни. Имаше хора, които през годините лъжеха, че ще бъде построено от американци, индонезийци и не знам какви други. АЕЦ „Белене“ е руска, тя има нова технология. Такава, същата, се строи в момента в Унгария, член на НАТО и ЕС. Няма нищо страшно и опасно“, подчерта той.   Във вътрешнополитически план Сидеров допълни, че партиите в „Обединени патриоти“, които са коалиционен партньор на ГЕРБ в управлението, все още не са се разбрали дали ще се явяват на предстоящите избори заедно или поотделно. За пореден път той подчерта обаче, че ако патриотите тръгнат заедно към евровота, няма да бъде толкова важен въпросът за евентуален водач на листата им, а този за посланията, които ще отправят към избирателите.    ", "date": "2019.03.05", "title": "Сидеров: Да престанем да се плашим с Русия като с торбалан"}
{"url": "https://www.actualno.com/showbusiness/kijt-flint-planiral-samoubijstvoto-si-ot-godini-news_725302.html", "text": "  Вокалистът на The Prodigy е споделял за намерението си да се самоубие още през 2015 година, съобщи Metro.     \"Не спестявам за нищо... Винаги съм чувствал, че когато ми омръзне ще се убия... Кълна се в Бога - това не са суицидни мисли - това определено е нещо позитивно.\", казва Флинт в интервю за журналиста Мат Блейк.   Шегувайки се с него музикантът споделя още: \"Мисля, че съм много щедър към хората, които обичам, но в същото време мога да бъда много егоистичен. Израснах, знаейки, че никой не се грижи за мен, та кой освен аз самият? Не се страхувам от себе си. Просто искам да се обърна назад и да разбера, че съм имал пълноценен живот. Това е.\" бе открито на 4 март в дома му. Той почина на 49 години. Музикантите от групата съобщиха, че той се е самоубил. Клинт е бил в развод със съпругата си.  ", "date": "2019.03.05", "title": "Кийт Флинт планирал самоубийството си от години"}
{"url": "https://www.actualno.com/pleven/ne-iskam-da-sym-myrtyv-predi-da-sym-umrjal-ili-edin-glas-ot-doma-za-stari-hora-v-bohot-news_725299.html", "text": "  В заника на своя живот 50 човешки съдби са се събрали под покрива на дома за стари хора в плевенското село Бохот. Всеки от обитателите му идва тук със своите спомени за преживени щастливи и горчиви мигове, за постигнати или провалени мечти. Идва и с мъката по загубени любими хора, и с надеждата за спокойни дни – колкото са му останали. Сградата е в края на селото – насред парк с алеи, пейки, беседки, иглолистни дървета и места за разходка. Видът на парка все още е тъжно зимен, но много скоро той ще стане пролетно зелен.     Двуетажната постройка е вдигната през 1947 г. – Самият Николай Иванович Пирогов организирал разполагането на военната болница и работата й след това. Затова и улицата, на която е сега домът, носи името на големия руски хирург. В началото сградата е била болница на селото. После станала филиал за рехабилитация и физиотерапия на постинсултните състояния на някогашната Окръжна болница в Плевен. От 1994 г. е дом за стари хора. Преустройвана е няколко пъти – според функциите, които е изпълнявала.  Домът е с общ профил и режимът е свободен. Обитателите му могат да влизат и излизат когато пожелаят, стига да спазват правилника за вътрешния ред. На първия етаж има 8 стаи с 24 легла – те са за трудно подвижни и неподвижни хора. На втория етаж са 10 стаи с 31 легла – за потребители, които могат да се обслужват сами. Две от стаите са със собствен санитарен възел, за останалите има общи санитарни помещения. Трапезарията е на приземния етаж. Грижата за ремонтите и поддръжката на 70-годишната сграда е на Община Плевен.     Капацитетът на Дома за стари хора в Бохот е 55 места. Средногодишната заетост е 51 места. Сега в Дома живеят 50 души на възраст от 75 г. до 90 г. Повечето са от Плевенско, но има и двама габровлии. Щатните бройки за персонала са 25, но част от тях стоят незаети.\r\n„Това е делегирана от държавата дейност, а през последните 30 г. в България социалните дейности все остават недофинансирани. Приоритетно ни се гарантират пари за отоплението, храната и медикаментите, които са необходими. Проблемът е в малките заплати. Трудно намирам хора за обслужващ персонал – заплащането е малко, а работата не е от най-приятните. Повечето от сегашните служители са от Бохот и от околните села. , обяснява директорът на дома Пламен Бъчев. Той работи вече 20 години в тази специализирана институция. Има медицинска специалност „Физикална терапия и рехабилитация” и магистратури по здравен мениджмънт, по социални дейности и по публична администрация.\r\nПояснява, че медицинските сестри в Дома получават 650 лв. месечно. Санитарите са на минимална работна заплата – 560 лв. На останалия персонал заплатите са от 680 до 720 лв.   Бюджетът за миналата година е бил 403 643 лв. Издръжката на Дома е била 138 000 лв., а фонд „Работна заплата” – 201 640 лв.\r\nПочти всеки новопостъпил в дома минава през известна . Възрастният човек е живял преди това в определена среда, създал си е определени навици и определен мироглед. Като дойде тук, нещата се променят. Настаняването в институция донякъде отнема от свободата на човека – като живееш с други хора, трябва да се съобразяваш с тях и с определени правила. В болшинството от случаите тази първоначална криза се изживява и отминава, твърди специалистът.\r\n„С промените на социално-икономическите условия в страната се променят и хората, които постъпват при нас. По-рано възрастните сами избираха да дойдат тук, за да живеят в една относително спокойна среда. – с починали близки и роднини или изоставени от децата си, които са заминали в чужбина. За съжаление, имаме и обратни примери - близки на наши потребители идват да си ги приберат, за да им получават пенсиите. После не се грижат за тях и възрастните хора се оказват отново сами”, разказва видимо ядосан на роднинското безсърдечие Пламен Бъчев. Психологическата работа с обитателите на дома е в две основни направления – групова и индивидуална. Груповата е като училище за стари хора. Занятията се провеждат четири пъти  седмично. В тях са включени модули „Здраве и болест”, „Приложна психология”, „Българска история”, „Позитивен психо-социален климат” и „Трансперсонални аспекти на живота и смъртта”, обяснява психологът на дома Лиляна Иванова. „Най-много въпроси ми задават по здравните теми - получават се изключително интересни дискусии. Възрастните хора не се страхуват от смъртта, а от живота, от това физическото им здраве да не се увреди толкова много, че да останат неподвижни. Имаме един дядо на 82 години – Александър Сандов, който беше в много добро здраве и много ми помагаше по трудотерапия в градината. Той винаги казваше - . Това го крепеше, беше се превърнало в смисъл на живота му. Той все още е жив, но сега е в отделението за лежащи”, допълва Иванова.\r\nПосле с видимо вълнение разказва историята на дядо Сашо:\r\nНавремето, когато бил 20-годишен, той срещнал голямата си любов. В живота му обаче се намесила неговата майка, която не одобрявала тази връзка на сина си. Александър бил принуден да се раздели с любимата си. След близо 40 години я срещнал на една автобусна спирка. Любовта им пламнала отново и заживели заедно. Съдбата им подарила няколко години щастие. След това жената се разболяла от алцхаймер. Дядо Сашо се грижил за нея 9 години. Когато тя умира, той отишъл да живее в дома за стари хора в Бохот. Бил много отчаян. Лиляна Иванова започнала да работи с него, за да му даде смисъл в живота. Цяла година дядо Сашо ходил на гроба на своята любима – кога с мистрия, кога с мотичка, кога с друг инструмент и мястото там заприличало на истинска градина.\r\n„Изготвили сме един класьор по логотерапия. Тази психологична техника е свързана със смисъла на човешкия живот. С дядо Сашо години наред провеждахме тази психологична техника”, пояснява психоложката.\r\nСоциално-психологическата дейност в Дома включва пет програми. Първата от тях е за доброволни ангажименти и взаимопомощ – тези, които могат, помагат на тези, които не могат. Втората е за залесяване и поддържане на тревните площи в парка – тя е с трудовотерапевтична насоченост. Прилагат се и  образователни и занимателни програми и работа в групи с различна насоченост. По различни поводи в Дома често гостуват ученици от местното училище, които разнообразяват ежедневието на възрастните хора. Редовно посещават специализираната институция и представители на Евангелската църква. Идват и доста благотворителни организации.\r\nВсички празници се отбелязват с тържества и много веселба. „ С напредване на възрастта хората повече комуникират емоционално, но пък са склонни на компромиси и бързо им минава. Това по-често се случва при жените, защото те са емоционални и се впечатляват. При мъжете е много по-рядко – те имат изградени много стабилни механизми за мъжка солидарност и за позитивни взаимоотношения.  Когато се появи проблем, събираме се с участниците в него в една стаичка, обсъждаме го и го решаваме. Просто не искаме да ангажираме и останалите и така да разширим обхвата на конфликта”, обяснява Лиляна Иванова.\r\n„Психоложката е истинска Майка Тереза за нас. Мъчи се да ни угоди, но на хора като нас трудно се угажда”, добавя с усмивка 83-годишният дядо Димитър. Той е в Дома от три години и е един от най-дейните му обитатели. Иде му отръки да шие и да бродира. За Баба Марта изработил 100 мартеници. Освен това е барабанист – сам си направил тупан и го занесъл в пенсионерския клуб в селото. Веднъж месечно с други местни музиканти правят забави – на рождени и именни дни, на 8 март и т.н. Лятото по четири пъти на ден ходел до Бохот, за да купува на бабите от Дома каквото му заръчат. Така се включвал и в програмата за взаимопомощ. Въпреки преклонната си възраст, дядо Димитър се хванал да учи английски език.\r\n„Тук се чувствам като у дома си. Не скучая – каквото хвана, все ще го направя. С много неща се занимаваме. В двора сме засадили 30 рози и си ги поддържаме. Обичам да чета книги. Сега се мъча да уча английски, ама е трудна работа, щото го учиш на книга, не го практикуваш. Навремето 8 години бях в Съветския съюз и ми беше много по-лесно да се оправям с руския език. Сега се хванах с английския, щото ми се иска да съм по-различен от останалите”, разказва дядо Димитър.\r\n85-годишната Стефка Апостолова е в Дома от 10 години. Децата й са в Испания. Синът й идва сегиз-тогиз да я види. Баба Стефка им четирима внука и четири правнучки – и те понякога я навестяват.\r\n„Да знаете колко хубаво ни гледат... Окъпани, опрани, изгладени, изобщо - няма грешка в тоя Дом.  Вчера, например, не бях добре със здравето – медицинската сестра мина 4-5 пъти през деня да провери как съм. С лекарствата не се занимаваме – купуват ни ги и ни ги раздават. Правим си празници – Коледа, 8 март, Великден, Гергьовден, най-различни. Аз съм набожна. Всяка сутрин си прочитам молитвата, затварям очи и си ги представям всичките – синът, дъщерята, внуците и правнуците”, разказва баба Стефка.\r\nПосле затваря очи, за да види отново най-близките хора, които има на тоя свят... Открит е през 2006 г. – за него преустроили част от сградата на бивше училище, но по-голямата част от базата е ново строителство. Капацитетът му е 10 мъже и 10 жени – целогодишно е запълнен. Обособени са стаи за по двама души със самостоятелни санитарни възли. Изискването към потребителите е те да са със запазена подвижност и да могат да се самообслужват. Обитателите на Дома имат право на тримесечен домашен отпуск. В щата има и социален работник, който се грижи възрастните хора там да не скучаят. Домът в Горна Митрополия има много добро партньорство с децата от детската градина и училището в селото. ", "date": "2019.03.05", "title": "\"Не искам да съм мъртъв преди да съм умрял\" или един глас от Дома за стари хора в Бохот"}
{"url": "https://www.actualno.com/curious/nova-lubov-prez-2019-za-tezi-4-zodii-news_725293.html", "text": "  Дали това ще бъде вашата година на любовта или не зависи от много фактори и един от тях е зодията ви. Въпреки всичко енергията на 2019 е много положителна и ще донесе любовен подарък за всеки.     Ето и зодиите, които през новата година ще поставят ново голямо начало в любовта и това ще промени живота им!    Звездите ви вещаят истинска любовна трансформация тази година! В романтичен план ще има много и сериозни промени за вас и сегашния ви партньор. Възможно е да срещнете нов човек, който да промени света ви. Месец след месец ще се чувствате все по-щастливи и на върха на емоциите си, защото сърцето ви ще е окрилено от импулсите на любовта.   Ще се срещнете с най-голямата си любов през тази година! Дали тази връзка ще бъде дълга и успешна или ще бъде възпрепятствана от различни трудности и проблеми - зависи само и единствено от вас. Вие и само вие ще движите колелото на тези отношения. В любовен план ще усетите няколко сътресения, които биха ви изкарали извън равновесие, но това ще са моменти състояния.        ", "date": "2019.03.05", "title": "Нова любов през 2019 за тези 4 зодии   "}
{"url": "https://www.actualno.com/viewpoint/rusija-ni-osvobodi-ot-energijna-nezavisimost-news_725303.html", "text": "  Дойде 3 март, 1878 година и Русия ни освободи от турско робство. Дойде 4 март, 2019 година и Русия ни освободи от енергийна независимост.     Разбира се, това е доста опростенчески казано и има много нюанси в двете твърдения. На първото няма да обръщам внимание – защото то е обект колкото на факти, толкова и на политическите и идеологическите им тълкувания – като почнеш от очевидното, че първата цел на Руската империя през 1877 година не е освобождението на България, а налагане на руския интерес с цел контрол над Босфора и Дарданелите, което е целенасочена руска политика векове наред, та стигнем и до факта, че преди тази война в България така и не бива организирано ефективно освободително движение, което да се превърне в главната причина за фактическото ни освобождение – например както става в Гърция.\r\nВторото твърдение обаче пряко касае развитието ни като държава. И визитата на руския премиер Дмитрий Медведев затвърди положението ни на изоставаща в международните отношения страна – на страна, която следва събитията, а не ги предизвиква. Всъщност това не е новина и идването на Медведев само потвърди нещата. Новината е колко точно смел ще се окаже накрая Бойко Борисов, защото ще дойде време, в което няма да има как и ще трябва да угоди във важна сфера или на руския, или на американския интерес.\r\nПредвид развитието на нещата в последно време, изглежда съвсем резонно да си помислим, че за енергетиката угаждаме здраво на Русия. Защото след срещата с Медведев стана ясно, че:   - не сме обелили и дума за предоговарянето на цената на газа, макар \"Газпром\" да подписа , според което клиентите могат да поискат по-ниска цена, когато цената на газа им се отклонява от конкурентните западноевропейски референтни стойности на цените. Дали нашата се отклонява от западноевропейските – никой не обелва и дума! А така олекват думите на Бойко Борисов, изречени на 1 март на пресконференция след срещата му с генералния секретар на НАТО Йенс Столтенберг – че за България са важни структури като Алианса, за да можем в дипломатическия процес да сме силни. Вижда се кой е силен за цената на газа!    – не само, че не говорихме за цената, ами не говорим и за диверсификация! Всъщност идването на \"Турски поток\" ще замени транзита през Украйна, който в момента ни дава скрепени с действащ договор приходи и добра роля на европейската газова карта, защото през наша територия отива газ към Турция, отива и към Сърбия, и Македония. Но \"Турски поток“ автоматично значи край на износа през наша територия за Турция – за сметка на това от Турция ще идва газ към нас и енергийният министър Теменужка Петкова вече потвърди, че свободното количество на вход и изход е 10% и 20% съответно – другото си е за руски газ. Какво ще спечелим, след като отново газопроводът минава през нестабилен в политическо отношение район – не е много ясно публично и никой не е правил сравнение с параметрите от транзита през Украйна. Като добавим и заявеното от ръководителя на \"Газпром\" Алексей Милер, че руският енергиен монополист , е явно вече, че Москва налага своята гледна точка – защото през хъба би имало по-голям контрол и по-конкуретни цени т.е. на Русия ще ѝ се налага да се съревновава, но през тръба, където 80-90% от капацитета вече не е свободен и тече без възможност да мине през своеобразната борса на евентуален хъб, за каква независимост и каква конкуренция, водеща до поевтиняване, говорим? Не, говорим за завършен икономически инструмент за руско политическо влияние, за това говорим! – АЕЦ \"Белене\" вече направо си я строим със същите аргументи, с които точно при първото управление на Борисов я спряхме. Тогава беше корупция да потънат 3 млрд. лева в \"гьола\", но сега, след като вече са потънали, да продължим, барем го запълним този гьол с нещо полезно. Премиерът ни се цепи как сме щели да внасяме ток след някое и друго десетилетие, но на какво почива това твърдение? Може би България ще претърпи демографски подем и ще трябва повече електричество? Може би няма да изпълняваме политиката за енергийна ефективност на ЕС все така и ще ни трябва повече ток? Може би икономиката ни предвид очаквания евентуално демографски бум ще продължи да расте толкова много, че ще трябва още енергия? А може би така се руши системата ден след ден, че само заради технологични загуби става все по-скъп преносът? (бел. авт. - сами отсейте ироничните от сериозните въпроси ). Ще припомня само как адвокатската кантора, която ни защитаваше по делото за \"Белене\" в Швейцария ( ) е същата, която Русия по дело за 50 млрд. долара обезщетение от акционери в ЮКОС на Михаил Ходорковски!    Съвсем наскоро, след пореден разговор с представител на местната власт на ГЕРБ, стигнах до момент, в който казах следното – когато няма желание да бъде свършено нещо, се намират всякакви оправдания да не бъде свършено. Този принцип важи както за най-простата работа, така и за възможно най-сложната. И единствената разлика е в капацитета – при по-сложните неща трябва повече капацитет. С енергетиката е сложно – заради ресурсите си Русия винаги ще има силна позиция, т.е. от другата страна трябва да има дипломатическо майсторство, за да успееш да защитиш своя интерес.  Ивайло Ачев ", "date": "2019.03.05", "title": "Русия ни освободи от енергийна независимост!"}
{"url": "https://www.actualno.com/burgas/proverkata-ne-otkri-narushenija-pri-stroitelstvoto-kraj-alepu-news_725297.html", "text": "  От Регионалната дирекция за национален строителен контрол в Бургас не установиха нарушения на строителния обект в \", по-известна като \"Шофьорския плаж\". В момента там строителна фирма изгражда укрепително съоръжение за спиране на свлачищните процеси, предаде БНР.     Припомняме, че строежите край къмпинг “Арапя“ в местността \"Алепу\" трябваше да бъдат спрени със заповеди на общинските администрации в Созопол и Царево след проверка на Дирекцията за Национален строителен контрол преди седмица заради установени нередности в техническата документация и неспазване на последователността на проекта. обаче продължават, дори и през празнични дни с аргумент, че се извършват укрепителни дейности на плажа, твърдят хора от региона.\r\nТази сутрин в местността \"Алепу\" отидоха инспектори от Районната дирекция за национален строителен контрол в Бургас заради сигналите за възобновено строителство.  На 3 места по места по Южното Черноморие в най-студения месец януари започна строителството на ваканционни селища и строителни бази. Това бяха местностите \"Алепу\" и \"Арапя\". Бетон се изля и в района на село Синеморец. Също през януари на къмпинг “Смокиня“ бяха заравнени пясъчните дюни.    Огромно възмущение предизвикаха поредните по морето. Едно от тях – изграждането на 3 жилищни сгради на метри от брега в местността \"Алепу\" на \"шофьорския плаж\", също стана през януари. Преди 3 години пътят за този плаж в разгара на летния сезон беше затворен с бариери по разпореждане на кмета на Созопол Панайот Рейзи, тогава той категорично заяви, че в района не се предвижда никакво строителство, но 3 години по-късно се оказа не само че там ще се строи, но и че общината участва в проекта.    Инженер Иван Несторов – директор на Дирекция на Националната дирекция за строителен контрол, каза преди месец: “Инвеститорът твърди едно, документите ще покажат в понеделник  какво е допуснал като нарушение, защото аз благодарение на вашия видеоматериал – се вижда с просто око, че е изградена част от конструкцията на една от сградите, което е недопустимо“.\r\n“Бетонната плоча е геозащитно съоръжение“, посочи и Цветанка Павлова, технически експерт на фирмата инвеститор.", "date": "2019.03.05", "title": "Проверката не откри нарушения при строителството край \"Алепу\""}
{"url": "https://www.actualno.com/crime/otkradnaha-cenni-kartini-ot-doma-na-vnuchkata-na-hudojnika-anna-hen-josifova-news_725223.html", "text": "  Все повече зачестяват кражбите на ценни произведения от стари български майстори. Художничката е родена в Германия, но по-голямата част от животи й преминава в България. Изкуствоведите разказват за нея и творчеството й с изключително впечатление. Анна Хен-Йосифова е била уникална с в стилово отношение и техника.     Тя е рисувала в класически стил, сливала е изкусно нюансите и вариациите, които обаче не е лишавала и от модерно излъчване. Анна Хен-Йосифова е била първата българска художничка с международно образование. За нея се твърди, че е била една от малкото, които така смело са ползвали акварелната техника в началото на ХХ век. Родена е през 1872 г. и е творила до 1931 г.   Внучката на Анна сега живее в София. Жената не се обадила в полицията и оставила нещата в ръцете на съдбата.\r\nПредвид факта, че кражбата от дома на софиянката може да се повтори, екипът на апелира ангажираните институции да се самосезират за случая. А когато антиквари купуват ценни картини и други вещи от случайни хора, нека обръщат внимание за произхода им. Проучване на наши източници показва, че творбите не са обявени за продажба в онлайн платформи в България, което не изключва възможността ценните предмети да са публикувани в чуждестранни сайтове.  Произведенията на са търсен актив за инвестиции при ниските лихви по депозитите от няколко години насам. Поради това, непрекъснато нарастват цените им, твърдят експерти в областта. А това е и една от причините да не може да се определи точната стойност на откраднатите вещи. Изкуствоведи обясняват, че се наблюдава повишен интерес към подобни предмети. А стойността им се определя в зависимост от самия автор, известността му и т.н. Поради това, все повече българи решават да инвестират в изкуство. Взетите от апартамента на внучката на Анна Хен-Йосифова картини са изключително свежи, като изображенията на тях са композиции от цветя. Снимките на откраднатите старинни творби открихме в книгата \"Декоративното наследство на художничката Анна Хен-Йосифова\". ", "date": "2019.03.05", "title": "Откраднаха ценни картини от дома на внучката на художника Анна Хен-Йосифова"}
{"url": "https://www.actualno.com/velikotarnovo/grijiza-zdravosloven-jivot-v-dom-donka-paprikova-v-zlatarica-news_725258.html", "text": "   Потребителите на социалната услуга са лица, навършили възраст за придобиване право на пенсия за осигурителен стаж и възраст съгласно Кодекса за социално осигуряване. Дейността на дома се финансира от държавата.     Според , , съобразно стандартите и критериите за предоставяне на социални услуги.  Разполага с 14 стаи, разположени в  една основна двуетажна сграда и три едноетажни фамилни къщички. На първия етаж на основната сграда са разположени кухня, столова, дневна и административни помещения.  В сутерена се намират: котелно на пелети, перално, сушилно и гладачно помещение. Във всяка стая има по двама ползватели на социални услуги. Стаите са обзаведени с масивни дървени легла с матрак и три чекмеджета, гардероб, нощни шкафчета, маса, столове, хладилник и телевизор.    Голяма част от хората над 65 години, които постъпват в специализираната институция, страдат от  съпътстващи и имат нужда от . Наред с това се констатира влошаване на общото им здравословно състояние с напредването на възрастта им.     В съответствие с нормите на чл.41, ал.1 от Правилника за прилагане на закона за социално подпомагане се спазват стандартите и критериите за хранене на потребителите, като част от предоставяните социални услуги в специализираните институции и в общността. На потребителите са осигурени: , като се отчитат изискванията на Закона за здравето, Закона за  храните и нормативните актове по прилагането им; качествена, здравословна и питателна храна; личен избор при хранене. Взима се предвид и необходимостта от диетично хранене на потребител, ако такава е отразена в медицинската документация, с която постъпва лицето или при възникване на такава необходимост на по-късен етап.\r\nЗа намаляване загубата на двигателна активност се предлагат . Насърчават се  потребителите да се включват в тях. Те разработват програма от мерки и различни дейности за потребителите като: образователни беседи, индивидуални разговори по вълнуващи ги проблеми, създаване и поддържане на приятелски отношения, коригиране на негативните поведенчески модели, намаляване на загубата  на трудовите навици чрез трудовотерапевтични  дейности. Домът не разполага със специалист „психолог“. на потребителите в общността и разширяването на социалните им контакти се осигуряват чрез посещение на пенсионерски клуб, театрални постановки, концерти. Осъществяват се гостувания в дома и извън него на  вокални групи, танцьори, детски състави от СОУ гр. Златарица, ЦНСТ гр. Златарица, Читалище гр. Златарица, екскурзии.   Госпожа Градева сподели, че  допринася за запазването на знания, умения и навици относно заобикаляща среда, труд, лична и битова хигиена, на чувството за отговорност и колективност, на естетическата и духовна култура. Преодолява се чувството на отчужденост и се възвръща способността за водене на нормален живот в група. За удовлетворяване на на възрастните хора домът разполага с богат библиотечен фонд. Всяка година се прави абонамент за различни вестници и списания, според предпочитанията на потребителите.  Провеждат се разговори и дискусии по актуални проблеми, беседи на различни теми  и др. се удовлетворяват с отбелязването на  лични и национални празници, организирането на съвместни мероприятия с  Хлебна къща „Св. Николай Мирликийски“ и Детски център „Отворено сърце”, Пенсионерски клуб „Будители” гр. Златарица и Читалище „Развитие” гр. Златарица. Семействата се насърчават да извеждат старите хора от институцията и да подържат по-чести контакти с тях. Потребителите  се насърчават да ползват домашните си отпуски, за да прекарват известно време със своите близки в семейна среда.", "date": "2019.03.05", "title": "Грижи за здравословен живот в дом \"Донка Паприкова\" в Златарица"}
{"url": "https://www.actualno.com/curious/3-te-naj-revnivi-zodii-news_725290.html", "text": "  Ревността върви ръка за ръка с любовта. Няма как да се отървем от нея или да се спасим от ревнив партньор. От една страна ревността има здравословен характер във връзките, а от друга тя може да провали и най-силните отношения. Не веднъж сме си патили от ревността.      В хороскопа има няколко зодии, които определено са по-ревниви от другите – отдават се истински във връзките си и държат на чести и открити отношения.     Телците са тихи ревнивци. Малко се срамуват, че ревнуват и затова не винаги показват емоциите си. Отвътре обаче ги изяжда мисълта за предателството. Те са малко недоверчиви и често биха проверявали партньора си, за да са сигурни, че някъде там няма друга. И мъжете и  жените държат изключително много на интимните си отношения и не обичат да споделят любовта си с други.   В любовните си отношения са доста педантични, макар и да не го показват. Могат да изпаднат в пристъпи на ревност, ако сте им дали повод. Иначе се стараят да се сдържат и да не си създават излишно напрежение. Мнителни са и често могат да ограничават личната свобода на партньора си. Отдават се изцяло на другия и дават всичко от себе си за щастлива и спокойна връзка и разбира се искат същото и от другата страна.        Определено имат сериозен проблем с бившите ви приятели и не могат да понасят мисълта, че друг или друга е била с вас преди тях. Те са царете на хороскопа и искат всичко да бъде само и единствено за тях. Във връзките си са горделиви и понякога дори отмъстителни. Ако им изневерят търсят начини да върнат предателството. Преживяват доста тежко, когато са измамени или пренебрегнати и трудно прощават.", "date": "2019.03.05", "title": "3-те най-ревниви ЗОДИИ"}
{"url": "https://www.actualno.com/society/majki-na-deca-s-uvrejdanija-pak-sa-gotovi-da-pravjat-palatkov-lager-news_725228.html", "text": "  Ще има ли отново палатков лагер на майки на деца с увреждания пред парламента? Съвсем скоро ще стане ясно, след като майките не са доволни от новата точкова система, която ще оценява хората с увреждания от април.     Индивидуалната оценка на хората с увреждания, която влезе в след настояване на инициативата \"Системата ни убива\", е с точкова система и ще включва три компонента - самооценка на инвалида, констатации на социалния работник и заключения за нуждите - финансова помощ, социални услуги, асистент, медицински изделия и пр. Формулярът включва 10 категории с въпроси, на които ще се дават оценки от 0 до 4. Общият брой точки, които може да събере един инвалид, е 204. Въпросите варират от това дали хората с увреждания могат да се обслужват сами - да се къпят, да готвят или да ползват техника, до това от какви помощни средства имат нужда.\r\nЗа да имат личен асистент, хората с увреждания трябва да получат най-малко от 11 до 49 точки. Тогава те ще могат да ползват личен асистент до 15 часа на месец. Тези с между 50 и 100 точки ще имат право на 42 часа, а с от 101 до 186 - до 84 часа. Максималният брой часове - 168, ще е за хората с оценка между 187 и 204 точки, обобщава в. \" \".\r\n“Дъщеря ми е с детска церебрална парализа. Тя може да ползва лъжица, но не може да си направи сама храна, нито да си купи”, обясни Ива Димитрова. По нейните сметки дъщеря ѝ ще получи около 180 точки. Така тя ще има право на 84 часа асистент на месец.     Майките от “Системата ни убива” настояват за промяна на коефициента, по който се изчисляват точките и се определят часовете. “Неяснотите в критериите са предпоставка за субективизъм при оценката от страна на оценяващия. Това ще въведе нови порочни практики в системата и категорично сме против да се провежда нов експеримент с хората с увреждания. Абсолютно недостатъчен е периодът на разработка на методика за индивидуална оценка”, написаха пък от майките от другата инициатива - “Системата ни убива всичките”. Те готвят становище до социалното министерство, където ще опишат реални казуси на хората с увреждания, като така ще извадят грешките в самата концепция. Междувременно се стигна до нов скандал и обвинения между две от майките на деца с увреждания – Вера Иванова и Ина Маринова. Иванова е пуснала жалба срещу Маринова с твърдения, че не води дъщеря си на училище и не се грижи за нея. Ина признава, че не води детето си на училище заради все по-честите гърчове, които представя, но и съответно прилага всички необходими бележки за това, като се оплаква от голямата според ня бюрокрация по въпроса. Тя е категорична, че с действията си Иванова нарочно наврежда на дете с увреждания, за да уязви майка му – само защото не е съгласна с нея. Маринова настоява Иванова да не представлява никого, камо ли деца с увреждания. Скандалът между двете е поредният и показва разделението сред майките на деца с увреждания, които вече имат две организации - \"Системата ни убива\" и \"Системата ни убива всичките\".     ", "date": "2019.03.05", "title": "Майки на деца с увреждания пак са готови да правят палатков лагер"}
{"url": "https://www.actualno.com/europe/zamesiha-imeto-na-princ-charl-s-ruska-ofshorna-mreja-news_725294.html", "text": "  Руската инвестиционна банка, с чийто шеф се е срещал , управлява мрежа от офшорни компании, чрез които от са изведени милиарди долари, съобщи ВВС.     Международно разследване извади наяве, че мрежата от офшорни компании е получавала пари от компании, свързани с мащабна афера. Олигархът, за когото става дума, е Рубен Варданян, бивш шеф на инвестиционната банка „Тройка Диалог“. Самият той твърди, че не е участвал в ежедневната работа на трезора.   Парите, постъпващи от офшорни сметки, се насочвали и към Благотворителната фондация на Уелския принц за реставриране на историческото имение Дъмфри Хаус в Шотландия, което е от век.\r\nОт фондацията заявиха, че са подлагали на щателна проверка даренията на Варданян, при което не било установено нищо нередно.  Мрежата от над 70 офшорни компании беше разкрита при изтичане на информация за 1,3 млн. банкови транзакции, достъп до която получи Центърът по изследване на корупцията и организираната престъпност. Организацията предостави достъп до документите на журналисти от Би Би Си и в.“Гардиън“.\r\nОказва се, че в периода между 2009 и 2011 г. Благотворителната фондация на Уелския принц е получила три плащания на общата сума от 202 000 долара през литовската банка Ukio, която беше закрита през 2013 г.\r\nПлащанията са идвали от компанията Quantus Division Ltd,която, както става ясно от публикуваните документи, е била част от мрежа офшорки, използвана за източването на милиарди долари от Русия.       Мрежата е била управлявана от московската инвестиционна банка \"Тройка Диалог\", чийто генерален директор е бил Варданян, допълва БГНЕС.\r\nВ продължение на редица години Варданян е поддържал филантропски и делови отношения с принц Чарлз.\r\nПрез 2010 г. банкерът посетил мероприятие в замъка Уиндзор, посветено на арменската култура. Там принц Чарлз говорил за плановете за реставриране на Дамфрис Хаус.\r\nГоляма част от транзакциите, фигуриращи в базата данни, са минавали през литовската банка Ukio Bancas, закрита през 2013 г. от властите. В периода между 2005 и 2011 г. над 3,35 млр. Евро са били насочени към мрежата от офшорни компании, управлявана от „Тройка Диалог“, а били изтеглени 3,5 млрд. евро. Както е очевидно компаниите са били използвани за анонимно превеждане на пари.\r\nМрежата от тези компании е била създадена от „Тройка Диалог“ за обслужване на клиенти, много от които се числят в руския елит. Те се използвали за преместване на средства по целия свят, както за делови цели, така и за лично ползване.      Тези пари се харчели за най-различни нужди – от покупка на недвижими имоти във Великобритания, яхти и произведения на изкуството до купуване на билети за световното първенство по футбол.\r\nРубен Варданян и партньорите му спечелиха 1 млрд. долара през 2011 г., продавайки „Тройка Диалог“ на държавната От документите, с които се запозна ВВС, става ясно, че плащанията, идващи на адреса на Quantus Division Ltd и другите офшорни компании показват, че средствата отиват за заплащане на хранителни продукти, електроника, строителни материали и дори санитарна техника. Само че тези „покупки“ се правят от компании, които нямат офиси и сътрудници, и по отношение на които няма свидетелства за извършване на търговска дейност.", "date": "2019.03.05", "title": "Замесиха името на принц Чарл с руска офшорна мрежа "}
{"url": "https://www.actualno.com/europe/bank-of-england-evropa-shte-ponese-naj-tejkija-udar-pri-brexit-bez-sdelka-news_725304.html", "text": "  Финансовата система на Великобритания е готова за нестабилността, която ще бъде предизвикана от Brexit без сделка, но домакинствата и компаниите в останалата част на Европа могат да се изправят пред сериозни проблеми, предупреждава Английската централна банка (АЦБ) в изявление, цитиранo от Reuters.     Великобритания гарантира, че британските кредитополучатели ще имат достъп до финансови институции от другата страна на Ламанша, ако Лондон и Брюксел не успеят да се договорят навреме за Brexit, но други страни от ЕС не са толкова активни.   В навечерието на наближаващия на 29 март Brexit, британският премиер Тереза ​Мей ще продължи да търси отстъпки от Брюксел, въпреки че не отхвърля и възможността за забавяне на излизането на Великобритания от ЕС.\r\nПотенциалните проблеми за кредитополучателите в ЕС включват по-високи лихвени проценти по кредитите, а клиентите от блока не са готови да правят бизнес с новосъздадени звена на банки и борси, отворени в градове като Франкфурт и Амстердам в отговор на предстоящия Brexit.  Едва 10-20% от големите клиенти в ЕС са изпълнили изискванията, необходими за използването на тези дъщерни дружества.\r\nИма риск проблемите в Европа да повлияят и на Великобритания, посочва Комитетът за финансова политика на Английската централна банка.   „Възможно е известно прекъсване на трансграничните услуги, а при отсъствието на други действия от страна на органите на ЕС остават някои потенциални рискове за финансовата стабилност“, предупреждават от паричната институция.    Централната банка ще стартира ново седмично изкупуване на евро, за да гарантира, че банките, базирани във Великобритания, ще могат да вземат заеми в общата европейска валута.\r\nЕвропейските банки и застрахователи може да купуват по-малко британски държавни облигации и банков дълг, ако Великобритания напусне блока без сделка, поради по-строгите капиталови правила от регулаторните органи на ЕС.\r\nУправителят на АЦБ Марк Карни вече предупреди, че Великобритания разчита на други държави и компании заради големия дефицит по текущата сметка, който може да стане по-труден за финансиране, ако страната изведнъж загуби доверието на чуждестранните инвеститори.", "date": "2019.03.05", "title": "Bank of England: Европа ще понесе най-тежкия удар при Brexit без сделка"}
{"url": "https://www.actualno.com/healthy/41-sa-laboratorno-potvyrdenite-sluchai-na-morbili-news_725307.html", "text": "  Към 05.03.2019 г., 10.30 ч., в Министерство на здравеопазването са съобщени 66 случая на морбили. От тях 41 са лабораторно потвърдени. Териториално са засегнати пет области в страната: Благоевград – 48 заболели, София-град – 8 заболели, София-област – 8 заболели, Бургас – 1 заболял и Пловдив – 1 заболял, съобщиха от Министерство на здравеопазването.     Разпределението по възрастови групи е както следва:\r\n·         във възрастовата група под 1 г. – 14 случая;   ·         във възрастовата група 1-4 г. – 29 случая;  ·         във възрастовата група 5-9 г. – 9 случая;\r\n·         във възрастовата група 10-14 г. – 2 случая;\r\n·         във възрастовата група 15-19 г. – 4 случая;    ·         във възрастовата група 20-24 г. – 1 случай;   ·         във възрастовата група 25-29 г. – 3 случая;\r\n·         във възрастовата група 35-39 г. – 3 случая\r\n·         във възрастовата група над 40 г. – 1 случай\r\nПо отношение на имунизационния статус на заболелите: 74% от заболелите са без проведена имунизация или без данни за проведени имунизации.   ·         37 лица са без имунизации срещу заболяването, от тях 35 са деца, като 16 от тях не са имунизирани поради ненавършена имунизационна възраст;   ·         12 лица са без данни за проведени имунизации срещу морбили.\r\nВсички контактни лица са издирени.\r\nМЗ припомня, че още на 14 февруари на всички регионални здравни инспекции в страната е разпоредено чрез общопрактикуващите лекари да бъдат издирени и установени всички лица от 13-месечна до 18-годишна възраст без данни за имунизация и с пропуск в имунизационната схема и незабавното им обхващане с една доза ваксина срещу морбили, паротит и рубеола. Припомняме, че съгласно Имунизационния календар на Република България на децата безплатно се поставят задължителна профилактична имунизация с комбинирана ваксина срещу морбили, паротит и рубеола от тринадесетия месец (след навършване на 13-месечна възраст) и реимунизация срещу морбили, паротит, рубеола на 12-годишна възраст.\r\nВсички лекари на територията на страната следва да подходят с особено внимание към пациенти със съмнение за морбили.\r\nМинистерството на здравеопазването е осигурило достатъчни количества ваксина срещу морбили, паротит и рубеола и се обръща към родителите с апел при установен пропуск в имунизационния статус на детето си, сами да потърсят общопрактикуващия си лекар.", "date": "2019.03.05", "title": "41 са лабораторно потвърдените случаи на морбили"}
{"url": "https://www.actualno.com/america/lavina-pomete-koli-na-magistrala-v-sasht-video-news_725246.html", "text": "   засипа коли на  магистрала в американския щат Колорадо. Шофьори заснели с мобилните си телефони как снежната маса се стоварва върху главния път, предаде bTV.     Вижда се как снегът покрива няколко от автомобилите, които се движат по магистралата.   Не се съобщава за пострадали. В целия щат е издадено предупреждение за опасност от лавини.\r\nРазчистен е сняг, примесен с камъни и парчета клони, с дълбочина около 1 метър. Движението по магистралата е подновено, след като е била затворена за около час.   ", "date": "2019.03.05", "title": "Лавина помете коли на магистрала в САЩ (ВИДЕО)"}
{"url": "https://www.actualno.com/interest/pacient-e-bil-izlekuvan-ot-hiv-news_725248.html", "text": "  Учени са излекували пациент от ХИВ вируса, съобщи The New York Times. Човекът, чието име се пази в тайна, е наричан от учените Лондонския пациент.     В продължение на години се правеха опити да бъдат повторени резултатите с т. нар. Берлински пациент, който стана първият излекуван от ХИВ.   Очаква се по-късно днес, в списание Nature, да бъдат публикувани подробности за Лондонския пациент, който е втория излекуван от вируса, .\r\nИ двата успешни случая са станали факт сред трансплантирането на костен мозък на пациентите.  И при двата случая, трансплантацията е била с цел лекуване на рак, а не на ХИВ вируса.\r\nВъпреки успеха, учените отчитат, че трансплантацията на костен мозък няма как да се превърне в масова практика за лечение на заразените с ХИВ.   В момента стандартната процедура е вируса да се потиска с мощни лекарства. Въпреки това трансплантирането на клетки, модифицирани да издържат на ХИВ вируса може да се окаже животоспасяващо в определени случаи.     . Според лекарите той определил успеха в лечението му като \"сюрреалистичен\".\r\nПървият случай на излекуван от ХИВ беше представен през 2007 г. на същата научна конференция в Сиатъл, на която днес ще бъдат показани резултатите на Лондонския пациент.\r\nТогава германски лекар показа постигнатото с Берлинския пациент, който впоследствие беше разкрит като Тимъти Рей Браун, на 52 години, който живее в Калифорния.   ", "date": "2019.03.05", "title": "Пациент е бил излекуван от ХИВ"}
{"url": "https://www.actualno.com/showbusiness/opra-uinfri-zashtitava-majkyl-djeksyn-posmyrtno-news_725237.html", "text": "  Телевизионната звезда Опра Уинфри направи специално токшоу в защита на , съобщи Reuters.     Предаването на телевизионната звезда се излъчи в понеделник вечерта американско време по HBO и телевизионния канал на самата Уинфри.   Телевизионната програма беше провокирана от предизвикалия много коментари документален филм \"Да напуснеш Невърленд\", който е базиран на показанията на двама мъже, които твърдят, че са били насилвани многократно от Джексън, докато са били деца, предаде БГНЕС.\r\nВ извадки от своя документален филм, Опра Уинфри показа части от интервю, което е направила с двамата мъже. Тя пита единия защо е продължил да има контакти с Майкъл Джексън, след като описаните сексуални посегателства са се случили. Въпросът към другия мъж е защо не е свидетелствал за насилието срещу него, когато е имал възможност за това.  Наследниците на Майкъл Джексън отхвърлят всички обвинения, отправени в \"Да напуснеш Невърленд\" и се изказаха негативно за автора на филма Дан Рийд.\r\nМайкъл Джексън почина през 2009 г. През 2005 г. той беше оправдан по обвинения в блудство с 13-годишно момче. През 1994 г. Майкъл Джексън се споразумя с родителите на друго 13-годишно момче, които също го обвиняваха в сексуално посегателство срещу сина им.   ", "date": "2019.03.05", "title": "Опра Уинфри защитава Майкъл Джексън посмъртно"}
{"url": "https://www.actualno.com/crime/moskovski-e-priznal-che-e-bil-instruktiran-za-shejnata-s-kojato-zagina-sinyt-mu-news_725235.html", "text": "  Бившият транспортен министър Ивайло Московски е признал при разпита след смъртта на малкия му син, при катастрофа с моторна шейна, че е бил инструктиран как да управлява машината. Това е в противовес със от Софийската градска прокуратура (СГП), че Московски не е бил запознат с техническите данни на шейната, нито с правилата за управлението ѝ, нито с каква скорост може да я кара, нито каква екипировка е нужна, нито че трасето не е за шейни.     \"Когато за първи път се качих да карам моторна шейна, бях инструктиран как се управлява. Карал съм и друг път моторна шейна, от няколко години всяка зима\", казва Московски. Показанията на бившия министър са в експертизите по делото, пише в. \" \".   Шейната, която е карал Московски и на която е возил невръстния си син, е била едноместна. Непосредствено преди катастрофата тя е вървяла със скорост 50 км/ч. А експертизата заключва, че ако пред шофьора има пасажер, то това пречи на управлението. \r\nПланински спасител, ползван за поемно лице, разказва, че снегомобилът спрял на около 10 метра след удара в дървото. Нито Московски, нито детето са имали задължителните каски. Ударът е бил толкова силен, че момченцето не би оцеляло и с каска, приема експертизата. Следователят по делото смята, че министърът трябва да бъде подведен под отговорност.  Друга експертиза пък показва, че Московски не е употребил алкохол, наркотици или упойващи вещества", "date": "2019.03.05", "title": "Московски е признал, че е бил инструктиран за шейната, с която загина синът му"}
{"url": "https://www.actualno.com/business/seriozna-mygla-dali-i-kakvo-pecheli-bylgarija-ot-belene-i-turski-potok-news_725242.html", "text": "  По никакъв начин не можем да говорим, че става въпрос за увеличаване на енергийната зависимост от Русия. В това увери енергийният министър Теменужка Петкова.     Петкова сложи на първо място за България , а след това диверсификацията на маршрутите.   Лесно е да се говори каква е била стойността на АЕЦ „Белене” през 2006 година – 3,9 млрд. евро, но тогава не е била включена ескалацията и никога не е бил подписван фактически договор за самата централа, настоя енергийният ни министър. На въпрос на Нова телевизия дали не строим нещо много по-скъпо – почти 11 млрд. евро, с вече остаряла технология, Петкова отрече, че става въпрос за остарели реактори – те били от поколение \"три плюс\". Тя не коментира защо \"Атомстроейкспорт\" вече не произвежда такива реактори и не коментира какво стана с идеята реакторите да се монтират в АЕЦ \"Козлодуй\".\r\nНа Петкова ѝ бяха припомнени думите отпреди вече над 7 години на Бойко Борисов и как целият ядрен риск щял да остане в България, но тя настоя, че сега ситуацията е коренно различна – имаме платено оборудване (след решение на арбитраж да го платим, при цена 620 млн. евро). До момента са дадени 3 млрд. лева, за пореден път каза Петкова и даде аргумент – че постепенно от енергийния микс се вадят въглищните централи. А за от БАН били казали, че там, където ще строи \"Белене\", било едно от най-спокойните от сеизмична гледна точка места в България.  При директен въпрос ще ни бъде ли изгодно да строим АЕЦ \"Белене\" и дали инвеститори като Джеф Безос и Илон Мъск биха си купили акции, Петкова посочи за интерес от Китай, Франция, включително и от General Electric. До броени дни предстои да бъде публикувана поканата за участие в процедурата за \"Белене\", каза енергийният министър и каза, че проектът \"Белене\" ще е необходим не само за България, но и за Балканския полуостров.    Тогава, когато има по-голяма диверсификация, . Сега, на тази среща, се обсъждаха по-глобално проектите от взаимен интерес, коментира Петкова дали сега, при визитата на Медведев, не е могло да поискаме по-ниска цена на газа от Русия.    По отношение на \"Турски поток\" и на българска територия, Петкова потвърди, че 3 млрд. лева за маршрута през България ще ги платим ние. Тя не отговори пряко на въпроса дали почваме първо да строим и после договаряме с ЕС дали всичко е наред или първо договаряме пред Брюксел интереса, включително и на Русия, и тогава строим. Първо гледаме българския интерес, лаконична беше Петкова.\r\nПопитана и дали е вярно, че . По думите ѝ Европейската комисия била убедена, че България работи \"за диверсификация\", като Петкова отговори и . Тя увери и, че до 2020 година интерконекторът с Гърция щял да бъде въведен в търговска употреба.", "date": "2019.03.05", "title": "Сериозна мъгла дали и какво печели България от \"Белене\" и \"Турски поток\""}
{"url": "https://www.actualno.com/climate/oon-zamyrsjavaneto-na-vyzduha-narushava-choveshkite-prava-news_725236.html", "text": "  Замърсяването на въздуха трябва да бъде считано за нарушаване на човешките права, обяви докладчикът на ООН Дейвид Бойд, според Департамента по публичната информация на организацията.     \"Сега смятаме, че е проблем от сферите на здравеопазването и опазването на околната среда\", се казва още в изявлението.   \"Поне 600 хиляди от 7-те милиона, които умират преждевременно заради мръсния въздух, са деца\", пише Бойд в доклада си.\r\n\"За да поставим нещата в перспектива, 7 милиона души годишно са повече жертви, отколкото взимат войните, убийствата, туберкулозата, маларията и СПИН, взети заедно\", казва експертът.  Докладът на Съвета на ООН по правата на човека, който беше представен в Женева, посочва и решения на проблема, предаде БГНЕС.\r\nВ документа са изложени редица конкретни стъпки, които правителствата по света могат да направят, за да ограничат . Една от тях е . Според доклада, това е изпълнимо във всички развити държави до 2030 г.   Понеже в отделните части на света има разлики в главните източници на замърсяване, ефективна конкретна мярка за борбата с мръсния въздух може да бъдат стриктни наблюдения и обучителни кампании.    \"Определянето на главния замърсител на въздуха, образоването на населението по проблема и привличането на гражданите към темата могат да дадат резултат\", пише Бойд.\r\nТова трябва да се комбинира с регулации, единни стандарти и санкции за нарушаване на правилата.\r\n“Замърсяването на въздуха и промяната в климата са директно свързани. Взимането на мерки за първото, ако бъде направено правилно, ще даде резултат и в ограничаването на второто\", казва Дейвид Бойд.   ", "date": "2019.03.05", "title": "ООН: Замърсяването на въздуха нарушава човешките права"}
{"url": "https://www.actualno.com/asenovgrad/5-500-lv-otdelja-obshtina-asenovgrad-za-proekt-na-veloaleja-news_725224.html", "text": "   Парите са заложени в бюджета и инвестиционната програма на общината. А проектът и дори инфраструктурата трябва да са готови през лятото на тази година. Това обеща кметът на Асеновград доктор Емил Караиванов на среща с инициативната група граждани, които настояват за създаването на артерия, по която да се движат само велосипеди.     Те внесоха официалното си предложение по време на публичното обсъждане на Бюджет’2019 и инвестиционната програма, провело се през месец януари. На срещата присъстваха експерти от градската управа, с които бяха обсъдени възможни варианти за маршрут на любителите на велосипеда.     На по-късен етап е планирано да се търсят варианти чрез велоартерии да бъдат включени и другите квартали на града. Инициативният комитет от граждани и ръководството на общината решиха да бъде направен един начален проект, по който реалната работа да стартира още това лято.", "date": "2019.03.05", "title": "5 500 лв. отделя община Асеновград за проект на велоалея"}
{"url": "https://www.actualno.com/chronicles/zapochva-izlychvaneto-na-televizionnata-rubrika-leka-nosht-deca-news_725055.html", "text": "  „Лека нощ, деца“ (или повече известна като „Сънчо“) е българска телевизионна рубрика за деца. Излъчва се по Първа програма (впоследствие Канал 1 и БНТ1) всяка вечер в 19:50 или 19:45 ч. Първото издание е на 5 март 1960 г. През 2003 г. рубриката е свалена от екран, но година по-късно се завръща. В рубриката се разказват приказки за Кума Лиса, Зайо Байо, Баба Меца, Кумчо Вълчо, Педя Човек Лакът Брада, Гинко-Пружинко, Макс и Мориц и много други български и чуждестранни приказни герои. Най-известият чуждестранен сериал излъчван в рубриката е Банани с пижами. Създателите на основната песничка „Аз съм Сънчо“ към предаването са Петър Ступел (музика) и Димитър Спасов (текст).     ", "date": "2019.03.05", "title": "Започва излъчването на телевизионната рубрика \"Лека нощ, деца\""}
{"url": "https://www.actualno.com/europe/chrez-minimalna-evropejska-zaplata-makron-prizova-za-zashtita-na-evropejskata-demokracija-news_725227.html", "text": "  Френският президент Еманюел Макрон действа безпрецедентно и в своя статия предложи в Европа да бъде въведена . Този вид заплата да бъде договаряна чрез колективен договор всяка година и да е съобразена с възможностите на всяка държава-членка, предлага Макрон.     Освен тази идея, Макрон представя още няколко в своя статия, с която се обръща към гражданите на Европейския съюз, . Впечатление в цялото обръщение прави идеята на Макрон за защита на Европа от национализма и популизма. Той настоява, че Обединена Европа не може да бъде просто общия пазар, на чиято основа стои ЕС. Според френския президент е необходимо да има солидна защита на базови ценности, най-вече ценностите на демокрацията. Затова той предлага да бъде създадена Европейска агенция за защита на демокрацията, а нейната главна задача ще е да помага за защита на изборния процес във всяка страна-членка чрез експертиза.   \"Трябва да забраним финансирането на европейски политически партии от чужди сили. Трябва да прокудим от Интернет, чрез европейски правила, всяко изразяване на омраза и насилие, защото уважението към индивида е темел на нашата цивилизация на достойнството\", смята Макрон.\r\nСпоред френския президент \"трябва да направим реформа на политиката ни в областта на конкуренцията, да положим нови основи на търговската ни политика : да налагаме санкции или да забраним в Европа предприятия, които извършват посегателство спрямо нашите стратегически интереси и изконни ценности, като екологични стандарти, защита на данни или справедливо плащане на данъци ; и да заявим, при стратегическите производства и обществени поръчки, европейска преференция, както правят нашите американски и китайски конкуренти\".  Макрон иска и преразглеждане на концепцията за Шенген – със създаване на Гранична полиция и Европейска служба за убежище специално за Шенген, за защита на европейските граници и своите ценности. Той предлага и да бъде създадена Европейска банка за климата, за да има кой да финансира прехода към екологична икономика и Европейска санитарна служба, която да пази храните на Стария континент. Освен това Макрон иска да има контрол над големите цифрови платформи и прозрачността на алгоритмите им.", "date": "2019.03.05", "title": "Чрез минимална европейска заплата Макрон призова за защита на европейската демокрация"}
{"url": "https://www.actualno.com/politics/donchev-tova-koeto-se-sluchi-s-ujen-potok-ne-moje-da-se-sluchi-s-turski-potok-news_725243.html", "text": "  \"С газа е малко по-сложна работата... изисква се  подготвителна работа, технически и политически усилия. България стартира редица процедури за увеличаване на капацитета  и разширяване на . Това, което се случи с \"Южен поток\", не може да се случи с \"Турски поток\", защото всичко е внимателно прегледано.\" Това заяви вицепремиерът Томислав Дончев в коментар за визитата на руския вицепремиер Дмитрий Мевдедев и обсъжданите енергийни проекти в интервю за bTV.     Той заяви още, че има ясен сигурен сценарий за възвръщането на парите, вложени в газовата инфраструктура от България ( с решение на парламента).   \"За нас критично важен приоритет е да си съхраним ролята на транзитор на газ и да си съхраним ролята на газов фактор. Каквито и аргументи да имат САЩ те са чисто политически, не са законови, защото всичко се прави според изискванията на българското и европейско законодателство. България трябва да работи за националния интерес и това прави, коментари винаги е имало различни\", каза още Дончев.\r\nОтносно АЕЦ Белене вицепремиерът заяви, че \"всичко зависи от това какъв интерес предизвика процедурата.\"  \"Това съоръжение няма как да бъде довършено без участието на , това е автоматично положение. Друг въпрос е кой и как ще инвестира в проекта.\"\r\nДончев обяви, че съществува амбицията в АЕЦ \"Белене\" да има \"още един дял който да е за всички останали заинтересовани - Македония, Сърбия.. Няма да се учудя да се появяват и други страни.\"        Относно поредния сигнал за строителство на при Созопол, Дончев каза, че се очаква оценката на ДНСК.\r\n\"Принципно българското Черноморие и плажовете са собственост на всички българи. Не бива да стигаме до ситуация, в която, за да стигнеш до морето трябва да минеш през нечий хол\", каза още той.\r\nДончев увери, че ако има нещо, което е в разрез със законодателство ще се реагират. \"Въпросът е дали се следват законите\", допълни още вицепремиерът.   ", "date": "2019.03.05", "title": "Дончев: Това, което се случи с \"Южен поток\", не може да се случи с \"Турски поток\""}
{"url": "https://www.actualno.com/cite/nie-v-momenta-sme-slojili-vsichkite-si-energijni-jajca-v-ruskata-koshnica-news_725241.html", "text": "  Българското общество стана жертва на една огромна политизация и дебатът се измести от експертния поглед към политическия. Няма попътен вятър за кораб, който няма посока. Така бившият външен министър Соломон Паси коментира големите визити в България през последните няколко дни.     Същевременно обаче Паси не видя умисъл в близките визити на генералния секретар на НАТО Йенс Столтенберг и руския премиер Дмитрий Медведев, защото те били заети хора и нямало да си играят да гласят такива съвпадения.   Бившият външен министър специално наблегна на посланието на Столтенберг заради от Договора за ракетите с малък и среден обсег и как Русия вече е готова да насочи свои ракети във всяка една точка на Европа. Добрите отношения зависят от баланса – Втората световна война избухна заради дисбаланса в оръжията, но Студената война не избухна заради дисбаланса, настоя Паси и от българска гледна точка видя най-сериозен дисбаланс в Черно море, затова \"имаме нужда от нови военноморски бази\".\r\nСъщевременно Паси не видя проблем заради ядрени оръжия да няма ядрени централи. Основното в случая е, че в България дойде премиерът Медведев, а не президентът Владимир Путин. Путин ходи там, където му е важно – Австрия, Сърбия, Гърция, посочи Паси, който добави, че това е и добра новина, защото с идването на Медведев ще се говори поне малко по-експертно.  Ние в момента сме сложили всичките си енергийни яйца в руската кошница и тя става все по-голяма, настоя Паси. Но пък посочи, че АЕЦ \"Белене\" бил стартирал от времето на Симеон Сакскобургготски  и всъщност ако бил реализиран, както досега, е щял да струва 3 млрд. евро и щял частично да бъде изплатен. Паси обаче даде и друг аргумент – ползването на газ спаднало от 7 млрд. куб. метра на 3 млрд. куб. метра т.е. идвало времето на нови технологии. , а ние нямаме \"Хемус\", отвърна водещата на сутрешния блок на Нова телевизия Аделина Радева. Не гледаме в края на пътя, а в кормилото и това е една от най-сигурните гаранции за катастрофа, подчерта Паси.", "date": "2019.03.05", "title": "Ние в момента сме сложили всичките си енергийни яйца в руската кошница"}
{"url": "https://www.actualno.com/sofia/vodachite-v-sofija-kym-fandykova-administracijata-vi-e-neadekvatna-news_725253.html", "text": "  \"Ние – водачите в градския транспорт, които вече близо месец настоявахме да бъдем чути от Вас, искаме да изразим разочарованието си, че сте провели среща със синдикатите, на която ние не бяхме поканени. Недопустимо е да продължавате и затвърждавате противопоставянето между синдикатите и изразяващите недоволството си служители\". Така се обръщат в отворено писмо до кмета на София Йорданка Фандъкова , тролейбусите и трамваите в системата на наземния градски транспорт в София.     Те пишат още, че на провелото се на 27 февруари заседание на транспортната комисия са заявили ясно, че не одобряват работата на синдикатите и не припознават техните интереси като свои. По думите им въпреки всичко, Фандъкова е решила да дискутира проблемите не с тях, а именно със синдикатите.   \"Г-жо Фандъкова, Ви каним най-настоятелно, да присъствате на заседанието на транспортната комисия към СОС на 13.03.2019 г., за да чуете от нас как ние, не синдикатите, разбираме ситуацията. И какво ние – не синдикатите, смятаме за приоритетно, в разрешаването на този проблем. Не можем, и не бива да допускаме градският транспорт, на който софиянци разчитат, да страда, защото Вие и администрацията Ви не съумявате, или нямате желание да проведете с нас адекватен, открит, но и много закъснял диалог, за проблеми, трупащи се вече 10 години\", .\r\n\"Заявяваме категорично, че ако искаме да се водят конструктивни дискусии, които наистина да набележат пътя за изваждане на предприятията от налегналата ги криза и да запазим добрият тон, политиканстването и ПР-ът на наш гръб трябва да спрат. За разлика от Вас, г-жо Фандъкова, и колегите Ви в Столичния общински съвет, зад нас не стоят нито политически партии, нито синдикални съюзи с неуместно комбиниращо управленски функции ръководство. Ние представляваме себе си в този разговор. И сме готови да го изговорим докрай, но предпочитаме и Вие да ни послушате!\", завършват писмото си те.  ", "date": "2019.03.05", "title": "Водачите в София към Фандъкова: Администрацията ви е неадекватна"}
{"url": "https://www.actualno.com/asenovgrad/deca-ot-asenovgrad-s-prizovi-mesta-na-pyrvata-olimpiada-po-mentalna-aritmetika-news_725225.html", "text": "   В нетрадиционното състезание взеха участие над 120 деца от цяла България, както и от Румъния и Казахстан. Задачите в Олимпиадата бяха разпределени в зависимост от възрастта на децата. Всички шестима участници от Асеновград, чийто инструктор е Райна Георгиева, грабнаха призови места.     Александър Рабушев от ОУ \"Петко Каравелов\" и Елена Бундова от ОУ \"Христо Ботев\" се класираха на второто място при 8-годишните. Галина Дамянова също ученичка в ОУ \"Христо Ботев\" стана трета в същата възрастова група. При още по-малките аритметици - във възрастта 7 г. - със сребро се отличи Габриела Андонова от ОУ \"Петко Каравелов\". Бронзов медал в същата категория си заслужиха Веселин Рахов - отново възпитаник на ОУ \"Петко Каравелов\" и Михаела Герасимова от ОУ \"Отец Паисий\".     Състезателните елементи, които трябваше да изпълнят малчуганите, бяха две: 5 минути смятане със сметало \"Абакус\" и още 5 минути - ментално смятане. Възложените задачи бяха с различни двуцифрени числа. Например: 23+51-14+35 (за пресмятане със сметалото) и 55+33-22-11 (за ментално смятане, т.е. децата ползват двете полукълба на мозъка за развиване на креативност и логика). Това звание определи и домакинстването на следващата олимпиада. А носителят на титлата \"Супер шампион\" в олипмиадата се казва Алесия и е на 9 г. Нейният инструктор е Момчил Гълъбов.   Победителите бяха класирани по показатели време, бързина и най-много верни отговори, като точките на всеки участник се изчисляваха по специална формула.    ", "date": "2019.03.05", "title": "Деца от Асеновград с призови места на първата олимпиада по ментална аритметика"}
{"url": "https://www.actualno.com/society/novini-ili-novini-kartinata-na-pechata-za-5-mart-news_725219.html", "text": "  Изминаха и празничните дни, някои от вас са си починали, а други не сме. Време е всички да се завърнем към нормалния работен график, да направим изводите от срещата между руския премиер Медведев и българските политически представители и да потънем в потока от информация. Първо нека да започнем с преглед на днешния печат.      Експертизите по делото на Московски опровергават заключенията на прокуратурата, пише \"Сега\". На разпита след трагедията в Боровец министърът признава, че е бил инструктиран, но е пренебрегнал правилата за безопасно каране на снегомобила. Следователят по делото смята, че министърът трябва да бъде подведен под отговорност. Но въпреки това , че инцидентът е случайност, няма данни за престъпление и Московски не носи отговорност.   Вестникът се спира на недоволството на майките на деца с увреждания от новата точкова система, която ще оценява хората с увреждания от април.. я ще е с точкова система и ще включва три компонента - самооценка на инвалида, констатации на социалния работник и заключения за нуждите - финансова помощ, социални услуги, асистент, медицински изделия и пр. Майките от “Системата ни убива” настояват за промяна на коефициента, по който се изчисляват точките и се определят часовете. Медията се спира подробно на срещата на премиерите на България и Русия. Като акцент от изказването на руския премиер е извадено \" Изтребители винаги ще дойдат, важно е да дойде газ и да работят електроцентралите\".Колкото до българският министър председател, неговите ключови думи споре \"Труд\" са, че \"Черно море е тясно за бойни действия\". Следва проследяване на срещата в детайли и правене на сметки, но без кръчмар.     С половин лев скочиха за година картофите в магазина, алармира вестникът. Най-голямо повишаване на цените на дребно на годишна база при зеленчуците е отчетено при зелето, доматите и картофите. Изданието прави интересен потребителски разчет на движението на цените също при цитрусите и ябълките.", "date": "2019.03.05", "title": "Новини или Novini - картината на печата за 5 март"}
{"url": "https://www.actualno.com/education/mon-raboti-s-policijata-zaradi-uchilishte-pylno-s-hladni-oryjija-news_725244.html", "text": "  Това не е масова практика, това е конкретен случай, фрапиращ случай. Говорим за училище с много деца в него – 960 ученици и действително учителите понякога влизат в несвойствени роли като полицейската. Това заяви зам.-образователният министър Деница Сачева, която коментира уникална ситуация – в училище „Неофит Рилски” в Самоков масово се изземват оръжия. Става въпрос за ножове, най-вече популярният модел \"пеперуда\", боксове, електрошокови палки.     \"През учебната 2018/2019 са 9 бокса, 8 ножа и 2 електрошокови палки\", казва Мариан Бончев,  инспектор в \"Детска педагогическа стая\" в РУ Самоков. \"Те сами идват, клеветят се, госпожо, едикой си има в себе си бокс\", казва директорът на ОБУ „Неофит Рилски” Мариана Солунска. \"Учителите ни е страх, защото особено по-големите деца, 8-9ти клас изпитват понякога агресия. Такава, че ние не знаем дали няма да се нахвърлят върху нас\", коментира главният учител Иванка Николова.   Пред Нова телевизия Сачева увери, че . Общинската комисия за борба с противообществените прояви трябва да наложи глобите, добави зам.-образователният министър. Тя обаче призна, че имало случаи на служители, налагали глоби и спирали социални помощи заради безотговорност на родители, непускащи деца на училище или неглижиращи ги. И за пореден път поиска криминализиране на такова поведение, както МОН искало от много време.\r\nПредполагам е станало модерно в това училище да носиш оръжие, да се защитиш, продължи Сачева. А на въпрос каква трябва да е работата за поправяне на ситуацията, зам.-министърът посочи работата с родителите.  По въпроса с т.нар. в училища в Ямбол стана ясно, че са наложени дисциплинарни наказания на виновни служители от РЗИ, отговорни за разпространението на материалите. По наша информация говорим за по-малко от 100 брошури, обясни Сачева, която предположи, че скандалът направил брошурите по-популярни и темата стигнала до много повече хора от втора ръка, отколкото от първа.", "date": "2019.03.05", "title": "МОН работи с полицията заради училище, пълно с хладни оръжия"}
{"url": "https://www.actualno.com/society/prognoza-za-vremeto-5-mart-vtornik-news_725211.html", "text": "  Денят ще започне със слънчево време, но от запад облачността постепенно ще се увеличи. Привечер в крайните северозападни райони ще превали слаб дъжд, а през нощта срещу сряда, от запад на изток на много места в страната ще превали. Вятърът ще се ориентира от запад-северозапад, ще е умерен, в Дунавската равнина и временно силен. Минималните температури ще са предимно между 1° и 6°, в отделни райони до минус 1°, максимални между 15° и 20°. Атмосферното налягане ще е по-ниско от средното и преди обяд още малко ще се понижи, след обяд ще започне да нараства. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Анна Дякова.     По Черноморието ще преобладава слънчево време, с по-значителни увеличения на облачността след обяд. Ще духа слаб до умерен западен вятър. Максималните температури ще са 12°-17°. Температурата на морската вода е около 7°. Вълнението на морето ще бъде 2-3 бала.   В планините ще преобладава слънчево време. По-значителни увеличения на облачността ще има в следобедните часове. Ще духа умерен до силен вятър от запад-северозапад. Максималната температура на височина 1200 метра ще е 8°-9°, на 2000 метра - около 2°.\r\nВ сряда ще духа до умерен северозападен вятър и температурите временно и съвсем слабо ще се понижат – максималните ще бъдат между 14° и 19°, минимални - предимно между 1° и 6°. Сутринта на отделни места в Източна България все още ще превалява слаб дъжд, а през деня по-значителни временни увеличения на облачността ще има там и над планините. През следващите два дни ще е с разкъсана висока облачност. Вятърът ще се смени с юг-югозападен и отново бързо ще се затопли. В четвъртък максималните температури в по-голямата част от страната ще са между 17° и 22°, в петък с градус-два по-високи.  ", "date": "2019.03.05", "title": "Прогноза за времето - 5 март (вторник)"}
{"url": "https://www.actualno.com/curious/objaviha-naj-bogatite-myj-i-jena-v-sveta-news_725238.html", "text": "  Вече е ясно кои са най-богатия мъж и най-богатата жена на света, съобщава Риа новости.     Без изненади, в списъка на списание Форбс, най-богатия мъж е основателя на Амазон . Неговото състояние се е увеличило с цели 19 милиарда долара в последната година и вече възлиза на 131 милиарда.   Интригата е, дали Джеф Безос няма да слезе от първата позиция заради . Той вече се раздели с дългогодишната си съпруга Макензи и процедурата по развода започна във Вашингтон.\r\nАко двамата нямат предбрачен договор, който да постановява друго, законите предвиждат подялба на семейното имущество поравно, предаде БГНЕС.  Същевременно, най-богатата жена на света е Франсоаз Бетанкур Майерс.\r\nНаследницата на козметичната империя L`Oreal има 49.3 милиарда долара.   Състоянието на 65-годишната Бетанкур Майерс също се е увеличило значително - миналата година тя е имала със 7.1 милиарда по-малко, което е ръст от 17 процента.    Франсоаз Бетанкур Майерс е единствената дъщеря на Лилиан Бетанкур, която държеше титлата \"най-богата жена на света\" в продължение на 14 години, преди да почине през 2017 г.\r\nВ общата класация на най-богатите хора на света, Франсоаз Бетанкур Майерс е на 15-то място.", "date": "2019.03.05", "title": "Обявиха най-богатите мъж и жена в света"}
{"url": "https://www.actualno.com/america/trymp-prodylji-sankciite-sreshtu-rusija-gotvi-se-da-spre-pomosht-za-turskata-ikonomika-news_725229.html", "text": "  Администрацията на Доналд Тръмп продължи санкциите срещу Русия с още една година, предаде БГНЕС.     Санкциите, наложени от предишния президент на САЩ Барак Обама, са заради анексирането на Крим от Украйна през 2014 г. Те изтичаха на 6 март и беше нужен подписа на Доналд Тръмп, за да бъдат удължени.   Аргументите на Тръмп за удължаването на ограниченията са следните: \"Действията на Русия заплашват сигурността и стабилността на Украйна, а силовите решения на руското правителство, представляват извънредна опасност за националната сигурност и външната политика на САЩ\".\r\nМеждувременно руската информационна агенция РИА Новости съобщи, че Тръмп смята да отмени преференциалния статут на Турция в търговията със САЩ. В официално уведомление, което президентът на САЩ изпрати до Конгреса се казва, че икономиката на Турция се е развила достатъчно, за да може страната вече да не бъде считана за реципиент по общата система за преференции(GSP) на Световна търговска организация (СТО). Системата представлява едностранни облекчения, когато става въпрос за внос от развиваща се страна.  ", "date": "2019.03.05", "title": "Тръмп продължи санкциите срещу Русия, готви се да спре помощ за турската икономика"}
{"url": "https://www.actualno.com/ruse/domovete-za-stari-hora-v-rusenska-oblast-pomagat-na-izpadnalite-v-jitejska-nujda-news_725191.html", "text": "  На територията на град Русе и Русенска област домовете за стари хора са три, в два от които социалните услуги са финансирани от републиканския бюджет, а третият е частен и луксозен.     Кореспондентът на посети Дом за стари хора „Възраждане“ в град Русе и разговаря с директора Ани Венкова, която бе любезна да отговори на зададените въпроси.\r\nДом за стари хора \"Възраждане\" е специализирана институция за предоставяне на социални услуги на стари хора. Намира се на алеи „Възраждане“ №86, в близост до Парка  на младежта. Домът се помещава в специално построена сграда на пет етажа и е открит през 1972 г. Неговият капацитет е 234 души и е вторият по големина в страната, след подобен в София.  Финансирането е от републиканския бюджет чрез бюджетите на общините. Тарифа определя размера на таксата, която е процент от дохода на лицата, които ползват социалните услуги. Конкретно за старите хора, това е 70% от техния доход. Обикновено таксата за зимния период е около 260 лв. месечно, а през летния около 160-180 лв. При деклариране на имотно състояние и допълнителни доходи се заплаща такса - 100%. Редът за постъпване е следният: подава се писмено заявление по настоящия адрес на лицето до директора на дирекция „Социално подпомагане“, лична карта за справка, копие от личен амбулаторен картон и евентуално решение на ЛКК, ТЕЛК, или НЕЛК. След това се провежда анкета от служител и се издава заповед за настаняване след около година чакане. Чужденци в дома не са настанени.\r\nСградата е на централно парно отопление, което осигурява и топла вода. На партера са: кухненски блок (с топла кухня и столова) и кабинети на персонала. Жилищните етажи са четири със 152 стаи (82 с две легла и 70 с едно легло). Всяка от тях е със собствен санитарен възел, малко коридорче и тераса. Освен легло с чекмеджета има и ракла, маса-бюро с чекмеджета, нощно  шкафче, стол за всеки и вграден гардероб в коридора. На всеки етаж има дневна със столове, маса и кабелна телевизия. Там е обособен и кухненски офис с печка „Раховец“, мивка и маса за гладене. Домът разполага с богата библиотека, телевизор, DVD и радиоуредба.    Четвъртият етаж е обособен като отделение за лежащо болни с 60 легла. Монтирана е звънчева система за повикване. Зала за кинезитерапия с основни уреди и физиотерапия помага на болните.\r\nПредоставят се следните услуги: почистване на спални, коридори и зали, помощ за личния тоалет на лежащо болни, хранене, пране на дрехи и спално бельо, изкърпване, гладене, бръснаро-фризьорски услуги, осигуряване на съдействие за получаване на здравни грижи и административни услуги, организиране на културни мероприятия, съдействие за организиране на свободното време, насърчаване на самодейни изяви, радиопредавания по местната уредба, достъп до телефон и интернет, индивидуално излъчване на видеокасети и DVD дискове от семейни тържества на близки на потребителите, терапевтични и рехабилитационни дейности. Има осигурено 24-часово медицинско обслужване. За старите хора се грижи опитен и квалифициран персонал: в т.ч. директор, социални работници, психолог, трудотерапевт, лекар, медицински сестри и фелдшер, рехабилитатор и помощен персонал. Живущите излизат на кафе в близко заведение и разходки в двора. Организират се турнири по дартс, шах и табла. Деца от Дойче шуле идват при старите хора да се учат да плетат и шият. Създаден е певчески клуб и се изявяват поети и писатели.\r\nЖивеещите в дома имат право на 90-дневен домашен отпуск, през който не плащат месечна такса. Същите могат да подават жалби пред доставчика на социалната услуга или пред кмета на общината.\r\nВ класацията е на челно място по нормални условия за живот и посещаемост на потребители.\r\nДомът за стари хора „Св. Никола“ град Русе се намира в лесопарк \"Липник\" и е разположен в района на село Николово, на 10 км източно от Русе. Той е открит на 1 август 2015 г. Намира се в обширен горски масив от липови дървета с площ от около 20 000 декара. Смятан е за най-големия лесопарк в България.      Домът предлага на потребителите отлични жилищни условия. Това включва: 24-часово медицинско наблюдение и грижи от лекари  и сестри, санитарно и болногледаческо обгрижване, хигиенно-битово обслужване и хранене, съобразено с личните предпочитания. Помощ оказват, психолог, социален работник и кинезитерапевт. Домът има 12 самостоятелни и двойни стаи, в които могат да се приемат до 25 души. За разлика от останалите подобни места за настаняване, тук правилата се определят от самите живущи. Желаещите са единици, защото трябва да плащат 1200 лева на месец. Това е цената, за да станат част от живеещите в луксозния старчески дом в бившата резиденция на Тодор Живков. Живущите избират заедно персонала, който да работи в дома, определят графика с дейности, гласуват и планират екскурзии, спорт, посещения на изложби и театри. Организират турнири по шах, табла и др. Тематични музикални вечери разнообразяват празниците им.\r\nВ импровизираната класация домът се води по-луксозен, но е трудно достъпен във финансово отношение и затова заема последно място по посещение.\r\nДом за стари хора в село Бистренци, община Бяла предлага денонощни и ежедневни, индивидуални и медицински грижи. Неговият капацитет е 35 места. Помещава се на улица „Любен. Каравелов“ №9. Домът гарантира: сигурност; доверие и позната среда; близост с любимите хора; персонална грижа и внимание; уют и психологически комфорт; качествена храна; всякакви удобства и чистота. Има отделение трудно подвижнии лежащо болни.\r\nВ камерната класация заема последно място, поради отдалечеността си от големи населени места. Иначе условията и цените са близки до дома в Русе.", "date": "2019.03.05", "title": "Домовете за стари хора в Русенска област помагат на изпадналите в житейска нужда"}
{"url": "https://www.actualno.com/europe/enp-otkri-procedura-po-izkluchvaneto-na-orban-news_725216.html", "text": "  Европейската партия (ЕНП) откри процедура за изключване срещу унгарския премиер , предаде AFP.     Дванадесет национални партии, членуващи в дясноцентристката Европейска народна партия (ЕНП), официално поискаха изключването на популисткия премиер на Унгария Виктор Орбан и неговата партия \"Фидес\" - сред тях и българската ДСБ, която в своите аргументи посочва, че Орбан \" противно на националните традиции на унгарския народ и неговите стратегически интереси, се превърна в ключов съюзник на Владимир Путин в прокарване на неговите политики за разделяне и отслабване на ЕС \", както и, че \"Фидес\" и Орбан се превърнаха в отровен пример как чрез безнаказана мащабна корупция, злоупотреба със средствата на европейските данъкоплатци и незаконен контрол върху медиите, службите и изборния процес, е възможно в сърцето на Европа да се възроди еднопартиен режим по подобие на диктатурите отпреди 1989 година. .. видяхме как само преди броени седмици Орбан положи огромни лични усилия за проваляне на членството на Македония в ЕС и НАТО и дори даде убежище на \" .   \"Дванадесет партии от ЕНП от девет страни поискаха изключване или отстраняване на\" Фидес \", потвърди лидерът на партията Жозеф Дол, добавяйки, че въпросът ще бъде обсъден на среща на 20 март.\r\nЕНП е най-голямата партия в Европейския парламент и включва основните дясноцентристки движения в Европа, включително ХДС на Ангела Меркел. Припомнямe, че преди десетина дни Европейската народна партия (ЕНП) и се разграничиха от унгарския премиер Виктор Орбан.  Манфред Вебер, заместник-председател на ХСС и водещ кандидат на ЕНП на европейските избори, заяви за в. Süddeutsche Zeitung, че част от неотдавнашната реч на Орбан за положението на нацията и кампанията срещу председателя на ЕК Жан-Клод Юнкер са предизвикали в ЕНП „голямо неразбиране и раздразнение“. Той намира „някои формулировки за неприемливи“. Според Вебер не може да принадлежиш на ЕНП и да водиш кампания срещу действащия председател на ЕК, който е от ЕНП. Орбан „трябва да признае, че в момента се отдалечава все повече от ЕНП“, каза Вебер.\r\nБаварският министър-председател Маркус Зьодер се изказа по подобен начин. Той заявява, че избрания от Орбан път за съжаление „е в грешна посока“.   Изявленията на Вебер и Зьодер показват промяна на курса на ХСС. Досега баварската консервативна партия по-скоро подкрепяше Орбан и го канеше на свои заседания.    Канцлерът на Германия Ангела Меркел има дистанцирано отношение към Орбан. Тя го критикува индиректно като заяви, че Жан-Клод Юнкер има нейната пълна подкрепа.\r\nСпоред списание „Шпигел“ изявленията на Манфред Вебер и Маркус Зьодер звучат като последно предупреждение към Орбан и като ултиматум към Унгария.", "date": "2019.03.05", "title": "ЕНП откри процедура по изключването на Орбан "}
{"url": "https://www.actualno.com/america/i-senata-se-gotvi-da-othvyrli-izvynrednoto-polojenie-na-trymp-news_725230.html", "text": "  Сенатът на Съединените щати ще отхвърли обявеното от президента Доналд Тръмп извънредно положение по границата с Мексико, съобщава АФП, цитирана от БГНЕС.     Въпреки че в горната камара на Конгреса съпартийците на Тръмп имат мнозинство от 53-47, тя ще потвърди на контролираната от демократите долна камара и ще отмени решението на президента. Причината - четирима сенатори от Републиканската партия вече обявиха, че ще гласуват с демократите срещу Тръмп.   Това вероятно ще доведе до първото използване на президентско вето, откакто Доналд Тръмп зае поста.\r\nНаложеното извънредно положение цели заобикалянето на Конгреса, който отказва да даде 5,7 млрд. долара обществени средства за строежа на стена по границата с Мексико, която Доналд Тръмп обеща на своите избиратели. При действащо извънредно положение, президентът има право да разпореди използваните на пари, предназначени за други цели, за справянето с извънредната ситуация.  Много от съпартийците на Тръмп критикуваха решението му да обяви извънредно положение, като казаха, че президентът поставя опасен прецедент и този, който го наследи на поста, може да се опитва да заобиколи Конгреса по същия начин.\r\nАмериканските президенти предпочитат да не използват правото си на вето и да влизат в открита война с Конгреса. Ако има президентско вето, трябват две трети квалифицирано мнозинство при гласуване в Конгреса, за да бъде то отхвърлено.", "date": "2019.03.05", "title": "И Сената се готви да отхвърли извънредното положение на Тръмп"}
{"url": "https://www.actualno.com/celebrate/sv-mychenik-konon-gradinar-news_725057.html", "text": "  Св. Конон бил родом от Назарет Галилейски. Той живял и се трудел в град Мандон (Памфилия, Мала Азия), като се занимавал с градинарство. По нрав бил прост, безкнижен, но се боял от Бога и пазел Неговите заповеди.     През време на гоненията при император Декия (249-251 г.) войводата Публий заповядал да го хванат и го принуждавал да принесе жертва на идолите. И когато Конон останал непоколебим в своето изповедание, забили му гвоздеи в нозете и го заставили да тича. Мъченикът изнемогвал, паднал на колене и, като се помолил, предал Богу душата си.   © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).", "date": "2019.03.05", "title": "Св. мъченик Конон Градинар"}
{"url": "https://www.actualno.com/cars/jaguar-i-pace-e-avtomobil-na-godinata-v-evropa-news_725240.html", "text": "  Електрическият кросоувър Jaguar I-Pace спечели наградата \"Автомобил на годината\" в Европа, която традиционно се връчва при откриването на автосалона в Женева. Победителят в конкурса се определя след гласуване на 60 журналисти от 23 държави. Този път битката за първото беше много оспорвана, като Jaguar I-Pace и купето Alpine A110 събраха еднакъв брой точки след финалното гласуване - по 250, а такова нещо се случва за първи път в историята на конкурса. Според регламента обаче, победителят може да бъде само един и се наложи ново гласуване, в което британският модел победи с 2 точки своя конкурент. Това е първата победа за Jaguar в конкурса и втора за електромобил, след като през 2011 г. на първо място беше класиран Nissan Leaf. До финала през тази година стигнаха още  Kia Ceed, Ford Focus, Mercedes A-Class, Citroen C5 Aircross и Peugeot 508. През миналата година първото място в надпреварата спечели отново кросоувър - Volvo XC40, а преди него триумфира и Peugeot 3008, което ясно показва защо автомобилите от този клас стават все по-популярни на Стария континент.     ", "date": "2019.03.05", "title": "Jaguar I-Pace е автомобил на годината в Европа"}
{"url": "https://www.actualno.com/crime/prodyljava-deloto-sreshtu-djankov-prokopiev-i-trajkov-news_725231.html", "text": "  Днес, 5 март, Специализираният наказателен съд ще проведе заседание по делото, в което обвиняеми са Симеонов Дянков, Иво Прокопиев и Трайчо Трайков, предаде БГНЕС.     Разпоредителното заседание трябваше да се състои на 8 ноември 2018 г., но тогава съдът го отложи заради отсъствие на част от адвокатите.   На 3 октомври Специализираната прокуратура внесе отново в Специализирания наказателен съд обвинителен акт по делото за продажба на занижени цени на държавния дял на енергоразпределителното дружество EVN. Според държавното обвинение бившият вицепремиер Симеон Дянков и бизнесменът Иво Прокопиев са извършили длъжностно престъпление, от което са настъпили значителни вредни последици, които възлизат близо на 28 милиона лева щети на държавния бюджет. Други трима от привлечените - изпълнителният директор на „Булброкърс“ Радослав Рачев, Петър Василев и Любомир Евстатиев са обвинени за съзнателно нанасяне на щети на чуждо имущество в особено големи размери.\r\nБившият министър на икономиката и енергетиката Трайчо Трайков е обвинен за това, че като длъжностно лице не е положил достатъчно грижи за повереното му имущество, от което са настъпили вреди в особено големи размери, престъплението представлява особено тежък случай.  ", "date": "2019.03.05", "title": "Продължава делото срещу Дянков, Прокопиев и Трайков"}
{"url": "https://www.actualno.com/curious/sedmichen-luboven-horoskop-za-4-8-mart-news_725266.html", "text": "        Обвързаните Овни може да се почувстват така, сякаш половинката не ги подкрепя Единственият начин да изясните недоразуменията е като бъдете честни и споделяте емоциите си.    В любовния живот на Телците е много вероятно интимността да търпи известни ограничения. Може би ви е страх от сериозно обвързване, от дълбоки разговори или от задушаващи отношения. Анализирайте себе си.   Твърде многото отговорности могат да намалят романтиката във връзката през тази седмица. Възможно е вашите амбиции да са виновни за това отдръпване, но бъдете спокойни, защото половинката ще влезе в положение.        Обърнете внимание на социалните събития, които се очертават през седмицата. Може да нямате планове, но ходенето на театър винаги е приятно, а и сякаш имате нужда от разнообразие.\r\nЗа останалите ", "date": "2019.03.05", "title": "Седмичен любовен хороскоп за 4-8 март"}
{"url": "https://www.actualno.com/business/noi-schita-desetki-hiljadi-bolnichni-za-falshivi-no-go-dokazva-za-samo-31-news_725226.html", "text": "  Десетки хиляди болнични и съответно стотици хиляди дни отпуск са оспорени от НОИ в периода 2017 - 2018 година, но успеваемостта на държавата в отмяната на съмнителни болнични не е висока.     Според статистика, представена от в. \" \", за тези две години НОИ счита, че 20 194 болнични не са реални, а те обхващат 344 629 дни отпуск. Признати за фалшиви обаче са само 6264 болнични т.е. 96 697 дни отпуск.   Болничните листове се отменят само ако при издаването им лекарят е нарушил наредбата или е допуснал техническа грешка. НОИ автоматично проверява още при приемането на болничните листове дали вписаният уникален номер съответства на номера, който е предварително предоставен на съответния лекар или болница. От НОИ правят и автоматични контролни проверки, свързани с лечебни заведения, за които е установено, че издават , или такива с голяма продължителност на временната неработоспособност за определени заболявания.\r\nОт данните, които постъпват в института обаче, не може да се прецени дали болничният е издаден основателно и дали продължителността му съответства на диагнозата. През първите девет месеца на 2018 г. са издадени 2 млн. болнични листа, а платените по тях пари са над 404 млн. лв., като изплатените дни са над 13 млн. Средното обезщетение на един лист, което е платил НОИ, е за 195,79 лв. Институтът обаче не покрива първите три дни, те се плащат от работодателя. Средно на ден обезщетението е за 30, 81 лв.  През миналата година болничните листове леко намаляват, сравнено с 2017 г., отчитат от НОИ. Най-много обезщетения по болест се ползват в столицата - над 603 хил. болнични, като в София и обезщетението е най-високо - 37,6 лв. В Пловдив болничните листа са 3 пъти по-малко от софийските - 220 хил. със среднодневно обезщетение около 29 лв. Във Варна издадените болнични са за 115 хил. дни. Най-малко пък са боледували във Видин, като там са издадени 12 хил. листа от доктори за близо 2 млн. лв.\r\nОт статистиката става ясно, че жените са били по-често в болничен. Причината е, че те се грижат повече за болните си деца. Най-много болнични са ползвали хората над 65 г., като общият брой обезщетения при тях е бил над 90 хил. Следват хората на 57 и 58 г. Едва 333 обезщетения пък са платени на хората до 18 г.   Бизнесът губи около 170 млн. лв. от болнични. Наблюденията на работодателите показват, че всеки трети болничен лист е неправомерно използван, а и те рязко се увеличават около празниците и почивните дни. Това е причината от години бизнесът да настоява за реформа при издаването на болничните. В момента първите три дни от временната нетрудоспособност са за сметка на работодателите, които обаче искат или да са за сметка на служителите, или НОИ да плати цялата сметка. Една от идеите е през първите три дни от болничния лист работникът да получава по , а не 70%, както е сега.    ", "date": "2019.03.05", "title": "НОИ счита десетки хиляди болнични за фалшиви, но го доказва за само 31%"}
{"url": "https://www.actualno.com/asia/poredno-naprejenie-mejdu-germanija-i-turcija-zaradi-jurnalisti-news_725234.html", "text": "  Германия отправи остри критики към Турция, след като правата на трима германски журналисти да работят в Турция бяха спрени, предаде Deutsche Welle, цитирана от БГНЕС.     Тримата засегнати журналисти са турския кореспондент на вестник  \"Тагесшпигел\" Томас Зайберт, ръководителя на студиото на държавната ZDF в  Истанбул Йорг Брасе и Халил Гюлбеяз от регионалната обществена медия  NDR.\r\nВъншното министерство на Германия нарече решението \"неразбираемо\" и допълни, че ясно са изложили позицията си пред Анкара.   \"Журналистите трябва да работят свободно в Турция. Надяваме се, че акредитациите ще бъдат възстановени скоро\", каза говорител на германското МВнР.  Акредитациите на всички чуждестранни журналисти в Турция се подновяват в началото на годината. Те служат не само като пропуск за посещение на събития, но и някои случаи като позволение за престой и работа в Турция.\r\nПрез 2017 година отношението на Турция към германски журналисти прерасна в дипломатическа криза, след като репортерът на \"Ди Велт\" Дениз Юджел прекара една година зад решетките без официално обвинение.  Архив     ", "date": "2019.03.05", "title": "Поредно напрежение между Германия и Турция заради журналисти"}
{"url": "https://www.actualno.com/business/tbi-bank-e-nomer-edno-v-stokovoto-kreditirane-v-bylgarija-prez-2018-g-news_725274.html", "text": "   е лидер в продажбите на изплащане в трите най-големи вериги за бяла и черна техника в България Зора, Техномаркет и Технополис. Това показват обединените данни, получени от трите веригите за 2018 г. Пазарният дял на банката е нараснал значително спрямо предходната година и за 2019 г. достига 35%.     Така TBI Bank за втора поредна година заема първо място в онлайн покупките на техника на изплащане – а през 2018 г. бележи и първо място офлайн. Средно през 2018 г. пазарът на стоковото кредитиране е нараснал със 7 %, докато TBI Bank бележи ръст от 24% спрямо 2017 г.   През 2018 г. най-търсените стоки и при онлайн и офлайн пазаруването са мобилните телефони (20% от кредитираните покупки на техника от TBI Bank в трите най-големи вериги), телевизори (17%) и перални (7%). Средната сума на стоковия кредит през 2018 г. е 727 лв. – за сравнение през 2016 г. той е бил 658 лв., а през 2017 г. – 710 лв. Половината от българите, пазаруващи техника онлайн, са във възрастовата група 23-37 години (50%), а българите над 42 години предпочитат физическите магазини (47% от общите покупки на кредит офлайн).   „През годините TBI Bank успя да спечели доверието и на клиентите, и на партньорите от търговската мрежа и лидерските ни позиции в стоковото кредитиране доказват това – каза Гергана Стайкова, Старши вицепрезидент „Кредитиране и дистрибуция“ в TBI Bank. – В момента работим и по други иновативни услуги, които да отговорят на нуждите на нашите клиенти в дигиталната ера.“ Предстои TBI Bank да представи на пазара нова платформа за стоково кредитиране онлайн. Тя работи денонощно, използва видеоидентификация за одобрение за минути и еднократен електронен подпис и значително намалява изискваната информация от клиента за получаване на финансиране. Платформата работи успешно в Румъния вече над година, където TBI Bank също е лидер в стоковото кредитиране онлайн.        TBI Bank е фокусирана върху потребителското финансиране и кредитиране на малки и средни предприятия в България и Румъния. Чрез доверена мрежа от над 5000 точки на продажба ние обслужваме повече от 1.4 милиона регистрирани потребители. Ние сме част от 4Finance, най-голямата онлайн и мобилна група за потребителско кредитиране в Европа. Нашият фокус върху клиентите ни движи напред към това да се превърнем в дигитална банка от следващо поколение. Успешният ни бизнес модел и потребителски ориентиран подход ни позволиха да се превърнем в най-печелившата банка в България (Capital K10, 2018).", "date": "2019.03.05", "title": "TBI Bank е номер едно в стоковото кредитиране в България през 2018 г."}
{"url": "https://www.actualno.com/america/novo-razsledvane-sreshtu-trymp-za-vyzprepjatstvane-na-pravosydieto-i-pak-politicheski-ogyn-news_725233.html", "text": "  Белият дом обяви новото, разширено разследване срещу Доналд Тръмп \"позорно\" и \"оскърбително\", предаде БГНЕС.     Става въпрос за действията на Комисията по разузнаване, външни работи и надзор на долната камара на Конгреса, която стартира изненадващо мащабно допълнително разследване срещу президента. Тя иска да изслуша повече от 60 официални лица, за да установи дали Доналд Тръмп е възпрепятствал правосъдието.   Председателят на комисията каза, че Тръмп над 1000 пъти е нарекъл разследването на специалния прокурор Робърт Мълър за в президентските избори \"лов на вещици\", уволнил директора на ФБР Джеймс Коми и се опитал да защити от правосъдието бившия си сътрудник Майкъл Флин. \"Всичко това е възпрепятстване на правосъдието\", смята Джеролд Надлър.\r\nГоворителката на Белия дом Сара Сандърс каза, че демократите са изплашени, че \"2-годишната им лъжлива история за сговор с Русия се разпада\".  \"Демократите преследват президента Тръмп, за да отклонят вниманието от опитите им да направят Америка социалистическа страна, убийствата на деца след раждането им пробутват \"новата зелена сделка\", която ще унищожи работни места и ще фалира Америка\", каза Сандърс.\r\nПод \"убиването на деца\" говорителката има предвид отказа на демократите да подкрепят промяна на закона за абортите, а \"новата зелена сделка\" ( ) е стратегия за борба с промените в климата и икономическото неравенство.", "date": "2019.03.05", "title": "Ново разследване срещу Тръмп за възпрепятстване на правосъдието и пак политически огън"}
{"url": "https://www.actualno.com/curious/art-terapijata-pomaga-za-razbiraneto-na-vytreshnite-protivorechija-news_725210.html", "text": "  \"Арт терапията помага за разбирането на вътрешните противоречия.\" Това каза за Радио „Фокус“ – Пирин Евгения Тотева, психотерапевт и арт терапевт. Тя допълни, че психотерапията помага на хората да разберат повече неща за себе си. По думите й е доказано, че онкозаболяванията са психосоматични, а когато човек рисува – работи върху собствената си психика.     \"На бялото платно с помощта на ръцете и на боите могат да се извадят най-дълбоки и мощни умения, също така й страховете и емоционални преживявания, които са дълбоко скътани вътре в нас\", добави Евгения Тотева. Арт терапевтът заяви, че методът помага за анализ върху самия процес, а преживяванията помагат за промяната на човека. Евгения Тотева каза още, че за нея арт терапията е призвание.   \"Причината е, че аз самата рисувам с пръсти от 19 години и съм усетила ефекта на арт терапията върху себе си като продължавам да рисувам\", коментира Евгения Тотева. Тя разкри, че всеки един човек може да се занимава с арт терапия, но са необходими повече умения и знания, когато човек реши да се занимава сериозно с този метод.", "date": "2019.03.05", "title": "Арт терапията помага за разбирането на вътрешните противоречия"}
{"url": "https://www.actualno.com/starazagora/niskite-dohodi-nalagat-namesa-na-dyrjava-i-obshtini-v-grijata-za-starite-hora-news_725212.html", "text": "  Община Стара Загора още от времето преди 1989 г. е територия, на която има мрежа от социални услуги. В нея се намира и досега най-големият дом за възрастни хора с физически увреждания, домове за пълнолетни с психични разстройства, за лишени от родителска грижа деца на възраст от 0 до 18-годишна възраст. Най-късно появилата се социална грижа в общината са домовете за стари хора.        Първият и засега единствен, който е делегирана държавна дейност, е създаденият през 1995 г. на Старозагорските минерални бани. Той разполага и с отделение за лежащи, които не могат да се обслужват сами и се нуждаят от 24-часови грижи. Капацитетът му е 101 души. За възрастните се грижи персонал от 45 души - 7 медицински сестри, 2-ма фелдшери, социален работник, рехабилитатори, физиотерапевт, санитари, диетолог, персонал в кухнята и пералнята, обяснява директорът Илия Александров.П\r\nПървоначално институцията е разположена в една сграда, която се ремонтира и приспособява за старчески дом и могат да бъдат настанени 43-ма души. Само две години след създаването му общината взема решение за разширяване на капацитета му и за обособяване на отделение за лежащи. Сега домът има две сгради в парк “Дъбова гора”, близо една до друга, на втория етаж на едната от тях е отделението за лежащи с капацитет 28 души. През 2012 г. по проект „Красива България“ се прави ремонт на кухнята в едната сграда, в другата е сменен покривът, дограмата, подовата настилка, ВиК и електроинсталацията, прави се цялостна външна изолация, разказва Александров.   Домуващите са на различна възраст, някои имат близки, които ги посещават, на повечето обаче децата им живеят далече - в страната или в чужбина, някои нямат близки. Режимът на домуващите е свободен - могат да излязат от сградата, ако искат, да се разхождат в гората, в селото. Имат право на 3-месечен домашен отпуск, в който могат да посетят близки и роднини. Единственото изискване към възрастните е да спазват правилата на дома.\r\nПерсоналът се стреми да задоволява не само ежедневните им потребности - храна, чистота, грижи. В дома има библиотека, телевизионна зала, организират им срещи с поети, писатели и културни дейци от Стара Загора.        В област Стара Загора има още 5 дома за стари хора, които са държавно делегирана дейност - два в община Казанлък и по един в общините Раднево, Павел баня и Гълъбово.\r\nДомът за стари хора с отделение за лежащи N 1 в Казанлък съществува от 1967-а и е с капацитет 122-ма души. В 4-етажната му сграда домуващите са настанени в стаи с тераса и санитарен възел по един, двама или трима. На всеки етаж е обособена дневна с телевизор. Разполага със собствен кухненски блок и столова, а на втория етаж има трапезария за трудно подвижните й обитатели. Другият дом - N 3, е за 62-ма потребители и е в сграда, строена за детска градина. След реконструкция е пригодена за трудно подвижни хора, използващи помощни средства. Функционира като старчески дом от 1998 г., а домуващите живеят в 5 сектора, всеки от които разполага със стаи за 3-ма души, всекидневна, баня и и тоалетни. Домовете в Раднево, Павел баня и Гълъбово са с капацитет 6, 20 и 40 души. Имат добра материална база. Всички осигуряват денонощни грижи от медицински и помощен персонал, който се грижи за здравето и социалните им потребности.\r\nТаксата за социалните услуги в домовете, които са държавно делегирана дейност, се определя в чл. 17 от Закона социално подпомагане и тарифата, определена от постановление N 91 на Министерския съвет от 21.04.2003 г. - 70% от личните доходи на лицето. Тези домове са и сред най-търсените от самотните възрастни хора с ниски доходи, от техни близки, които нямат финансова възможност да плащат таксите в частни домове.\r\nВ общините от област Стара Загора се появиха и множество частни домове с различен капацитет, но при частната услуга качеството е различно, както и отношението към старите хора - за някои от тях могат да се чуят само суперлативи, за други само оплаквания.\r\nС нарастването на процента на населението над 65-годишна възраст, които не могат сами да организират ежедневието си или нямат близки, ниските доходи и липсата  на роднини с добри финансови възможности за настаняване в частни домове ще се увеличи и необходимостта от държавни и общински домове за стари хора. Даже при наличие на немалък брой частни бази за настаняване в домове с делегирана държавна дейност чакат хиляди възрастни.      ", "date": "2019.03.05", "title": "Ниските доходи налагат намеса на държава и общини в грижата за старите хора"}
{"url": "https://www.actualno.com/asenovgrad/patriotizym-na-3-ti-mart-v-asenovgrad-snimki-news_725221.html", "text": "  В деня на Националния ни празник - 3-ти Март, когато на България отбеляза 141 години от своето Освобождение, всички българи се чувстваха някак патриотично настроени. От тераси и прозорци се развяваше гордо българският трибагреник. Трима младежи от Асеновград, пък, решиха да покажат своето усещане за национализъм.        Разхождайки се в планината, едно от момчетата забелязало, че знамето на един от параклисите над града вече е разкъсано и дори почти изчезнало. Така, спонтанно се родила идеята да бъде подменен трикольорът при християнския храм \"Свети Христофор\", разположен високо над Асеновград. Младежите се организирали и купили ново знаме.   ", "date": "2019.03.05", "title": "Патриотизъм на 3-ти Март в Асеновград (СНИМКИ)"}
{"url": "https://www.actualno.com/business/gazprom-ne-iska-hyb-balkan-shte-ima-li-ruski-gaz-v-nego-news_725264.html", "text": "  Руският газов гигант \"Газпром\" не планира да участва в българския газов хъб \"Балкан\" каза пред репортери ръководителят на компанията Алексей Милер след .     \"Газпром\" не участва в този проект. Всички наши газови ресурси в този регион са договорени в дългосрочен план\", казва Милер, цитиран от ТАСС.   Това на практика означава, че в газоразпределителния център няма да има руски газ, ако Русия реализира намерението си да спре транзита през Украйна в близко бъдеще.\r\nВ последните години България активно развива инициативата за изграждане на газовия хъб на своя територия. Той е включен в списъка на проектите от \"общ интерес\" на Европейския съюз през ноември 2015 г. и подкрепен лично от председателя на Европейската комисия Жан-Клод Юнкер. Идеята е в България да се натрупват и преразпределят газови обеми с помощта на бъдещи газови връзки със съседните държави.  В средата на февруари 2017 г. ЕК отпусна на България около 1 млн. евро за разработване на предпроектни проучвания за осъществимостта на бъдещия газов хъб. Междинният доклад от това проучване, който включва и вариантите за еврнтуалните бъдещи трасета, беше представен в Брюксел от зам.-министъра на енергетиката Жечо Станков и шефа на \"Булгартрансгаз\" Владимир Малинов през миналото лято.\r\nВ България подготовката за изграждането на газоразпределителния център тече с пълна пара. Обществената поръчка за хъба беше пусната в края на декември. В средата на януари \"Булгартрансгаз\" регистрира дъщерната компания \"Газов хъб Балкан\", чиято задача е да създаде и управлява бъдещата борса за търговия с природен газ.   Азербайджанската газова и петролна компания SOCAR също внимателно проучва възможностите за участие в бъдещия български газов хъб. Българските власти очакват Азербайджан да е един от основните доставчици за хъб \"Балкан\", посочи пред азерски медии министърът на енергетиката Теменужка Петкова в средата на февруари. Петкова очаква азерският газ да осигурява 25-30% от енергийното потребление в България.    Премиерът Бойко Борисов също активно работи за реализацията на газоразпределителния център и наскоро покани държави от Близкия изток да участват в търга за изграждането му. Борисов иска да привлече максимален брой участници в тръжната процедура и неколкократно покани всички желаещи да се включат в нея. Той винаги е подчертавал, че в газовия хъб е задължително да има и руски газ.\r\nСпоред Борисов хъб ''Балкан'' е единственият начин България да бъде енергийно независима и да се запазят настоящите количества газ, които преминават през страната ни.\r\n\"С проекта \"Балкан\" България иска да запази количествата си газ, които се очертава да спрат след пускането на Турски поток\", обясни българският премиер след срещата с колегата си Медведев.   ", "date": "2019.03.05", "title": "\"Газпром\" не иска хъб \"Балкан\". Ще има ли руски газ в него?"}
{"url": "https://www.actualno.com/america/sasht-sa-gotovi-za-pregovori-s-rusija-za-raketite-news_725270.html", "text": "  Съединените щати са готови на преговори с Русия по Договора за ракетите със среден и по-малък обсег на действие (ДРСМОД), но при определени условия, съобщи телевизия „Россия 24“, цитирайки Държавния департамент.     Като условие за потенциалните преговори от американското дипломатическо ведомство посочват възможността за провеждане на безпрепятствени проверки заради „сигурността на САЩ и техните партньори“.   Вчера руският президент Владимир Путин подписа указ за прекратяване от страна на Русия на изпълнението на ДРСМОД, докато САЩ не отстранят нарушенията от тях при изпълнение на задълженията си или до прекратяване на споразумението, предаде БГНЕС.\r\nДРСМОД беше подписан през 1987 г. към юни 1991 г. споразумението беше изпълнено – СССР унищожи 1846 ракети, САЩ – 846.  Само че на 2 февруари след поредица от взаимни обвинения за нарушаване на договора Доналд Тръмп огласи излизането на САЩ от договора.", "date": "2019.03.05", "title": "САЩ са готови за преговори с Русия за ракетите"}
{"url": "https://www.actualno.com/smolyan/pochina-obshtinski-syvetnik-ot-chepelare-news_725339.html", "text": "  Общински съветник от Чепеларе почина скоропостижно от усложнения на онкологично заболяване. 40-годишният Кирил Кондакчиев бе общински съветник от ГЕРБ в настоящия мандат. Въпреки тежкото заболяване, с което се бореше години наред, той ходеше редовно с инвалидната си количка на заседания на местния парламент и на заседания на две от комисиите в ОбС.     Чепеларе го изпрати с едноминутно мълчание на тържественото честване на 3 март.   Кирил Кондакчиев е бивш ски учител, възпитаник на спортното училище в Чепеларе.\r\n\"Той дълго се бореше със заболяването. По негова инициатива в началото на мандата се създаде фонд за подпомагане на хората в неравностойно положение в общината. Още по време на изборите за този фонд се събраха 2000 лева дарени от кандидатите от листата на ГЕРБ. След това от всяка заплата на всички общински съветници се въведе почина да се отделят средства, които се предоставят на сдружението на хората с увреждания в Чепеларе. Те сами решават в какво е най-необходимо да се вложат отделените суми. Жалко, че си отиде толкова млад\", каза председателят на групата на ГЕРБ в местния парламент Искрен Бозов.  На предизборна среща през октомври 2015 г. зам.-председателят на ГЕРБ Цветан Цветанов видимо се развърнува, когато видя бившия национален състезател по ски Кирил Кондакчиев в инвлидна количка - 7-ми в листата на ГЕРБ за общински съветници в Чепеларе. \"Трогнат съм, така трябва - хората в неравностойно положение са равни с всички останали при нас\", каза той тогава и пожела на Кирчо да не се предава.\r\n\"Никога не се предаваме, не съм си го и помислил\", отвърна младият мъж, по чиято инициатива тогава бе учреден местен фонд за подпомагане на хората в неравностойно положение в общината.   Предстои ОИК-Чепеларе да оповести кой ще замести Кондакчиев в местния парламент, защото трябва да се изчислят преференциите.    ", "date": "2019.03.05", "title": "Почина общински съветник от Чепеларе"}
{"url": "https://www.actualno.com/business/kzk-proverjava-sdelkata-za-nova-televizija-news_725331.html", "text": "   Това става ясно от публичния електронен регистър на институцията.     В края на февруари официално бе съобщено, че братята Кирил и Георги купуват медията чрез фирмата си \"Адванс медиа груп\". Продажбата обаче трябва да бъде одобрена от антимонополния орган.   Сделката е за 185 млн. евро. Очаква се тя да бъде финализирана през  второто тримесечие на тази година. Споразумението предвижда българската  компания да придобие 100 % от Нова телевизия.\r\nПрез миналата година КЗК забрани сделката за продажбата на Нова  броудкастинг груп на инвестиционна компания, управлявана от чешкия  милиардер Петер Келнер. От регулатора се аргументираха тогава, че  значителният брой средства за масова информация, с които ще разполага  обединената група, ще ѝ даде съществено предимство пред останалите  участници, предоставящи медийни услуги.  ", "date": "2019.03.05", "title": "КЗК проверява сделката за Нова телевизия"}
{"url": "https://www.actualno.com/europe/domashen-lyv-ubi-sobstvenika-si-news_725351.html", "text": "  Деветгодишен лъв надъвка собственика си до смърт в село в източната част на Чешката република, съобщи полицията.     \"Мога да потвърдя, че развъждащият животни е мъртъв\", заяви говорителката на регионалната полиция Ленка Яворкова, добавяйки, че обстоятелствата около инцидента се разследват.   34-годишният развъждащ е отглеждал два лъва, 2-годишна женска и мъжки, без необходимия ветеринарен лиценз и в заградено помещение, построено без разрешително в с. Здехов, предаде АФП.\r\n\"Полицията трябваше да застреля двата лъва. Малко след това лекар е обявил, че собственикът е мъртъв\", каза говорителката, добавяйки, че по това време и двете животни са били вътре в заграждението, предаде БГНЕС.  Бащата на собственика на лъвовете се обадил в полицията в 06:00 централно гринуичко време, след като видял неподвижното тяло на сина си в охранителната пристройка.\r\nМъжът е отглеждал мъжкия лъв от 2016 г., а женската - от миналата година. Чешките медии съобщиха, че хората в селото са изразили загриженост за присъствието на животните.   Миналия юни лъвицата е нападнала и ранила велосипедист, докато се разхождала на каишка със собственика си.    ", "date": "2019.03.05", "title": "Домашен лъв уби собственика си "}
{"url": "https://www.actualno.com/america/svirepa-zimna-burja-paralizira-jivota-v-mnogo-shtati-po-iztochnoto-krajbrejie-news_725232.html", "text": "  Зимна буря предизвиква големи проблеми в североизточните части на Съединените щати, съобщава ABC, цитирана от БГНЕС.     Редица училища в Ню Йорк и Бостън обявиха деня за неучебен, което създава проблеми за родителите на децата.   Повече от 580 полета бяха отменени на бостънското летище \"Логан\", както и на летищата \"Ла Гуардия\" в Ню Йорк и \"Нюарк\" в Ню Джърси. На международното летище в Бостън е навалял 25 сантиметра сняг.\r\nСамо в Ню Джърси има 15 хиляди абонати без ток, като е трудно да се направи оценка за общия брой на засегнатите в няколкото щата, над които преминава бурята.  За най-дебела снежна покривка съобщават от градче в щата Роуд Айлънд на границата с Масачузетс - 43 сантиметра. Няколко населени места в Кънектикът отчетоха 42 сантиметра.\r\nПрогнозата за днес, 5 март, сочи, че при поривите на вятъра температурата ще пада до минус 16 градуса по Целзий в Ню Йорк и минус 18 в Бостън.", "date": "2019.03.05", "title": "Свирепа зимна буря парализира живота в много щати по Източното крайбрежие"}
{"url": "https://www.actualno.com/crime/5-meseca-zatvor-poluchi-myj-napadnal-policaj-news_725338.html", "text": "  Осъдиха мъжът, който преди време нападна полицай в столичния квартал \"Надежда\".     По споразумение на СРП, подсъдимият М. Делчев е осъден за това, че на 26 февруари 2018 г., след участие в инцидент, възникнал между него и персонала на пицария „Джунглата“ в столичния квартал „Надежда“, е причинил телесна повреда на полицейски служител. Това съобщиха от пресцентъра на Прокуратура на Република България.   След подаден сигнал на телефон 112 от управителя на заведението, на мястото на инцидента е бил изпратен екип на дежурна част на 02 РУ–СДВР. На място били установени участниците в конфликта и след извършена проверка от полицейските служители, Делчев бил задържан за срок от 24 часа. По време на транспортирането на Делчев към полицейското управление, около 00.05 часа на 26 май 2018 г., в района на кръстовището на бул. „Никола Жеков“ и ул. „Христо Силянов“, той започнал да буйства и да обижда полицейските служители. При опит от страна на полицай Д. А. да постави белезници на Делчев, той започнал да му нанася удари, с които му причинил увреждания по ръцете, краката и шията. В тази връзка полицейските служители поискали съдействие от свои колеги, с помощта на които успели да поставят белезници на Делчев и да го отведат до сградата на 02 РУ–СДВР. По случая е образувано досъдебно производство, в хода на което на Делчев е повдигнато обвинение за причинена лека телесна повреда на полицейски орган. Разследването е приключило, като материалите по делото са внесени в съда с обвинителен акт.\r\nС присъда на Софийски районен съд, на М. Делчев е наложено наказание „Лишаване от свобода“ за срок от пет месеца, което на основание чл. 66, ал. 1 от НК е отложено с 3-годишен изпитателен срок.  Споразумението е с характер на влязла в сила присъда и не подлежи на обжалване или протест.", "date": "2019.03.05", "title": "5 месеца затвор получи мъж, нападнал полицай"}
{"url": "https://www.actualno.com/europe/francija-planira-danyk-ot-5-vyrhu-dohodite-na-digitalnite-korporacii-news_725346.html", "text": "  Франция планира данък от 5% върху доходите на дигиталните корпорации. Това заяви пред вестник Le Parisien министърът на финансите Брюно льо Мер. Данъкът ще влезе в сила от първи януари и ще осигури годишни постъпления в хазната от близо 500 милиона евро, предаде БГНЕС.     Кабинетът ще обсъди въвеждането на данъка тази сряда. Интернет компаниите, които печелят в световен мащаб повече от 750 милиона евро и над 25 милиона евро само във Франция, ще бъдат обект на новата финансова политика.   Испания и Обединеното Кралство също обмислят въвеждане на подобен данък за международни онлайн корпорации като Амазон, И-бей, Али Баба и др.\r\nЛьо Ме, увери, че планираният данък не нарушава икономическите споразумения между САЩ и Франция.  ", "date": "2019.03.05", "title": "Франция планира данък от 5% върху доходите на дигиталните корпорации"}
{"url": "https://www.actualno.com/balkani/protestirashti-obsadiha-albanskija-parlament-iskat-ostavka-na-pravitelstvoto-video-news_725341.html", "text": "  Хиляди привърженици на опозицията, са заобиколили сградата на парламента в Тирана, настоявайки за оставката на правителството и обявяването на предсрочни парламентарни избори.     Протестиращите също така обвиняват правителството в корупция и връзки с престъпността.     Сградата на парламента е подсигурена от стотици полицаи, има и заграждения от бодлива тел.  На предишните протести протестиращите замерваха полицаи с твърди предмети, които им отговориха с използването на сълзотворен газ.    Албанските медии по-рано съобщиха, че Тирана е под полицейска обсада тази сутрин, тъй като паралелно с парламентарната сесия е набелязан и протест на опозицията.    Депутатите от парламента започнаха да се събират един час преди началото на сесията, за да избегнат среща с протестиращите.\r\nМедиите съобщиха, че гражданите не могат да се движат свободно по улиците на албанската столица. Полицията е блокирала пешеходци и минувачи между Художествената галерия и Министерството на вътрешните работи.", "date": "2019.03.05", "title": "Протестиращи обсадиха албанския парламент, искат оставка на правителството (ВИДЕО)"}
{"url": "https://www.actualno.com/politics/medvedev-razgovarja-s-karajancheva-i-podnese-venec-pred-pametnika-na-car-osvoboditel-news_725273.html", "text": "  Министър-председателят на Руската федерация Дмитрий Медведев, който е на двудневно официално посещение в страната ни, проведе разговор с председателя на парламента Цвета Караянчева, предаде БГНЕС.     Срещата между двамата се проведе в Народното събрание и бе сравнително кратка, а на нея присъстваха и народни представители от групата за приятелство между България и Русия. Медведев дори разгледа пленарната зала и имаше възможността да удари парламентарния звънец.\r\nСлед разговорите Медведев и Караянчева положиха цветя пред паметника на Цар Освободител в столицата.\r\nДнес, както и при вчерашната церемония по посрещането на Дмитрий Медведев, всичко премина при изключително засилени мерки за сигурност.   По-късно той и българският премиер Бойко Борисов ще открият Българо-руски бизнес форум в областта на туризма. В него ще участват още министърът на туризма Николина Ангелкова, министърът на икономическото развитие на Руската федерация Максим Орешкин, кметове и представители на българския и руския туристически бизнес. На форума ще се обсъдят общи инициативи за развитие на туристическия сектор, както и мерки за насърчаване на двустранните пътувания.", "date": "2019.03.05", "title": "Медведев разговаря с Караянчева и поднесе венец пред паметника на Цар Освободител"}
{"url": "https://www.actualno.com/europe/es-shte-ima-mehanizym-za-nadzor-nad-preki-chujdestranni-investicii-news_725353.html", "text": "  Европейският съвет официално одобри , чрез която да бъде осъществен надзор над преките чуждестранни инвестиции (ПЧИ) в рамките на Съюза, става ясно от официално съобщение от Брюксел.     Решението е историческо, тъй като за пръв път в историята на ЕС ще съществува такава рамка. Съгласно рамката, ще бъде създаден механизъм за сътрудничество, в рамките на който страните-членки и Европейската комисия ще обсъждат специфични въпроси и опасения – например ако някоя ПЧИ е разследвана в една страна-членка, тя ще уведомява и целия ЕС, а при изрична молба за информация, да има споделяне на данни – да речем за структурата на собствеността на инвеститора или начина на финансиране. Страните-членки обаче си запазват правото да блокират ПЧИ на база мотив \"национална сигурност“ или поради обществени причини. Решението да бъдат създадени нови национални механизми за наблюдение и контрол на ПЧИ също си остава национално решение.   ЕК обаче ще може да дава мнение, когато ПЧИ засяга няколко страни-членки едновременно или се отнася до проект от интерес за целия ЕС – като например проектът „Галилео“ (еквивалентът на GPS). Става въпрос предимно за ПЧИ в секторите на сигурността и отбраната. Изрично обаче пише (т. 9), че в рамката не влизат инвестиции в портфолио.\r\nВ момента по-малко от половината страни-членки на ЕС имат законодателство, което им позволява специфично да осъществяват контрол над ПЧИ.  Самата рамка ще влезе в сила след малко повече от 18 месеца.", "date": "2019.03.05", "title": "ЕС ще има механизъм за надзор над преки чуждестранни инвестиции"}
{"url": "https://www.actualno.com/europe/velikobritanija-s-novi-merki-za-ogranichavane-na-pornofilmite-za-nepylnoletni-news_725432.html", "text": "  От първи април спира свободният достъп до сайтове с порнографско съдържание във Великобритания.     За да могат да влизат в тях, гражданите на Обединеното Кралство трябва да се сдобият със своя лична AgeID карта.   Тя представлява дигитално потвърждение, че потребителят е пълнолетен.\r\nС тази мярка властите на Острова възнамеряват да ограничат достъпа на непълнолетни до порнографско съдържание.  За порно сайтовете, които не изискват AgeID и имат свободен достъп, са предвидени глоби до 250 хиляди паунда и пълно блокиране.", "date": "2019.03.05", "title": "Великобритания с нови мерки за ограничаване на порнофилмите за непълнолетни"}
{"url": "https://www.actualno.com/varna/ostaviha-v-aresta-varneneca-prebil-14-godishnata-si-dyshterja-zaradi-pari-news_725348.html", "text": "  Оставиха в ареста Христо, който преби зверски 14-годишната си дъщеря във Варна, предаде Varna24.bg. В съдебната зала стана ясно, че обвиняемият притежава хотел \"Девора\" в \"Чайка\".     \"Пуснете ме, хотелът ми ще фалира\",оплаква се в съда бащата-бияч.   45-годишният Христо е обвиняем по досъдебно производство за извършено домашно насилие над родната си дъщеря, която в момента е в болница с телесни повреди от побоя.\r\nНа 1 март тази година между бащата и 14-годишната му дъщеря започнал скандал по повод изчезнала сума пари от дома. За липсата на парите бащата обвинил момичето и му нанесъл побоя.  Христо е баща на три деца. Голямата му дъщеря и пострадалото 14-годишно момиче живеят при него, а синът му - при майка си. Заради упражнено домашно насилие над по-малката дъщеря и сина му съдът е издал заповед за защита от домашно насилие през 2018 год.\r\nС нея му е било забранено да доближава двете си деца и да се въздържа от домашно насилие. Въпреки това 14-годишното момиче решило да заживее при бащата си и се пренесло при него.   Ограничителна заповед да не доближава бившата си съпруга и в предишни години. Христо Х. е осъждан два пъти - за закана с убийство и за нарушаване на ограничителната заповед, на пробация.    ", "date": "2019.03.05", "title": "Оставиха в ареста варненеца, пребил 14-годишната си дъщеря заради пари"}
{"url": "https://www.actualno.com/balkani/albanskijat-parlament-obsaden-ot-protestirashti-news_725337.html", "text": "  Хиляди демонстранти, привърженици на опозицията, са заобиколили сградата на парламента в Тирана, настоявайки за оставката на правителството и обявяването на предсрочни парламентарни избори, предаде БГНЕС.     Протестиращите също така обвиняват правителството в корупция и връзки с престъпността.   Сградата на парламента е осигурена от стотици полицаи, има и заграждения от бодлива тел.\r\nНа предишните протести протестиращите замерваха полицаи с твърди предмети, които им отговориха с използването на сълзотворен газ.  Албанските медии по-рано съобщиха, че Тирана е под полицейска обсада тази сутрин, тъй като паралелно с парламентарната сесия е набелязан и протест на опозицията. Депутатите от парламента започнаха да се събират един час преди началото на сесията, за да избегнат среща с протестиращите.\r\nМедиите съобщиха, че гражданите не могат да се движат свободно по улиците на албанската столица. Полицията е блокирала пешеходци и минувачи между Художествената галерия и Министерството на вътрешните работи. Всеки, който иска да премине през \"забранена зона\", трябва да покаже на полицията лична карта.   ", "date": "2019.03.05", "title": "Албанският парламент обсаден от протестиращи"}
{"url": "https://www.actualno.com/interest/eliksir-na-bezsmyrtieto-be-otkrit-v-drevna-kitajska-grobnica-news_725437.html", "text": "  В древно място за погребение, открито от археолозите в китайската провинция Хенан, бе намерена бронзова каничка с легендарния \"еликсир на безсмъртието\", който многократно се споменава в даоистки митове, но все още не е откриван от учени в реалността, предаде BBC Русия.     Могилата от епохата на Западната династия Хан (202 г. пр.н.е. - 8 г. н. е.) е открита през октомври миналата година в град Лоян – както и 3,5-литровата кана с неизвестно съдържание. Тъй като течността излъчвала лек аромат на алкохол, учените решили, че са се натъкнали на древен съд с вино.\r\nАнализът обаче показал, че напитката представлява смес от индийски нитрат и разтвор на алуминиев камък. Според ръководителя на разкопките Пан Фушон, тези вещества са описани в древната даоистка литература като основни съставки на елексира, който дарява безсмъртие.   Ши Цзянчжен, директор на Института за културни реликви и археология в Лоян, заяви: \"Течността е голяма ценност относно изследването на опитите на древните китайци за това как да се постигне безсмъртие и еволюцията на китайската цивилизация като цяло\".  В допълнение към каната с елексира в погребалната площ от 210 квадратни метра, са открити и други бронзови артефакти, както и изписани глинени съдове и нефрит. Останките на високопоставен представител на китайската династия също са добре запазени. Еликсирът на безсмъртието, останал непокътнат повече от две хиляди години, е почти прозрачна течност с леко жълтеникав оттенък. Не е изненадващо, че първоначално археолозите са го взели за алкохол - в такива древни погребални камери често могат да се открият съдове с вино, произведено от ориз и зърна от сорго.       Напитката е била излята в стъклен съд и е стартирало изследване на нейния състав. Тогава се оказало, че това изобщо не е алкохол, а смес от калиев нитрат и алунит – в добавка с някои други примеси.\r\nВ момента калиевия нитрат се използва широко в промишлеността - по-специално за производството на фойерверки и торове. Но, в комбинация с алунита, той се среща в няколко древни даоистки текста - в описание на рецепта за митичния \"еликсир на живота\".\r\nСпоменаването на такова питие, което дава безсмъртие на човека, който пие от него, може да се срещне в много древни култури. В древната китайска версия в състава му влизат също злато, живак, арсен и други негодни за консумация и дори токсични вещества.\r\nВсъщност, както отбелязват учените въз основа на древни текстове, не знаем със сигурност дали някой наистина е пил от този еликсир или е бил само част от погребалния ритуал и е трябвало да даде на починалия вечен живот след смъртта.", "date": "2019.03.05", "title": " \"Еликсир на безсмъртието\" бе открит в древна китайска гробница "}
{"url": "https://www.actualno.com/business/bdj-investira-71-mln-lv-v-podobrenija-no-izliza-na-pechalba-ot-1-milion-news_725390.html", "text": "  В бизнес плана за 2019 г. на БДЖ е заложено капиталовите инвестиции за подобряване на предлаганата услуга за превоз на пътници да бъдат в размер на , съобщиха от Железницата.     Предварителните данни за 2018 г. в „БДЖ - Пътнически превози” ЕООД показват, че през 2018 г., се формират от 51 млн. лв. продажби, 10.4 млн. лв. компенсации и 175 млн. лв. субсидия, или общо 236.4 млн. лв., което е с 2.7 млн. лв. под планираните. Оперативните разходи са в размер на 215.2 млн. лв., с 10 млн. лв. по-малко от предвидените, като реализираната икономия е от разходи за външни услуги и енергия.   Като резултат дружеството , уточняват от Холдинга.\r\nБроят на превозените пътници се задържа за трета поредна година на нивото около 21 милиона (най-ниското за последните 10 години), с леко увеличение от 184 хил. пътници, като разпределението на пътникопотока е в следните направления:  - Дълги линии (транснационални маршрути): 26 влакови маршрута, които превозват 16% от пътниците и осигуряват 49% от приходите при среден приход от билет 9.64 лв.;\r\n- Крайградски линии до 100 км (обслужвани от мотрисни влакове ДМВ и ЕМВ): 343 влакови маршрута, които превозват 38% от пътниците и осигуряват 12% от приходите при среден приход от билет 0.34 лв.;\r\n- Останалите 197 влакови маршрута превозват 46% от пътниците и осигуряват 38% от приходите, при среден приход от билет 1.27 лв.        За 2019 г. капиталовите инвестиции са в размер на над 71 милиона лева, от които 65 млн. лв. само за подобряване на състоянието на подвижния състав. Тук са включени обществени поръчки за изпълнение на подемни , както и стартиране на ремонта на дизеловите и електромотрисните влакове „Сименс”. Предстои и оптимизиране на текущата програма за ремонт на вагони като е предвидено през годината да бъде извършен капитален ремонт на общо 61 вагона и среден ремонт на още 98 вагона. Планираните оперативни разходи също се увеличават с 3 млн. лв. до 218 млн. лв., основно поради увеличението на минималната работна заплата и цените на енергоносителите.\r\nНамалението на печалбата се компенсира от увеличението на приходите от продажба на неоперативни ДМА и отпадъчен скрап, в резултат на което нетната печалба се подобрява от 910 хил. лева за 2018 г., на 3.730 млн. лева по бюджет за 2019 г., посочват още от БДЖ.   ", "date": "2019.03.05", "title": "БДЖ инвестира 71 млн. лв. в подобрения, но излиза на печалба от 1 милион"}
{"url": "https://www.actualno.com/america/trymp-demokratite-sa-poludeli-razsledvaneto-im-e-ribolovna-ekspedicija-news_725403.html", "text": "  Президентът на САЩ, Доналд Тръмп окачестви на демократите срещу него „голяма, дебела, риболовна експедиция”.         Той използва за целта социалната мрежа Twitter, като според него разследването на предполагаемите му престъпления е „най-голямата измама в историята на страната ни”.\r\nПрезидентът нарече председателя на Комисията по правни въпроси към Камарата на представителите Джери Надлър и Хилари Клинтън \"луди\" и подчерта, че тези политици нищо не са направили за САЩ.  \"Сега те осъзнаха, че единственият сговор с Русия е направен от измамницата Хилари Клинтън, демократите, Надлър, Шиф и демократите, водещи комисиите, които полудяха. 81 писма са изпратени до невинни хора, за да ги тормозят. Те нищо не направиха за нашата страна\", написа американският лидер.    \"Най-голямата измама в историята на страната ни. Демократите възпрепятстват правосъдието...Факт е, че реалното престъпление е това, което демократите правят...    Президентски тормоз, продължи Тръмп и накрая написа, че рейтингът на одобрение на Републиканската партия е достигнал 93%. ", "date": "2019.03.05", "title": "Тръмп: Демократите са полудели, разследването им е риболовна експедиция "}
{"url": "https://www.actualno.com/europe/es-se-gotvi-za-tejka-bitka-s-ruskite-hakeri-okolo-evroizborite-news_725344.html", "text": "  Европейският съюз сериозно се готви за отразяването на кибератаките на руски хакери, чиято цел е да се намесят в изборите за Европейски парламент през май, пише британският Financial Times.     Става дума за планирани кибератаки срещу институции на ЕС и разпространяването на фалшиви новини, разкриват пред вестника трима високопоставени европейски дипломати.   Според един от източниците САЩ се опасяват, че Русия на практика ще изпробва на европейските избори тези технологии, които ще използва след това при опита си да повлияе на американските президентски избори през 2020 г. Руските хакери сериозно са се активизирали в последните месеци, като основната мишена са европейските медии и правителства, особено на страни от НАТО, предупреждават експерти по киберсигурност.\r\nВъзходът на национализма, крайната десница и маргиналните политически субекти в страните на блока и без това създава благоприятна почва за разпространението на дезинформация през социалните мрежи. Но при положение, че и трите основни партии, доминирали досега Европарламента, са с по-слаби позиции от преди, резултатите от изборите през май ще окажат решаващо влияние на бъдещето на ЕС.  Брюксел се опитва да създаде общоевропейска система за ранно предупреждение за дезинформационни атаки. Но много дипломати се отнасят скептично към ефективността на подобна система, имайки предвид поляризирането на позициите вътре в ЕС както по отношение на Русия, така и спрямо важността на усилията за борба с пропагандата.\r\nЕвропейският съюз няма единна разузнавателна служба, но през 2016 г. създаде обща група за събиране на информация от държавите членки за потенциални атаки. Групата използва както секретна, така и общодостъпна информация и подготвя много отчети и доклади, разпространени сред страните от ЕС, но точната ѝ дейност и заключения остават неясни.\r\nМиналогодишният референдум за промяна на името на Македония е пример за това какво може да се очаква на европейските избори. Руската намеса в тях се простираше от организиране на платени протести до създаване на онлайн кампании за бойкотиране на вота.       Руските кибератаки никога не са проста тактика с един инструмент, а много по-широка и всеобхватна стратегия, предупреждават експерти.\r\nОбичайната изпитателна площадка за тези техники за момента е Украйна, където Русия използва различни стратегии за кибервойна и техники за влияние върху обществените настроения.\r\nКремъл постоянно отхвърля обвиненията за намеса в изборите на други държави и поддръжката на хакерски групи. Президентът Владимир Путин нееднократно е предлагал създаването на съвместни организации между Русия и Запада за борба с хакерската дейност, тъй като никоя страна не може сама да се справи с тях.\r\nДве от най-опасните руски хакерски групи са APT 28 и Sandworm Team, които са свързани с руското военно разузнаване ГРУ и на практика действат като разузнавателни агенции на Кремъл. Те са свързвани с намеса в американските и френските президентски избори.\r\nЗа да им се противопоставят, големи технологични компании като Facebook, Google и Twitter събраха специализирани екипи за политика и киберсигурност в Европа преди изборите през май.      Facebook наскоро е открил и премахнал пропагандни профили от Иран, Русия и Украйна, представящи се за независими медии от Балтийските страни и Източна Европа, а на практика управлявани от служители на руската държавна медия „Спутник“. Подобна дейност е засечена и в Украйна, където предстоят президентски избори.", "date": "2019.03.05", "title": "ЕС се готви за тежка битка с руските хакери около евроизборите"}
{"url": "https://www.actualno.com/europe/tusk-antievropejski-sili-se-opitvat-da-vlijajat-na-izborite-v-es-news_725350.html", "text": "  Председателят на Европейския съвет Доналд Туск предупреди, че \"антиевропейски сили\" се намесват в изборите на целия континент, след като са повлияли и на гласуването за Brexit.     \"Има външни антиевропейски сили, които искат - открито или тайно - да повлияят на демократичния избор на европейците, какъвто беше случаят с Brexit и редица предизборни кампании в Европа\", каза Туск пред репортери.   ", "date": "2019.03.05", "title": "Туск: Антиевропейски сили се опитват да влияят на изборите в ЕС"}
{"url": "https://www.actualno.com/tips/futbolni-prognozi-za-shampionska-liga-sigurnite-predlojenija-vyv-vtornik-news_725395.html", "text": "  След седмица пауза в мачовете от , осминафиналите се завръщат с два нагледно решени сблъсъка, след като Тотнъм спечели с 3:0 срещу Борусия Дортмунд, докато Реал Мадрид си осигури успех в Амстердам срещу Аякс. Но нашият екип от типстъри има две много сигурни за вас точно в тези два двубоя. Ето ги и тях:         Настъпи време и за реваншите от 1/8-финалите на Шампионска лига, а с това и разпределението на отборите за заключителната част от турнира. Тотнъм направи сериозна крачка към четвъртфиналите в първия двубой, печелейки с убедителното 3:0, а в този мач задачата пред Маурисио Почетино е единствено да не допуска да бъде пропукана отбраната му. Победа за „белите“ в този мач изглежда като почти невъзможен сценарий, тъй като тимът едва ли ще рискува да играе толкова нападателен футбол, а и на „Сигнал Идуна Парк“ никога не се играе лесно. Борусия от своя страна непременно ще търси победата, а с това и головете, ако иска да се класира. Очертава се напрегнат мач, в който Борусия да определя темпото на игра, а победата за „жълто-черните“ е твърде вероятна.    : Победа за Борусия Дортмунд с равенство няма залог (1.46 коефициент), а по-рисковият залог е чиста победа за Борусия на коефициент 2.00. Има и оферта !    Ако има едно сигурно нещо във футбола, то е, че за Реал Мадрид остана единствено турнира Шампионска лига, в който да защити целта си. След две поредни загуби от Барселона у дома - мачове, в които \"кралете\" дори не се разписаха, идва среща, в която \"белия балет\" може да покаже на света, че сезонът за тима не е приключил. Разликата в класите между двата отбора е ясна, а в първия двубой Аякс изпусна шансовете си да се добере до равен или дори победа. Реал ще се опита да се реваншира на феновете си със силна игра и изразителен успех, с което да стартира една силна серия в последните 2 месеца от сезона. \"Лъвовете\" имат много проблеми в защита, така че може да се очаква както голов спектакъл, така и високорезултатна победа на Реал Мадрид.     : Победа за Реал Мадрид (коефициент 1.61). Възползвайте се и от ! ", "date": "2019.03.05", "title": "Футболни прогнози за Шампионска лига: Сигурните предложения във вторник"}
