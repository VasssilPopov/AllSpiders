{"url": "https://www.actualno.com/healthy/d-r-elena-georgieva-ne-sistemata-a-bolestta-ubi-aleks-news_1408530.html", "text": "      Не системата, а болестта уби Алекс. Това заяви д-р Елена Георгиева, чието име се свърза със .      По думите ѝ хеморагичната пневмония, от която се смята, че е починало детето, представлява увреждане на дихателните пътища, което се развива в рамките на часове, което води до двустранни надбъбречни кръвоизливи.   \"Срещу това за съжаление нищо не може да се направи\", каза д-р Георгиева в интервю за bTV.\r\n\"Детето нямаше нужда от интензивно лечение. В момента на влошаването аз в екип с един от най-добрите детски анестезиолози от \"Пирогов\" започнахме обгрижване на . Успяхме да стабилизираме детето до степен то да бъде преместено в \"Пирогов\", допълни още тя.  Д-р Георгиева каза още, че страната ни е в демографска криза, предшествана от такава в здравеопазването и когато хората търсели помощ оставали с усещането, че не са обгрижени. \r\nЛекарят припомни, че България е на първите места в класацията за детска смъртност в Европа, а педиатрите с всеки изминал ден стават по-малко, \"защото по такъв начин се представя нашата работа пред лицето на света.\"   \"Нито за момент не съм си помислила че това дете няма да бъде прието\", каза още д-р Георгиева и обясни, че се е наложило да размества в тежко състояние, за да се освободи място за Александър.    По думите ѝ, системата не е дала време на родителите да разберат своята трагедия и ги е използвала, като наказателна палка, но от друга страна тя е получила подкрепа от своите пациенти, на които е помогнала през годините.\r\nД-р Георгиева допълни, че временното отстраняване на директорите е довело до хаос в болниците. Самата тя е излязла в неплатен отпуск. \r\nЛекарката коментира и думите на премиера за случая:   \"Ние живеем в правова държава и аз разчитам на справедливост.\" ", "date": "2019.11.21", "title": "Д-р Елена Георгиева: Не системата, а болестта уби Алекс"}
{"url": "https://www.actualno.com/europe/policaite-v-portugalija-na-protest-za-po-dobri-zaplati-news_1408550.html", "text": "      Хиляди португалски полицаи се събраха днес в Лисабон, за да поискат по-добри заплати и условия на труд. Това е първият голям протест, след като социалистите се върнаха на власт след изборите миналия месец.      Носейки цивилни дрехи, полицията поиска „справедливи заплати и достойни условия на труд“, когато усили натиска върху правителството на министър-председателя Антонио Коста. Миналата зима той се изправи пред протести на работници от обществения сектор, изискващи увеличение на заплатите след години на по-силна икономия.   Ръководителят на главния полицейски профсъюз Пауло Родригес каза за АФП, че правителството досега остава глухо за техните искания.\r\n\"Министрите са същите и нищо важно не се промени по тези въпроси през последните четири години - това създава нестабилност и удря по ефективността на нашите екипи\", оплака се Родригес.  „През последните десет години много бонуси бяха прекратени“, оплака се Исмаел Дуарте, 52-годишен полицай от централния град Томар, който заяви, че печели около 1500 евро (1750 долара) - сума до които той каза, че едва се е добрал за 20 години.\r\n\"Португалия не може да бъде една от най-безопасните страни в света и да малтретира своите сили за ред и законност по този начин. Ние заслужаваме повече уважение\", добави друг офицер, Антонио Барейра, 45-годишен.    ", "date": "2019.11.21", "title": "Полицаите в Португалия на протест за по-добри заплати "}
{"url": "https://www.actualno.com/curious/dneven-horoskop-za-22-noemvri-news_1408533.html", "text": "       Овен       Днес ще ви се случи нещо хубаво. Не го търсете и не го дебнете, за да не се уплаши и да не избяга. Телец През този ден може да се решите да признаете своя тайна. Не се срамувайте от постъпката си. Това е вид битка, която сте спечелили.   Близнаци Понякога ни се налага да вземем страна и това не е най-лесното, което може да направим, но се налага. Рак     Този петък се опитайте да излезете от зоната си на комфорт. Първата крачка ще е  трудна, но ще се изненадате какви приятни неща ви очакват. Лъв Днес може да се окаже, че сте поели по грешен път. Спрете и си дайте време за почивка, толкова колкото ви е необходимо. Дева През този ден ще действате в условията на разнообразие. Помислете дали няма да ви е по-добре по-често да правите така.   Везни Днес може да ви се наложи да потърсите помощ от приятели. Това не е фатално, нито срамно. Просто го направете. Скорпион Този петък не се колебайте да се забавлявате, така както на вас ви е приятно. Намерете подходящата компания за това. Стрелец Днес ще се наложи да направите някои компромиси. Ще се изненадате от резултатите и ще видите, че не е чак толкова страшно или унизително. Козирог    Този петък помислете дали няма да ви се намери време за спорт. Ако ви е толкова трудно - дългата разходка също се брои за физическа активност. Водолей Този петък не оставайте длъжни на конкурентите си. Покажете най-доброто от себе си, но не изпадайте в самохвалство. Риби Този петък ви очаква приятна изненада. Не забравяйте чадъра си, за да не позволите на лошото време да развали вечерта ви. ", "date": "2019.11.21", "title": "Дневен хороскоп за 22 ноември"}
{"url": "https://www.actualno.com/healthy/d-r-mimi-vitkova-teche-razpad-v-cjalata-sistema-na-zdraveopazvaneto-news_1408563.html", "text": "      Тече разпад в цялата система на здравеопазването и подмяна на общественото здравеопазване с частно. Това каза за обзорното предаване „Това е България“ на Радио „Фокус“ бившият здравен министър и председател на Асоциацията на лицензираните дружества за доброволно здравно осигуряване д-р Мими Виткова.      Тя обясни още, че у нас има тежък дефицит на педиатри и скоро те ще изчезнат. По думите ѝ общото ниво на системата е в тежък упадък. „Къде е нашата държава, кой по Конституция трябва да ги решава тези проблеми. Пазарът не ги реши над 20 години. Това са много тежки проблеми, които стоят пред всички политически партии. Нито една не изгражда професионален капацитет или има воля да ги решава, или има социална чувствителност, колко тежки са тези проблеми. И да отстраним всички директори на болници, това какво ще помогне“, попита бившият здравен министър.   Д-р Мими Виткова коментира, че случаят с починалото 3-годишно дете, след като родителите му го завели в три отделни болници в София, е върхът на айсберга на това, че от 20 години се обяснява, че здравната система е пазар.\r\nВижте какво каза лекарката, лекувала детето в    ", "date": "2019.11.21", "title": "Д-р Мими Виткова: Тече разпад в цялата система на здравеопазването"}
{"url": "https://www.actualno.com/society/prof-ivajlo-dichev-bylgarite-si-krotuvat-otkraj-vreme-news_1408460.html", "text": "             Тия дни си спомних онзи соц-виц, дето един другар провежда събрание в предприятие: „Партията реши, че трябва по самоинициатива да удвоите трудовите си норми“. Мълчание. „А в съботите да садите дръвчета пред завода“. Мълчание. „И повече никакви десерти в стола“. Мълчание. Чуди се другарят защо няма реакция, решава да провери дали  чуват: „Ало, утре всички тук в осем часа, защото ще ви бесим“. Чак тогава една плаха ръка се надига от последния ред. „А въженцата ние ли да носим или ще ги осигурят от профсъюза?“ Сещате се, че асоциацията ми дойде от последните събития. От необяснимото безразличие, с което жителите на Перник дълго време не реагираха на режим (Но най-после излязоха). От бърборенето, което предизвика предложението да не се плаща първият ден от болничните. В други страни по улиците вече щяха да летят павета и да горят автомобили. В България експерти се чудят кой предложил глупавата мярка и има ли легитимност коалиционният съвет. Да добавим и протеста срещу избора на г-н Гешев за главен прокурор – протест, който си остава доста елитарен, макар че недоволството ни от правосъдната система (и по-специално от прокуратурата, която май целенасочено проваля обвинителни дела) е повече от масово.  Още по-странен изглежда националният ни стоицизъм на фона на вълната от недоволства, заляла планетата през последните месеци. Понякога поводите са смешно дребни. В Ливан всичко пламна, защото властите решиха да обложат с такса телефонирането по WhatsApp, в Сантяго де Чили – защото щяха да вдигнат цената на обществения транспорт с 4%. Ирак и Египет се надигнаха срещу корупцията, Гърция отново гори заради правителствените отстъпки пред частния бизнес, а Франция си е на стенд-бай. В Боливия се вбесиха заради фалшифицирани избори, в Барселона се бият за освобождаване на сепаратистките си лидери, а в Хонконг буквално ври и кипи. Да не забравяме и климатичната стачка, поведена от Грета Тунберг из най-различни точки на света.   Няма да се заигравам със сравнения. С това, че ние тук, в София, не се помръднахме при 60-процентово увеличение на билетите. Че за фалшифицирани избори протестират само изгубилите. Че никакви лидери никога не сме готови да подкрепим, а по-скоро ще се радваме всичките да идат в затвора. Че на климатичните промени гледаме да не вярваме, белким да не ни бръкне  някой в джоба.     В перспективата назад към далечната история населяващите нашите земи май не са се отличавали с особено бунтарство. Вероятно причината е, че векове наред, според османското разделение на труда, християните по тези земи не са имали право да носят оръжие и са развили миролюбивост и трудолюбие. В априлските бунтове, станали впоследствие „въстание“, а накрая въздигнати в „национална революция“, с оръжие в ръка едва ли са участвали повече от няколко стотин човека. Горе-долу колкото бяха дисидентите, дръзнали да застанат открито срещу режима на Живков. Колкото излизат и днес против Гешев, в защита на природата или срещу общинските ремонти. Обяснявайте го както искате - покорство, недоверие, предпазливост -  това е положението. По-близо сме до пацифизма на една Индия или до прагматизма на една Германия, отколкото до лесно възбудимите и настъпателни народи на Франция и Гърция. В този национален характер има и нещо хубаво - особено ако съумеем да погледнем с ирония на бронзовата патетика, чрез която се самозалъгваме, че сме бунтари, смелчаци и милитаристи.\r\nВ по-близък исторически план българите се опариха поне на два пъти от своето голямо политическо протестиране. Необикновеният изблик на недоволство срещу катастрофата „Виденов“ доведе до реформите на Костов – по моему неизбежни и дори закъснели, но изключително болезнени за голяма част от гражданите, които едва много по-късно взеха да усещат позитивните им ефекти и вече не ги свързват с конкретния министър-председател. Вторият – това бяха протестите от 2013, започнали вляво срещу цените на тока и преминали вдясно срещу издигането на Пеевски за шеф на ДАНС. Как завършиха те? Благодарение на тях г-н Борисов се върна на власт и до сега управлява, поддържан от същия този Пеевски и ДПС.    Песимизмът по отношение на общото е в рязък контраст с многобройните мобилизации по частни теми, които нерядко носят победи за гражданите. Грандиозната учителска стачка, отчаяната битка за децата с увреждания, смелостта на медицинските сестри - подобни корпоративни акции изглеждат на нашите съграждани по-разумни, защото нерядко постигат реални резултати благодарение на свойството г-н Борисов бързо да отстъпва (както направи и сега с болничните). Няма общонационални цели - има засегнати съсловия, има ощетени професии, има села, които блокират национални пътища. И все пак, защо от частния проблем в България не пламват големи пожари канто в Чили и Гърция? Вероятно песимизмът по отношение на партиите, лидерите и изобщо на политическото е стигнал толкова далеч, че подкопава самата идея за обща съдба на нацията. Българското се преживява в бутафорни етнографски ритуали, в исторически възстановки и патетични чествания, в обиждане от поредно изказване на Путин или Макрон – но не в обща борба за по-добър живот тук и сега.    Възможно е и друго. Може би националният песимизъм, залегнал в основата на покорството, възниква в резултат от ловки политики на управляващите елити, които благодарение на подръчните си медии успяват да пренасочват протестите народни към несъществуващи мигранти, шумна ромска музика, норвежци, които отвличат децата ни и други такива забележителни политически битки. В тази страна на практика няма публична сфера, тя е засипана от планини медиен боклук, който буди разнопосочни страсти и не позволява изкристализирането на сериозни дебати по важните теми на нацията. Успоредно с болничните, кризата в БСП и оплакванията от съмнителни изборни резултати, Фейсбук беше разтърсен от грандиозно възмущение срещу кориците на „Хари Потър“, в които инфлуенсърите видяха спомен за тоталитарното си детство, когато са ги мъчили да ядат мляко с ориз в детската градина.\r\nНа всеки протест се противопоставя контра-протест. В демократичния свят това става само при някакви крайни, фашистки прояви, а при нас е всекидневие. Всяко мнение задължително поражда контра-мнение. Върви, че се ориентирай. Удивителен беше дебатът по БНТ между представители на профсъюзите и на работодателите в понеделник – едната казва едно, другият точно обратното, а медията не се чувства длъжна веднага, с няколко клика да провери и съобщи как точно стоят фактите (например какъв точно е броят на болничните листове за годината). Това не е изолиран случай, а системна медийна политика, която се представя за демократична. Изказани бяха различни мнения, стана хубаво шоу, макар че не разбрахме нищо.\r\nУ нас вече отдавна няма авторитети, няма и безспорни лидери, но това не ни прави по-свободни, тъкмо напротив. Днес хаосът е ключът към съвременното господство: той пречи на гражданите да се организират за съпротива отвъд непосредствения си корпоративен интерес. Така те се разпадат на групички, подозират всекиго, който се опита да ги поведе и в последна сметка... абе стабилност.   ", "date": "2019.11.21", "title": "Проф. Ивайло Дичев: Българите си кротуват открай време"}
{"url": "https://www.actualno.com/asia/benjamin-netanjahu-e-obvinen-v-korupcija-news_1408559.html", "text": "      Израелската върховна прокуратура повдигна обвинения срещу премиера на страната за корупция, предава AFP.      Това вероятно ще бъде и края на продължилата десетилетия политическа кариера на Нетаняху.   Главният прокурор Авишай Манделбилт „реши да повдигне обвинения срещу премиера Бенямин Нетаняху за провиненията приемане на подкуп, измама, и злоупотреба с доверие“, се казва в изявление на кабинета на министър-председателя, предаде агенция Фокус.\r\nВ него се казва, че той и адвокатите му са получили копие от обвиненията.  Нетаняху, който яростно отрича обвиненията, се превръща в първия израелски министър-председател, който бива призован в съда докато още е на служба.\r\nОчаква се прокуратурата да излезе с официално изявление, което Нетаняху също вероятно ще коментира.   Според израелското законодателство премиерът не е задължен да напусне поста си, това ще е така само ако той получи присъда, но Нетаняху вероятно ще бъде подложен на сериозен политически натиск.    Той обаче може да поиска от парламента да му бъде предоставен имунитет срещу съдебно преследване.\r\nНетаняху е на власт от 2009 г. и е най-дълго служилият премиер на страната, доминиращ оттогава политическата сцена. ", "date": "2019.11.21", "title": "Бенямин Нетаняху е обвинен в корупция"}
{"url": "https://www.actualno.com/crime/17-godini-zatvor-za-jena-umyrtvila-jestoko-sypruga-si-v-burgaski-kvartal-news_1408493.html", "text": "      17 години „лишаване от свобода“ получи Веселина Гинева, която държа мъжа си против волята в дома му и за предумишленото му умъртвяване. Подсъдимата е извършила и документна измама за да взема пенсията на Димитър Миразчиев, след като е починал.      Драмата се развива в бургаския жилищен комплекс „Лазур“, блок 2, при условията на продължавано престъпление. Мъжът е държан заключен в една от стаите на апартамента. Действията на подсъдимата са довели до опасни за здравето му последици.   Веселина Ганева е подсъдима и за това, че на 01.08.2014 година с користна цел и по особено мъчителен начин, предумишлено е умъртвила своя съпруг Димитър Миразчиев, като за периода от неустановена дата в началото на месец май 2013 до 01.08.2014 година не му е давала достатъчно храна, вода и необходимите за заболяването му лекарства, лишила го е от квалифицирана медицинска грижа, което е станало причина за неговата смърт.\r\nЗа да си набави имотна облага, като пълномощник на своя съпруг, поддържала в заблуждение служители на банка, че нейният съпруг, който е починал на 01.08.2014 година е жив и има право да извършва тегления от личната си банкова сметка. Служителите на банката са изплащали парични суми на Веселина Ганева, които са били преводи от Национален осигурителен институт за пенсии по старост на починалия Димитър Миразчиев. От 01.09.2014 до 31.08.2016 година, Ганева е причинила имотна вреда на Национален осигурителен институт в размер на 21 140 лева. Наказанието, което е общо за трите престъпления трябва да бъде изтърпяно при първоначален „строг“ режим в затвор.  Присъдата на Окръжен съд – Бургас подлежи на обжалване пред Апелативния съд в града. ", "date": "2019.11.21", "title": "17 години затвор за жена, умъртвила жестоко съпруга си в бургаски квартал"}
{"url": "https://www.actualno.com/society/novinite-naj-vajnoto-za-denja-21-noemvri-news_1408522.html", "text": "      Редакционният екип на ви представя най-важните новини за изминалия ден, 21 ноември.       По думите ѝ хеморагичната пневмония, от която се смята, че е починало детето, представлява увреждане на дихателните пътища, което се развива в рамките на часове, което води до двустранни надбъбречни кръвоизливи.   Нетаняху, който яростно отрича обвиненията, се превръща в първия израелски министър-председател, който бива призован в съда докато още е на служба. Работодателите отказват да продължават да плащат първите 3 дни болнични и напускат Националния съвет за тристранно сътрудничество (НСТС), докато въпросът не бъде решен.     България има мощно разузнавателно присъствие в Сърбия. Тя участва в шпионския център в Скопие, заедно с Хърватия. Това са само част от тежките обвинения, които отправи тази сутрин по сръбската държавна телевизия председателят на парламентарната комисия за Косово Милован Дрецун. Повече от 29 000 деца са убити от началото на гражданската война в Сирия през 2011 г. Това се казва в доклад на базирана в Лондон неправителствена организация \"Сирийски наблюдател за човешки права\" (СНЧП), предаде БГНЕС.    \"С реализацията на проект за водна инфраструктура в Перник ще се намалят загубите на вода с 2.8 млн. куб. метра\", съобщи по време на изслушването му в Народното събрание министърът на околната среда и водите Нено Димов. Абсолютно единодушно всички членове на комисията, разследвала причините за смъртта на 3-годишното дете, са установили, че \"за това дете е направено всичко.\" Това каза проф. Иван Литвиненко, началник на Клиниката по неврология в СБАЛДБ „Проф. Иван Митев“ в ефира на bTV. В рамките на настоящия програмен период по Оперативна програма „Околна среда“ (ОПОС) ще бъдат рехабилитарани ВиК мрежите на Перник и Радомир. Има изготвен проект и е сключен договор за финансиране с Управляващия орган на ОПОС. Инвестицията е над 100 млн.лв., като бенефициент по проекта е ВиК – Перник, съобщават от министерството. Софийският административен съд не разреши засега повторно преброяване на бюлетините от местните избори за кмет на София. ", "date": "2019.11.21", "title": "Новините: Най-важното за деня, 21 ноември"}
{"url": "https://www.actualno.com/curious/pilenca-lekuvat-zavisimostta-na-decata-ot-smartfoni-news_1408512.html", "text": "      Официални лица в индонезийски град въведоха план за отклоняване на децата от – като им дават техни лични пухкави пиленца, които да отглеждат.      Около 2 000 на възраст четири дни ще бъдат раздадени на ученици в началните училища и прогимназиите в Бандунг през следващите седмици в опит да отдръпнат децата от техните джаджи, съобщава AFP, предава БГНЕС.   Учениците трябва да хранят новите си домашни любимци преди и след училище и могат да ги държат у дома или в училищните помещения, ако нямат място в задния си двор.\r\nВластите в града, на около 150 километра югоизточно от столицата Джакарта, нарекоха необичайния проект \"пилелизация\".  На събитие с отрязване на лента бяха раздадени дузина пилета в клетки с надпис, който гласи: \"Моля, грижете се добре за мен\".\r\n\"Тук има аспект на дисциплина\", каза кметът на Бандунг Одид Мохамад Даниал.\r\nНо проектът не се свежда само до ограничаване на смартфон навиците на учениците. Той е и част от националния план за разширяване на образованието на учениците, започнат от президента Джоко Уидодо.       Даниал обяви пилешкия проект миналия месец, но заяви, че градът има нужда от време, за да уреди логистиката с местните пилешки ферми.\r\nМайката на ученик Яя Ратнасари сподели въодушевлението си от плана за пилета като замяна на смартфони и дори изрази надежда, че това може да насърчи сина й да стане птицевъд.\r\n„За тях е по-полезно да се грижат за пиленца, отколкото да играят със смартфони“, каза тя.\r\nНо нейният син тийнейджър Рабил е по-малко ентусиазиран.\r\n„По-интересно е да играеш със смартфон“, каза той.       ", "date": "2019.11.21", "title": "Пиленца лекуват зависимостта на децата от смартфони "}
{"url": "https://www.actualno.com/crime/bylgarka-e-ubita-v-madrid-news_1408506.html", "text": "      69-годишна снощи в дома си в Мадрид. Тя е намушкана от 30-годишния си внук, съобщи El País, цитиран от Дарик радио. Първоначално от полицията съобщиха, че извършител на престъплението е синът й, но по-късно органите на реда обявиха, че за убийството са арестували внукът й. Сигнал на телефон 112 е подаден около 20:00 часа в сряда. Екипът на Спешна помощ, който е дошъл на адреса, само е констатирал смъртта на жената.      На мястото на инцидента е пристигнал и психолог, който работи с жена в нервна криза, която според първоначалната информация, е дъщеря на жертвата. Тя твърди, че обвиненият за убийството е имал психични проблеми. Испанската полиция работи по изясняване на причините, довели до смъртта на жената. От Министерството на външните работи все още няма информация по случая.    ", "date": "2019.11.21", "title": "Българка е убита в Мадрид"}
{"url": "https://www.actualno.com/asia/izraelskijat-prezident-dade-srok-za-systavjane-na-pravitelstvo-news_1408492.html", "text": "      Израелският президент Реувен Ривлин даде на парламента 21 дни, за да се опита да състави коалиционно правителство след провала на лидера на опозиционния блок Кахол-Лаван Бени Ганц и премиера Бенямин Нетаняху, съобщава РИА Новости.      На специална церемония в резиденцията му в Йерусалим президентът официално информира говорителя на Кнессет Юлий Еделщайн, че нито Нетаняху, нито Ганц са успели да сформират кабинет, така че тази задача сега е възложена на депутатите от Кнессет, предаде БГНЕС.   \"Това означава, че със закон, започвайки от днес до 21 дни решението кой да решението кой да сформира следващото правителство е на членовете на Кнессет. Това е време на сериозно изпитание за държавата Израел. През тези 21 дни няма да представлявате свои блокове и партии, ще отговаряте пред своята съвест. Ще трябва да отговорите само на един въпрос: какъв е моят дълг към държавата Израел?“, каза президентът Ривлин на специална церемония в резиденцията си в Йерусалим. Ситуацията е исторически безпрецедентна за Израел.\r\nДействащото законодателство предоставя на избраните депутати възможност в рамките на 21 дни да намерят кандидат, който може да се ползва с подкрепата на мнозинството от парламентаристи и да сформира правителство. За целта кандидатът за премиер трябва да бъде препоръчан от мнозинство депутати в 120-местния Кнессет. Освен това всеки парламентарист може да претендира за ролята на бъдещ премиер.  Депутатът от Кнессет, който успее да събере 61 препоръки от парламентарните си колеги в рамките на 21 дни, ще получи мандат от президента Ривлин за съставяне на правителство. За тази задача ще му бъдат дадени още две седмици. Според съществуващото законодателство, за да успее кандидатът да сформира кабинет на министрите, по този начин, е необходимо обикновено парламентарно мнозинство, за да утвърди правителството и да стане премиер. В същото време фракционната дисциплина, изискваща от депутатите стриктно да изпълняват решенията на собствената си партия, се отменя за този момент.\r\nАко този опит е неуспешен, за първи път в неговата история Израел го очакват трети поредни парламентарни избори в рамките на една година. Експертите смятат, че най-вероятно предсрочните избори могат да бъдат насрочени за март 2020 г.   След изборите в Кнессет мандатът за формиране на кабинет на министрите от ръцете на президента Ривлин последователно получиха лидерите на двете най-големи фракции: председателят на управляващата партия Ликуд Бенямин Нетаняху и ръководителят на опозиционния блок Кахол-Лаван Бени Ганц. Никой от тях не успя да получи необходимото парламентарно мнозинство.     ", "date": "2019.11.21", "title": "Израелският президент даде срок за съставяне на правителство "}
{"url": "https://www.actualno.com/america/trymp-obeshta-da-publikuva-danni-za-finansite-si-do-izborite-news_1408499.html", "text": "      Президентът на САЩ Доналд Тръмп заяви, че ще публикува документ за финансовата си отчетност преди президентските избори през ноември 2020 г., съобщи РИА Новости.      \"Боб Мълър изразходва две години и 45 милиона долара, провери всичките ми финансови документи и данъци и не откри нищо. Сега ловът на вещици продължава, а прокурорите демократи от Ню Йорк проверяват всички финансови трансакции, които някога съм правил.   Такова нещо с президент никога не се е случвало. Това, което те правят, е незаконно. Но аз съм чист и когато публикувам финансовите си отчети (мое решение) преди изборите, това само ще покаже, че съм много по-богат, отколкото хората мислят и това е добре\", написа американският лидер в своя акаунт в Туитър\r\nМиналата седмица стана известно, че адвокатите на Тръмп са се обърнали към Върховния съд с искане да спре разследването срещу действащия президент, което предполага разкриване на неговите данъчни декларации. Това е последната инстанция, която предстои да вземе решение по този въпрос. По-рано Тръмп загуби второ обжалване срещу решението на по-нисшестоящ съд, който разпореди държавния глава да публикува данъчните си декларации.  Редица служители на Ню Йорк и демократи в Конгреса чрез съдилищата настояват Конгреса да получи достъп до данъчните декларации на Тръмп. В началото на октомври Федераления съд на Ню Йорк разреши на прокурорите да поискат данъчните декларации на президента и неговата компания за период от 8 години. Впоследствие това решение бе отменено от Апелативния съд във Вашингтон след обжалване\r\nПолитическите противници на Тръмп и някои прокурори настояват за данъчните му декларации, надявайки се да намерят доказателства за евентуално нарушение на закона. Тръмп отказва да публикува декларациите, заявявайки, че те все още се проверяват от данъчната служба. Публикуването на документите може да хвърли светлина върху размера на състоянието на Тръмп, неговите дългови задължения и трансакции през периода, когато той бе бил бизнесмен и се е занимавал с недвижими имоти.   Конституцията на САЩ не казва дали могат да бъдат повдигнати наказателни обвинения срещу държавния глава. На федералните прокурори е забранено да предявяват искове срещу действащ президент, но тази забрана не се основава на съдебен прецедент, а на нормите на Министерството на правосъдието. Настоящото съдебно решение може да предизвика спор по тази тема, като последната дума ще принадлежи на най-висшата съдебна инстанция - Върховният съд.     ", "date": "2019.11.21", "title": "Тръмп обеща да публикува данни за финансите си до изборите "}
{"url": "https://www.actualno.com/society/jena-ot-mianmar-si-navleche-seriozni-problemi-sled-kato-skluchi-brak-s-bylgarin-news_1408495.html", "text": "      За сериозен и заплетен казус днес в изнесената приемна на националния омбудсман Диана Ковачева е дошла млада жена от Мианмар*. Омъжилото се за старозагорец на 22 септември момиче със сключването на брака променя и фамилното си име. По законите на азиатската страна обаче . С новото име тя , нито да се върне в родината си, където има конфликт и . Без виза пък ще се окаже и .      За да се реши проблемът тя е подала искане до съда да променят името й, което е само в неговите правомощия. От старозагорския съд са изпратили искането до Софийския районен съд (СРС), но . Мианмарската гражданка, доведена при Диана Ковачева от свекърва си, е пуснала искане за съдействие в решаването на проблема и в Министерството на външните работи. на Република България С промяната на името старозагорската снаха от Мианмар ще може да получи виза и да пребивава у нас законно.   Диана Ковачева и Надежда Чакърова, омбудсман на община Стара Загора, се надяват, че съдът бързо ще се намеси в разрешаването на казуса. Така или иначе и до решаването на проблема ще си държи снахата в Стара Загора. \r\nДнес омбудсманът на републиката беше в Стара Загора, за да вземе участие в      Пред журналисти Ковачева сподели, че е впечатлена, че новоизбраният млад омбудсман Александър Александров и заместникът му Мартин Колев имат програма за работата си през следващата една година. Посъветвала ги е обаче планът им да е гъвкав, за да е отворен към проблемите на младите хора, за да могат да реагират незабавно за тяхното разрешаване.  ", "date": "2019.11.21", "title": "Жена от Мианмар си навлече сериозни проблеми, след като сключи брак с българин"}
{"url": "https://www.actualno.com/europe/otkriha-16-dushi-zaklucheni-v-remarke-na-feribot-za-irlandija-news_1408527.html", "text": "      Открити са 16 души заключени в ремарке на ферибот, пътуващ за ирландското пристанище Рослеър, съобщи корабният оператор Стена Лайн.      Откритието отново привлича вниманието към въпроса за нелегалната имиграция и трафика на хора в Западна Европа, след като миналия месец 39 виетнамци бяха открити мъртви в хладилен камион.   На 19 октомври екипажът на товарен ферибот, управляван от „DFDS Seaways“, откри 25 мигранти в хладилен контейнер на кораб, плаващ за Великобритания и принуди кораба да се върне на пристанището.\r\n16-те лица в последния случай бяха открити на борда на кораба „Stena Horizon“ от Шербур в Северна Франция в сряда вечерта.  „Един от нашите служители по време на рутинна проверка откри 16 души в запечатано ремарке на палубата на кораб“, се казва в изявление на главния служител по комуникациите на „Stena Line“ Йън Хамптън.\r\n„Всички лица са в добро здраве и са преместени в частен салон за пътници на кораба.“   Досега няма коментар от ирландската полиция или индикации за националностите на хората.    Междувременно в Дъблин мъжът, задържан за предполагаемо участие в британското дело, свързано с 39-те жертви на Виетнам, се яви в съда по изслушване за екстрадиция, предаде БГНЕС.\r\nДелото беше отложено за друго изслушване на 12 декември. ", "date": "2019.11.21", "title": "Откриха 16 души заключени в ремарке на ферибот за Ирландия "}
{"url": "https://www.actualno.com/asia/netanjahu-osydi-obvinenieto-v-korupcija-news_1408568.html", "text": "      Бенямин Нетаняху отхвърли всички обвинения, след като генералният прокурор на страната повдигна обвинение на премиера по обвинения в корупция и нарушаване на доверието, съобщи АФП.      Нетаняху отхвърли това, което нарече \"фалшиви обвинения\", които според него са \"политически мотивирани\".   По-рано днес генералният прокурор на Израел Авихай Манделблит обяви окончателното си решение да бъде днес срещу премиера Нетаняху, превръщайки го в първия премиер в историята на Израел, обвинен, докато все още е на поста си, съобщава Джерусалем Пост.\r\nРешението за обвинение може да промени хода на преговорите за съставяне на ново правителство и това кой ще бъде новият министър-председател след изтичане на 21 дни, дадени като срок на Кнессет от президента.  Манделблит сега ще поиска от Кнессет да свали имунитета на Нетаняху - процес, който може да отнеме 30 дни.\r\nНетаняху се опитва да забави каквото и да е въздействие върху неговата власт от страна на обвинителния процес и може да се опита да удължи процеса.   Генералният прокурор обвини Нетаняху в подкуп, в нарушаване на общественото доверие и незаконни дарения.    Решението за обвинение на Нетаняху в подкуп е най-решаващото.\r\nТова означава, че процесът му ще бъде в окръжен съд, известен с това, че е по-строг от магистратските съдилища и че той може да бъде изправен пред потенциална присъда от години, вместо месеци и е малко вероятно да се размине с общественополезен труд.\r\nНещо повече, това означава, че всяка молба до Върховния съд - която без съмнение скоро ще бъде подадена - за отстраняването му от власт, има много по-голям шанс.   Нетаняху е обвинен, че е действал в полза на заможни поддръжници и бизнесмени в замяна на подаръци или благоприятно отразяване на действията му в контролираните от тях медии. ", "date": "2019.11.21", "title": "Нетаняху осъди обвинението в корупция "}
{"url": "https://www.actualno.com/asia/papata-prizova-za-uvajenie-kym-prostitutkite-news_1408526.html", "text": "      Папа Франциск поведе литургия за десетки хиляди  поклонници на пълен стадион в Банкок в четвъртък, като призова за уважение към проститутките и жертвите на трафик на хора в част от света, където секс труженичките се разрастват, предаде АФП.      Забележките дойдоха в края на наситен със срещи ден за папа Франциск, който е на първото си пътуване в Тайланд, където мнозинството от населението са будисти, където носи послание за религиозна хармония и мир.   След това светият отец ще отиде в Япония, където ще посети местата, поразени от атомните бомби – Хирушима и Нагасаки. Там той ще призове към забрана за „аморалните“ ядрени оръжия, предаде БГНЕС.\r\n82-годишният папа пристигна на стадиона в златен халат, изтъкан за него от тайландска коприна, поздрави тълпи вярващи, развяващи знамена, като някои от тях се просълзиха пред лидера на 1,3 милиарда католици в света.  Около 60 000 богомолци се събраха за литургията , като някои се изсипаха на близкия стадион, за да гледат службата на големи екрани.\r\nИзвестен със своя непринуден стил, папата не се отклонява от трудни теми.\r\nТой акцентира върху значението на подпомагането на уязвимите деца и жени, „жертви на проституция и трафик на хора, чието основно човешко достойнство е унижено“.       Той също имаше предвид  наркомани, мигранти и \"експлоатирани грешници и подминавани просяци\".\r\n\"Всички те са част от нашето семейство. Те са нашите майки, нашите братя и сестри. Нека не лишаваме нашите общности да виждат техните лица, рани, усмивки и техния живот\", каза папата след водещите молитви.\r\nЗабележките бяха произнесени в регион, притегателен за туристите, но прословут с процъфтяваща сексуална търговия и безконтролен трафик на хора.\r\nПроституцията е незаконна в Тайланд, в която живеят най-малко 300 000 сексуални работници - около четири процента от които се смята, че са станали жертва на трафик, според официални оценки.\r\nМного жени биват привличани от тази работа, , защото могат да спечелят до 10 пъти повече от минималната заплата, а критиците казват, че някои представители на корумпираните тайландски власти си затварят очите за процъфтяващата сексиндустрия.       ", "date": "2019.11.21", "title": "Папата призова за уважение към проститутките"}
{"url": "https://www.actualno.com/europe/naprejenie-mejdu-rusija-i-ispanija-news_1408570.html", "text": "      Руският посланик в Испания Юрий Корчагин заяви, че е възмутен от публикациите в испанския вестник El Pais, включително за съществуването на определена група в Каталуния, която би могла да бъде свързана с московските специални служби, предава TACC.      В статия на вестника се твърдеше, че съдията от испанската Национална съдебна колегия Мануел Гарсия-Кастелон е започнал разследване заради евентуална активност на група, свързвана с руските разузнавателни служби в Каталония в разгара на кризата в автономния регион. В друга статия се казва, че испанските власти отхвърлят предложението на Русия за създаване на съвместна група, която да гарантира сигурността в киберпространството в региона.   \"Прочетох статиите, които така или иначе съдържат фалшиви новини относно Русия и мога да кажа, това е възмутително\", каза посланикът.\r\n\"Чета публикации във вестника и не ме изненадва, че има сили, които искат да подкопаят положителното развитие на приятелските двустранни отношения между Русия и Испания в продължение на вече пет века\", подчерта той.  „Учудва ме как уважаван вестник следва тези сили и всъщност си сътрудничи с тях, предоставяйки техните страници за всякакви неверни новини“, продължи посланикът.\r\nСпоред него вестникът е възможно да се опитва да спечели читатели със сензационни новини, предаде агенция Фокус.   Действащият външен министър на Испания Жосеп Борел нарече \"чиста измислица\" информацията, появила се по-късно, според която Мадрид прекратява сътрудничеството си с Москва в борбата с дезинформацията.    \"Всичко, което се говори по отношение на Министерството на външните работи, е чиста излислица\", каза дипломатът. ", "date": "2019.11.21", "title": "Напрежение между Русия и Испания "}
{"url": "https://www.actualno.com/football/mourinio-harchi-naj-mnogo-pari-za-transferi-v-syvremennija-futbol-shte-go-pravi-li-v-totnym-news_1408463.html", "text": "      Новият мениджър на Тотнъм Жозе Моуриньо заема първо място във футболната история по похарчени от клубовете му пари за привличане на нови играчи.      Според ESPN, разходите на клубовете по времето, в което португалецът е работил в тях са 1.6 млрд. евро.   След Моуриньо се нарежда Карло Анчелоти (1.2 млрд), следван от Хосеп Гуардиола (същата сума), Мануел Пелегрини (1.1), Масимилиано Алегри (1), Арсен Венгер (964 млн), Роберто Манчини (802 млн), Клаудио Раниери (801), Рафаел Бенитес (753) и Унай Емери (705).\r\nЩе продължи ли да следва този маниер на поведение на трансферния пазар Моуриньо, с което да инициира промяна в доста по-пестеливия подход на Тотнъм, предстои да разберем.  Интересни факти за трансферите на Моуриньо,  ", "date": "2019.11.21", "title": "Моуриньо харчи най-много пари за трансфери в съвременния футбол, ще го прави ли в Тотнъм?"}
{"url": "https://www.actualno.com/asia/nad-29-000-deca-sa-namerili-smyrtta-si-v-sirija-ot-2011-godina-nasam-news_1408354.html", "text": "      Повече от 29 000 деца са убити от началото на гражданската война в Сирия през 2011 г. Това се казва в доклад на базирана в Лондон неправителствена организация \"Сирийски наблюдател за човешки права\" (СНЧП), предаде БГНЕС.      В документа се казва, че е установена смъртта на 22 753 деца от ръцете на силите на режима на Асад и техните съюзнически сили от Иран. Най-малко 186 деца са били убити при химическите атаки на режима, а 305 са загинали поради недохранване и недостиг на лекарства в областите, обсадени от Дамаск.   Според доклада действията на руските сили поставят войските на Москва на второ място, тъй като техните атаки са убили 1928 деца, а  984 малчугани са намерили смъртта си от сирийските опозиционни сили. 956 пък са загинали от джихадистите от \"Ислямска държава\", 924 от международната коалиция, ръководена от САЩ, и 214 от Сирийските демократични сили (СДС).\r\nМеждувременно 5344 деца остават в ареста, включително 3618, , както и 722 от Отрядите за защита на населението (ОЗН).  Най-малко 326 деца също са в плен на \"Ислямска държава\" в райони, които са под контрола на групировката.   ", "date": "2019.11.21", "title": "Над 29 000 деца са намерили смъртта си в Сирия от 2011 година насам"}
{"url": "https://www.actualno.com/society/pencho-slavejkov-veche-e-s-nov-bastun-snimki-news_1408361.html", "text": "      Статуята на баща и син Славейкови на едноименния столичен площад вече има , след като в края на миналата седмица старият беше откраднат, предаде репортер на БГНЕС.       Преди дни заместник-кметът на Столична община д-р Тодор Чобанов съобщи, че за да се предотвратят подобни вандалски актове, извършителите трябва да бъдат установени бързо и осъдени с ефективна присъда. Той поиска строги правила за всеки, който си позволява да краде елементи от скулпторите и да поругава паметниците на културата.\r\nБастунът, на който се подпираше Пенчо Славейков, част от бронзовата статуя от емблематичния площад изчезна, само 6 месеца след като скуплтурата бе поставена на обновения площад \"Славейков\".     Преди години композицията на Георги Чапкънов отново бе жертва на вандализъм, след като хулигани бяха огънали бастуна.\r\nГАЛЕРИЯ от снимки по време на поставянето на новата част в композицията можете да видите На по-малко от 100 м от площад \"Славейков\", в Такевата градинка, преди години изчезна друго произведение на Чапкънов - \"Отвличането на Европа\".    От известно време скулптурата отново е върху чешмичката в оригиналния си вид, но някой е покрил част от женската фигура с жълта боя. ", "date": "2019.11.21", "title": "Пенчо Славейков вече е с нов бастун (СНИМКИ)"}
{"url": "https://www.actualno.com/politics/dyrjavata-syzdava-fond-za-borba-s-gradushkite-news_1408513.html", "text": "      Държавата ще създаде компенсационен фонд за борба с градушките съвместно със земеделските производители. Това заяви днес в Троян заместник- министърът на земеделието и храните Виргиния Кръстева, предаде кореспондентът на БГНЕС.      В момента се правят разчети и правна обосновка за създаването на фонда на базата на опит от Унгария, като чрез него България ще може да кандидатства за евросредства за управление на риск. На днешния форум на производителите на малини и ягоди в Троян стана ясно, че основният проблем за производителите е зачестилите градушки, които унищожават до 100% от продукцията им.   Според земеделските производители промените в климата са довели до зачестяване на силните градушки през последните години.\r\nПрез пролетта имаше такива градушки, които в районите на Летница, на Лозница и на Попово нанесоха изключително големи вреди на ягодите, които достигнаха над 100 процента, заяви Божидар Петков, председател на Асоциацията на малинопроизводителите.  „Пораженията от градушките при нас са много по-големи отколкото при зърнопроизводителите. Защото нашите площи са по-малки, един производител на плодове и зеленчуци има средно по 60-70 дка средно. Докато един зърнопроизводител има стопанство от 10 хиляди декара, няма как да мине градушка от 10 хил.дка, каза Айхан Хашимов, малинопроизводител.\r\nЕдва една трета от страната е покрита с ракетни площадки, част от национална система за борба с градушките, заяви Виргиня Кръстева, заместник- министър на земеделието,   „Миналия месец се срещнахме с колеги от Унгария, които са изградили компенсационен фонд, който е съвместно с участието на земеделски производители и с държавата. Този фонд се изгражда, за да има възможност държавата да кандидатства по мярка от ПРСР и управление на риск. Целта на тези средства е акумулиране на такъв фонд и до 90 процента е възможно да се покрие страната, обясни Кръстева.    Кръстева допълни, че в момента се правят разчети и се изготвя норматив за бъдещия фонд, като той ще бъде ситуиран в Разплащателната агенция. ", "date": "2019.11.21", "title": "Държавата създава фонд за борба с градушките"}
{"url": "https://www.actualno.com/curious/ucheni-raboteshtite-jeni-ostarjavat-po-byrzo-news_1408457.html", "text": "      Учени от Московския държавен психолого-педагогически университет сравниха показателите за биологична и психобиологична възраст сред представители на различни професионални групи. Те показаха, че работещите жени след 36 години остаряват по-бързо от неработещите си връстнички, докато при работещите мъже застаряването, напротив, се случва по-бавно.      Експертите сравняват показателите за биологична и психобиологична възраст и отбелязват определени различия сред работещите в различни професии. Сред представителите на работещите е отбелязан нисък индекс на относително остаряване сред жени от всички възрасти и мъже от 36 до 60 години и от 61 до 87 години, предаде БГНЕС.   В извадката при мъже на възраст от 18 до 35 години индексът на относително стареене е по-висок, което показва, че представителите на извадката са биологично по-стари от регистрираната биологична възраст.\r\nОбратната ситуация се наблюдава при мъже на възраст от 18 до 60 години: те имат висок индекс на относително стареене. Подобни показатели могат да потвърдят мнението на учените, че младите мъже са по-податливи на стрес и физическо натоварване е по-лесно да рухнат емоционално.  Индексът на относителното застаряване обаче намалява при мъжете и жените след пенсиониране.\r\n\"Доказано е, че сред представителите на работещите жените на възраст 35 и повече години страеят по-бързо от връстниците си. За мъжете застаряването, напротив, протича по-бавно във всички възрастови групи, това е особено важно за възрастовата група в основната трудоспособна възраст - 36-60 години“, казва магистърът по психология на Московския държавен педагогически университет Албина Калаева.   Учените отбелязаха, че в периода след пенсиониране, както мъжете, така и жените от всички професионални групи бележат относителното стареене и подобрение на относителното здраве.     ", "date": "2019.11.21", "title": "Учени: Работещите жени остаряват по-бързо"}
{"url": "https://www.actualno.com/society/nameriha-se-evrosredstva-za-vik-mrejata-na-pernik-i-radomir-news_1408469.html", "text": "      В рамките на настоящия програмен период по Оперативна програма „Околна среда“ (ОПОС) ще бъдат рехабилитарани ВиК мрежите на Перник и Радомир. Има изготвен проект и е сключен договор за финансиране с Управляващия орган на ОПОС. Инвестицията е над 100 млн.лв., като бенефициент по проекта е ВиК – Перник, съобщават от министерството.      Днес заместник – министърът на регионалното развитие и благоустройството , че в предишния програмен период по Оперативна програма „Околна среда“ 2007 – 2013 община Перник е пропуснала възможността да кандидатства за европейско финансиране за рехабилитация на ВиК мрежата си.   Според ВиК инженери при сегашният график на водния режим, при който се спира водата два пъти в денонощието, ще се влоши технико – експлоатационното състояние на мрежата и ще зачестят авариите.\r\nВ Парламента заместник – регионалният министър още веднъж очерта с водоснабдяването в Перник, а именно – засушаването през годината, в резултат на което е намаляло нивото на водата в яз. „Студена“ 4 пъти спрямо същия период на миналата година и 3 пъти спрямо 2016 г.  Другият проблем е старата и амортизирана ВиК мрежа в общината, заради която загубата на вода в града достига 76%, а в някои селища и до 90 на сто. \r\nВ момента се работи по четири варианта за изход от ситуацията в Перник.\r\nЕдиният е . Следващата седмица ще бъдат готови вторите проби на водата от там.       За да се реализира тази идея ще са необходими 12 млн.лв. за водопровод и помпена станция.\r\nОбследвани са и местните водоизточници, които до сега са били замразени, но дебитът в тях е много нисък, което също не е алтернатива за водоснабдяването на общината.\r\nРазглежда се и възможността „Владайският канал“ да се свърже до месец и половина с язовир „Студена“. Дебитът му е 15 литра в секунда, но при пълноводие се увеличава в пъти.\r\nКъм момента 17 области в страната са с нарушено водоснабдяване, в т.ч. 40 общини, 12 града, сред които Ловеч, Тетевен, Плевен, Добрич, Котел, Омуртаг и други. Засегнати са общо 315 хил души.\r\nВследствие на климатичните промени и динамичните хидроложки процеси, страната ни ще бъде изправена пред все повече предизвикателства, свързани с водоснабдяването, каза Нанков и подчерта, че за целта, за първи път от 30 години насам,  се изграждат нови язовири. Преди месец беше въведен в експлоатация язовир „Пловдивци“ до Рудозем, изгражда се и язовир „Луда Яна“ до Панагюрище.      На дневен ред стои изграждането на яз. „Кюстендил“, както и на яз. „Черни Осъм“, захранващ Ловеч и Плевен.\r\nСпоред Николай Нанков заради климатичните промени, които водят до интензивни валежи, последвани от трайни засушавания, много местни водоизточници пресъхват и се налага да се търсят алтернативни. ", "date": "2019.11.21", "title": "Намериха се евросредства за ВиК мрежата на Перник и Радомир"}
{"url": "https://www.actualno.com/politics/cik-globi-volen-siderov-zaradi-povedenieto-mu-v-referendum-news_1408521.html", "text": "       Глоба от 2000 лева налага Централната избирателна комисия на лидера на \"Атака\" Волен Сидеров заради поведението му в предаването \"Референдум\" по БНТ.       е на база акт от 3 октомври на ЦИК. Глобата за Сидеров е за нарушение на Изборния кодекс в качеството му на кандидат за кмет на София и председател на националния предизборен щаб на \"Атака\"   Член 183, ал. 4 забранява \"използването на агитационни материали, които застрашават живота и здравето на гражданите, частната, общинската и държавната собственост и безопасността на движението, както и на материали, които накърняват добрите нрави, честта и доброто име на кандидатите\". Наложена е минималната глоба - според Кодекса тя може да варира от 2000 до 5000 лв.   Сидеров е наказан за това, че на 1 октомври в предаването \"Референдум\" по БНТ1, което се излъчва от 21 до 22 ч., е \"нарушил добрите нрави, честта и доброто име на кандидатите, които са участвали в предаването\".  Тогава Сидеров се обърна към Ангел Джамбазки с квалификации като \"гей\" и \"водещ гейпарада\". Към водещата Добрина Чешмеджиева и други участнички се обръщаше с \"ма\".   След като му отнеха думата, Сидеров продължи, за да каже, че министърът на отбраната Красимир Карачанов бил откраднал от българския народ 1 милиард лева, като ги е предоставил на САЩ.    Използваните епитети, неспазването на регламента на БНТ за безплатните предизборни диспути показват неспазване от страна на Сидеров на установените правила за отразяване на предизборна кампания на обществена медия - се казва в решението на ЦИК, която допълва, че от материалите по случая \"безспорно се установява използването на неподходящи и обидни думи и квалификации\".\r\nКомисията бе сезирана по случая със сигнали от СЕМ, БНТ и Ангел Джамбазки, а от телевизията приложиха и CD със запис на предаването. След като са се запознали с материалите, от ЦИК са категорични, че \"не са налице предпоставките за приемане на случая като маловажен\".\r\nРешението може да бъде обжалвано пред Софийски районен съд чрез ЦИК в седемдневен срок от връчването му на нарушителя.    ", "date": "2019.11.21", "title": "ЦИК глоби Волен Сидеров заради поведението му в \"Референдум\""}
{"url": "https://www.actualno.com/society/do-mesec-zapochva-prenasochvane-na-voda-ot-vladajskija-kanal-kym-jazovir-studena-news_1408431.html", "text": "      До месец ще започне пренасочване на вода от Владайския канал в язовир \"Студена\". Това каза за БНТ кметът на Перник Станислав Владимиров. Краткосрочната мярка е най-бързият временен вариант за справяне с водната криза в общината.      Малко по-рано днес стана ясно, че водата в яз. \"Долна Диканя\", който беше първата идея на МРРБ за бързо спасяване на положението с нивото на яз. Студена, не е годна за пиене. Днес при парламентарния котрол това заяви зам.-министър .   Режимът в Перник и околните села продължава, а вчера управителят на ВиК Перник - инж. Иван Витанов  режимът в Перник. Вода обаче почти не е спестена, а дългосрочни решения на проблема с пресъхващия язовир \"Студена\" все още няма.  Ефектът от водния режим засега не е такъв, какъвто всички ние желаем и такъв, какъвто трябва да е по изискванията на МОСВ - да се ограничим в рамките на разход на питейна вода от язовир \"Студена\" в 1 млн. кубика месечно. Засега не сме в тези параметри, подчерта кметът на Перник Станислав Владимиров.\r\nЗагубата на вода заради аварии е близо 70%. Затова екипи от Благоевград и Кюстендил ще помагат за поправка на водопреносната мрежа. А до месец вода ще се набавя и от Владайския канал.   \"Той е с 15 литра в секунда в момента отток, надяваме се да се повиши от дъждовете, които бяха и по най-бързия начин да се включи към пречиствателната станция на язовир \"Студена\".    След оставката на управителя на ВиК Перник, граждани настояват всички замесени да си понесат отговорността, каза Владимиров.\r\nДнес перничани ще внесат подписка с исканията си в Министерството на регионалното развитие и благоустройството, съобщава БГНЕС. ", "date": "2019.11.21", "title": "До месец започва пренасочване на вода от Владайския канал към язовир \"Студена\" "}
{"url": "https://www.actualno.com/business/syoryjenija-za-63-mln-lv-vkluchi-v-sofija-chez-razpredelenie-news_1408449.html", "text": "      ЧЕЗ Разпределение България включи в експлоатация съоръжения за 6,3 млн. лв. в София, с което 136 000 домакинства в 7 столични района получават по-висока сигурност на електрозахранването за зимния сезон. Пускът бе даден символично на тържествена церемония в подстанция „Фестивална“ от мениджърите на компанията Карел Крал и Петър Холаковски, зам.-посланикът на Чехия у нас Петър Вавра и зам.-столичния кмет Тодор Чобанов. Придобивките са резултат на два проекта с особено значение за сигурността на електрозахранването в столицата – подмяната на кабел 110 kV „Зенит“ и реконструкцията на подстанция „Фестивална“, която е обект от критичната електроенергийна инфраструктура на столицата.       Подстанция „Фестивална“ осигурява електрозахранването на 40 000 домакинства, фирми и институции в централна градска част на София, кварталите „Младост“ 1 и 2, „Дружба“ 1 и 2, „Горубляне“, „Полигона“, както и потребителите в промишлената зона Гара Искър и района на 7-ми километър. В рамките на нейната реконструкция бяха модернизирани разпределителните уреди средно напрежение и бяха монтирани нови съоръжения и оборудване, разказаха мениджърите на ЧЕЗ. Компанията предвиди временна възлова станция, която изпълняваше функциите на подстанцията по време на ремонтните дейности и осигуряваше алтернативно електрозахранване на клиентите, отбелязаха още те.      2,9 млн. лв.  е инвестицията в подмяна на кабел 110 kV „Зенит“. Проектът се изпълни в район „Подуяне“ в столицата. Подменени са 2200 метра кабел в силно урбанизирана територия, което прави реализацията на обекта изключително трудна. Кабелът захранва 96 000 домакинства и фирми в 7 столични района – „Слатина“, „Подуяне“, „Средец“, „Оборище“, „Изгрев“, „Младост“ и „Искър“, в които ЧЕЗ Разпределение осигури алтернативно електрозахранване по време на изпълнението на обекта. В рамките на проекта дружеството извърши и частична реконструкция на двете подстанции, между които е разположен кабелът, свързана с автоматизиране на управлението на мрежата.\r\nПодстанция „Фестивална“ и кабел 110 kV „Зенит“ са част от критичната електроенергийна инфраструктура на столицата и проектите по тяхната реконструкция, модернизация и обновяване ще доведат до много по-висока сигурност на електрозахранването в голяма част от София – 18 столични квартала и ще осигурят възможност за присъединяване на нови клиенти в източните райони на София.\r\nИзпълнителният директор на ЧЕЗ Разпределение Петър Холаковски изтъкна, че новият кабел е с доста по-голяма защита, по-сигурна изолация и доста по-висока мощност. Той показа и новото оборудване в реконструираната подстанция.        Регионалният мениджър на ЧЕЗ Карел Крал изтъкна, че инвестициите на ЧЕЗ в икономиката на България за 15-те години откакто компанията е на българския пазар, надвишават 3 милиарда лева. „Ние сме един от най-големите инвеститори в сектора на енергетиката“, отбеляза той. „Дойдохме с визията да подобрим качеството на мрежата и да подобрим услугите, които предлагаме и да станем добър стопанин като участваме в проекти, които са добри за околната среда и градската среда“, заяви още той и посочи, че ЧЕЗ България участва в над 120 проекта по корпоративна социална отговорност.\r\nКато историк, зам.-кметът на столицата Тодор Чобанов не пропусна да направи паралел с годините след Освобождението, когато около 2000 образовани чехи идват в България и някои от тях остават цял живот, ставайки ключови строители на съвременна България и града ни. „В историята на София със златни букви са изписани имената на много чехи и съм щастлив, че в началото на XXI век, изграждайки нашата съвременна България, нейната икономика, нейните градове, отново имаме с нас чехи, които са научили български език, което показва голямо уважение към нас – българите“, каза Чобанов и пожела на ЧЕЗ още много инвестиции и успехи.\r\nЗам.-посланикът на Чехия Петър Вавра разказа, че преди 15 години, при влизането на ЧЕЗ на българския пазар, е имал честта да работи в посолството в София и да бъде свидетел на този процес. „Връщайки се след 14 години обратно в България, мога да кажа, че това, което беше обещано през 2004 г. - ЧЕЗ да бъде стратегически инвеститор, да изпълнява своите задължения и да инвестира в развитието на мрежата и да подобрява услугите, които предлага на българския пазар, се изпълнява“, добави той и пожела на мениджърите на компанията да реализират всички проекти от инвестиционната програма на ЧЕЗ. ", "date": "2019.11.21", "title": "Съоръжения за 6,3 млн. лв. включи в София ЧЕЗ Разпределение"}
{"url": "https://www.actualno.com/football/jasni-sa-predpostavkite-koito-shte-reshat-dali-ronaldo-shte-se-vyrne-v-unajted-news_1408485.html", "text": "      Испанският журналист Едуардо Инда обяви, че звездата на Ювентус Кристиано Роналдо може да напусне клуба през лятото на 2020 година.      Ако в края на настоящия сезон италианският гранд не спечели Шампионска лига, португалецът ще се върне в Манчестър Юнайтед, а на негово място \"бианконерите\" ще привлекат звездата на ПСЖ Килиан Мбапе.   \"Кристиано може да напусне Ювентус в края на сезона, ако не спечели Шампионска лига. Роналдо отиде в Торино с целта да спечели Шампионска лига с трети различен клуб, но нещата се усложняват - в клуба искат да купят Погба и Мбапе\", заяви Инда в ефира на \"La Sexta\".\r\nКаква е другата предпоставка да се осъществят въпросните трансфери, .   ", "date": "2019.11.21", "title": "Ясни са предпоставките, които ще решат дали Роналдо ще се върне в Юнайтед"}
{"url": "https://www.actualno.com/europe/izbraha-marija-gabriel-za-pyrvi-viceprezident-na-enp-news_1408466.html", "text": "       Избраха Мария Габриел за първи вицепрезидент на ЕНП, съобщават от партията. За нея са гласували 442 делегати и така Габриел събра   най-много подкрепа в сравнение с останалите 9 Доналд Туск. Кандидатите за 10-те поста за замесник на председателя  на най-голямата дясна политическа сила в ЕП бяха 12.      На 20 ноември в Загреб Председателят на Съвета на ЕС беше и единствен кандидат за наследник на Жозеф Дол. Полякът Туск беше избран с огромно мнозинство 491 гласа \"за\" и 37 \"против\", като получи 93% от гласовете на делегатите. Гласуването беше част от конгреса на ЕНП в Загреб, където българската делегация беше водена от премиера Бойко Борисов.   Предстои Доналд Туск да разпредели ресорите по високите етажи в партията, но Мария Габриел като първи негов заместник може сама да избере каква да бъде нейната сфера на действие, коментира Анрей Ковачев, евродепутат от ГЕРБ (ЕНП).\r\nПремиерът Бойко Борисов поздрави Мария Габриел във Facebook: \"Поздравявам Mariya Gabriel за избирането ѝ за първи вицепрезидент на EPP - European People's Party с най-добрия резултат от всички кандидати!Това е поредното признание за опита и възможностите, които тя притежава. Мария е изключително отговорна и работлива и съм сигурен, че ще работи добре по важните за Европа приоритети\".   В момента Мария Габриел е еврокомисар за цифровата икономика и общество.  Под нейно ръководство, цифровият единен пазар на Европейската комисия  стана реалност. Тя създаде и първата пан-европейска програма \"Цифрова  Европа\" с бюджет от 9,2 милиарда евро. Българският комисар е автор на  инициативата за безплатен безжичен интернет за общините в Европа  „WIFI4EU“ и създава първата Цифрова програма на ЕС за Западните Балкани и  още през юли 2019 г. са намалени драстично таксите за роуминг между  шестте балкански държави, припомнят от пресцентъра на ЕНП.   В следващия мандат на Европейската комисия 2019-2024 г., която трябва  да встъпи в длъжност на 1 декември, тя ще бъде комисар за ресора  \"Иновации и младеж\".  Габриел ще ръководи политиките на ЕС, свързани с  програмата Хоризонт Европа, иновациите, научните изследвания, програмата  Еразъм +, образованието и културата.     През май 2009 година Мария Габриел е избрана за евродепутат от листата на ГЕРБ/ЕНП. Преизбрана е за евродепутат през 2014 година и става ръководител на българската делегация на ГЕРБ в ЕНП. От 2014 до 2017 година е заместник-председател на Групата на ЕНП в Европейския парламент.\r\nОт както е едвродепутат (2009г.) Мария Габриел два пъти е избирана за \"Евродепутат на годината\": през 2016 г. в категория „Развитие“ и през 2013 г. в категория „Равенство между половете“ . ", "date": "2019.11.21", "title": "Избраха Мария Габриел за първи вицепрезидент на ЕНП"}
{"url": "https://www.actualno.com/society/prodadeni-sa-50-kg-otroven-sudjuk-zarazen-s-listerija-news_1408490.html", "text": "      Ден след като обяви, че в магазини са открити българска риба и български суджук, заразени с листерия, Българската агенция за безопасност на храните (БАБХ) уточни, че става дума за близо 60 кг пушена скумрия на шайби и 50 кг .      Инспекторите успели да изтеглят от търговската мрежа 15 килограма от скумрията, а останалите 45 са продадени. От заразения домашен суджук са произведени 50 килограма, но количества от него не са открити в магазините, което означава, че суджук е продаден.\r\nИнформация за проблемните партиди клиентите могат да получат от магазина, от който са купили от въпросната риба или суджук, съветва БНР.   Припомняме, че . Това е бактериална инфекция, която се причинява от грам положителни, подвижни бактерии. Смята се, че е сравнително рядка болест, като най-уязвими са новородени, възрастни хора и такива с имунен дефицит. Обикновено заболяването се асоциира с треска, болка в мускулите, повръщане. По-рядък симптом е диарията. Ако инфекцията се разпространи може да предизвика менингит.  Припомняме също, че 90-годишна жена почина, а 56 души бяха приети в болница след епидемия на листериоза. Предполага се, че е имало и още потребители, поразени от болестта, които обаче са в по-леко състояние. Според властите, причиняващата опасното заболяване бактерия листерия, е била открита в опаковки със свинско месо на фирма от Севиля. Предприето е изтеглило  всички стоки на фирмата от магазинната мрежа, като беше издадено предупреждение тези, които вече са закупили свинско от съмнителната партида, да не го консумират.     ", "date": "2019.11.21", "title": "Продадени са 50 кг отровен суджук, заразен с листерия "}
{"url": "https://www.actualno.com/balkani/vuchich-shte-napravi-oficialno-izjavlenie-za-shpionskija-skandal-news_1408473.html", "text": "      След срещата на Съвета за национална сигурност на страната, сръбският президент Александър Вучич ще направи публично изявление на фона на информацията за с предполагаемото участие на руски разузнавач и белградски агент. Това съобщиха от президентската администрация на Сърбия.      Министърът на отбраната на страната Александър Вулин заяви по-рано, че сръбските власти ще проучат и проверят медийните публикации относно предполагаемия опит за вербуване на сръбски офицер от руските военни. Президентът Вучич проведе среща с руския посланик Александър Боцан-Харченко малко по-рано, на която той потвърди, че ще посети град Сочи на 4 декември. След това беше насрочено и заседание на Съвета за национална сигурност, което ще се проведе в късните часове на 21 ноември.   \"Президентът на Република Сърбия Александър Вучич ще председателства Съвета за национална сигурност. След заседание на Съвета между 19:00 и 21:00 ч. (20:00 и 22:00 часа българско време), в зависимост от продължителността му, се очаква президентът Вучич да се обърне към обществеността\", заявиха от администрацията на държавния глава лидер.\r\nПо-рано сръбският таблоид \"Blic\" публикува статия, в която твърди, че бившият заместник аташе по отбраната в руското посолство в Белград Георги Клебан е подкупил сръбски агент или офицер. Тази информация беше подадена от Радио „Свободна Европа“.  На видеокадрите, публикувани в по-рано, се виждат двама мъже на паркинг. Единият от тях е описан като „руски агент“, а по-късно сръбските разузнавателни служби потвърдиха, че това е бил именно Клебан. В кадрите се вижда как той дава найлонова торба на човек, описан като „сръбски агент“, както и плик с пари, отбелязва още агенция \"Фокус\".\r\nРъководителят на отдела за анализ на Агенцията за информация и сигурност на Сърбия потвърди, че специалните служби в Белград смятат, че Клебан е заснет във видеоклипа. Той обаче отказа да разкрие самоличността на второто лице.   Коментирайки случая, говорителят на руския президент Дмитрий Песков заяви, че отношенията между Русия и Сърбия са „толкова специални, партньорски, братски и съюзнически“, че нищо не може да им повлияе.     ", "date": "2019.11.21", "title": "Вучич ще направи официално изявление за шпионския скандал"}
{"url": "https://www.actualno.com/sciencelogy/startup-world-cup-2020-e-v-sofija-na-global-tech-summit-news_1408464.html", "text": "        , глобалното състезание за стартъпи с голяма награда 1 млн. долара инвестиция, се завръща в България съвместно с - водещото технологично събитие в Източна Европа - за още едно вълнуващо състезание - търсейки следващия световен шампион сред най-добрите стартъпи от цял свят. Освен намирането на страхотни стартъпи, мисията на Startup World Cup е да подпомага развитието и растежа на иновационните екосистеми в региони по цялата планета и да ги свързва с глобална иновационна мрежа.      Гранд финалът на Startup World Cup включва изявени фигури от високотехнологичната общност, като Стив Возняк (съосновател на Apple), Рийд Хофман (главен изпълнителен директор на LinkedIn), Марсело Клеър (COO на SoftBank Group) и много други. На Startup World Cup е имало ветерани инвеститори от ранга на Kleiner Perkins, Y Combinator, NEA, Techstars, Intel Capital, M12, 500 Startups, GE Ventures, DFJ, IBM Ventures, Social Capital, Index Ventures и Plug and Play Ventures, както и инвеститори от по целия свят, съдейки за глобалните и регионалните финали.\r\nСтартъпите от България и региона, които се интересуват от глобалната екосистема, менторство от световни инвеститори и значителни наградни суми се насърчават да кандидатстват в регионалното състезание в София, част от веригата Startup World Cup.\r\nСред журито в българското издание са Момчил Еленков (Viber), Весела Калъчева (Изпълнителен директор на БАИТ), Синиша Джукич (COO на Bosch Software Innovations), Светлин Наков (СофтУни) и други експерти от технологичния сектор, медиите, предприемачи и водещи мениджъри.  Финалът в България ще се проведе на 10 декември в рамките на технологичния форум Global Tech Summit в НДК.\r\nКандидатите могат да подават своите предложения до 6 декември 2019 г. включително, като ползват директно формата на Startup World Cup София, така и по имейл на      Всички победители в регионалните състезания ще участват в Големия финал в Сан Франциско на 22 май 2020 г.\r\nПреди Големия финал в Сан Франциско, победителите в регионалните състезания в Европа също ще вземат участие в континентален шампионат с шанс да спечелят инвестиционна награда от 500 000 щатски долара от местни спонсори.\r\nХиляди стартиращи фирми от цял ​​свят се кандидатираха на състезанието през 2019 година. Победители от 36 регионални събития на шест континента хвърлиха стартъпите си на Grand Finale в Сан Франциско през май 2019 г. Виетнамският стартъп Abivin победи всички конкуренти и взе вкъщи инвестиционната награда от $1,000,000. Abivin използва изкуствен интелект, за да управлява своята платформа за оптимизация на логистиката. Канадският стартъп Klue, който предоставя конкурентен разузнавателен софтуер за корпоративни търговски екипи, беше на второ място. Базираната в САЩ Sonavi Labs, която разработва интелигентни стетоскопи, е на трето място.\r\nПреди финала в Сан Франциско победителите в регионалните състезания в Европа участваха в континентален шампионат,Startup World Cup Summit в Прага. Победителят в това състезание, Mimbly от Швеция, спечели инвестиционна награда от 500 000 долара от местните спонсори, Up21 и Air Ventures. Mimbly е разработил решение за чисти технологии за отпадъчни води от перални, спестяване на пари, вода и намаляване на микропластичното замърсяване.    Регионални и глобални спонсори Местният спонсор на Startup World Cup е Innovation Center, чиято цел е да подпомага стартъпи от региона да се развиват в Съединените щати.\r\nВ световен мащаб Startup World Cup се подкрепя от голяма група международни компании включително Microsoft, SEGA Sammy, EY, Deloitte, Orrick, Wiley Rein и други. Спонсорите споделят мисията, за да намерят най-обещаващите стартъпи и да ги свържат с регионални и глобални мислещи лидери, корпоративни партньори и инвеститори. За  Startup World Cup Startup World Cup е едно от най-големите стартъп състезания в цял свят с над 36 регионални локации. Организатор на събитията е водещият технологичен инвеститор Pegasus Tech Ventures. Целта на фонда е изграждане на широка глобална мрежа от корпоративни партньори, рискови инвеститори и стартиращи компании. ", "date": "2019.11.21", "title": "Startup World Cup 2020 е в София на Global Tech Summit"}
{"url": "https://www.actualno.com/cosmos/pyrvijat-prototip-na-starship-se-vzrivi-po-vreme-na-kriogenen-test-video-news_1408414.html", "text": "      Първият прототип на космическия кораб Starship на компанията на Илон Мъск SpaceX се взриви по време на криогенен тест в пусковия комплекс в Южен Тексас, съобщи порталът \"Spaceflight\".      Инцидентът се е случил по време на проверка на функционирането на кораба при напълно заредени резервоари за метан и кислород с криогенна течност.   От появилите се видеозаписи се вижда как облак криогенна течност, вероятно кислород или азот, изригва от горната част на космическия кораб.    От компанията твърдят, че резултатът не е изненадващ, тъй като целта на експеримента е била максимално увеличаване на налягането в системите. Уточнява се, че прототипът Мк1 няма да бъде ремонтиран, а ще се пристъпи към по-усъвършенствана версия Мк3.\r\nПрототипът Мк1 беше представен в Тексас на 29 септември. Дължината му е 50 м, а диаметърът – 9 м. Космическият кораб е изработен от легирана стомана с товароподемност 150 тона.   По време на представянето Илон Мъск обяви, че първият орбитален полет ще бъде осъществен в рамките на половин година. През август бяха проведени тестове с прототипа Starhopper, при които бяха изпробвани инженерните решения, необходими за изграждането на Starship.    Starship е един от двата компонента от следващото поколение на системата за многократно изстрелване на SpaceX. Според компанията, това ще бъде най-мощния космически кораб, създаван някога и ще бъде използван при полети до Луната, Марс и други места в дълбокия космос.\r\nПреди дни стана ясно, че SpaceX е една от петте компании, за които НАСА  обяви, че отговарят на изискванията й да доставят роботи и други полезни  товари до лунната повърхност за Агенцията през програмата CLPS за  реализирането на проекта \"Артемида\". Компанията на визионера Илън Мъск  предлага тези превози да се осъществят с корабите на комопанията  Starship и Super Heavy, като първият е в по-напреднала фаза на  изпитания. Подробности за новината можете да прочетете в  ", "date": "2019.11.21", "title": "Първият прототип на Starship се взриви по време на криогенен тест (ВИДЕО)"}
{"url": "https://www.actualno.com/crime/sydyt-shte-gleda-deloto-za-am-marica-sreshtu-bivshija-shef-na-api-news_1408477.html", "text": "      Софийският градски съд ще гледа на 22 ноември делото срещу Лазар Лазаров, бивш шеф на АПИ. Делото е , предаде БГНЕС.      На 19 юни Софийска градска прокуратура /СГП/ внесе в Софийски градски съд /СГС/ обвинителен акт срещу три длъжностни лица от Агенция „Пътна инфраструктура“ за безстопанственост в особено големи размери, представляваща особено тежък случай. Това са , Дончо Атанасов и Илиана Захариева.   Лазар Лазаров е предаден на съда за това, че в периода 7.08.2014г. - 17.02.2015г. в качеството си на председател на Управителния съвет на АПИ, умишлено не е положил достатъчно грижи за възложената му работа по изграждане на , и от това са последвали щети за Министерство на транспорта и информационните технологии в особено големи размери - 30 813 647 лева., Тъй като деянието е умишлено, той е привлечен към наказателна отговорност по по-тежката правна квалификация за безстопанственост.  Ако бъде признат за виновен Лазар Лазаров може да получи наказание лишаване от свобода“ от 3 до 12 години и „лишаване от право да заема определена държавна или обществена длъжност и „лишаване от право да упражняват определена професия или дейност“.\r\nДончо А. и Илиана З. са на съд, затова, че от 23.01.2014г. до 26.01.2015г. в качеството си на членове на Управителния съвет на АПИ, при условията на независимо съпричинителство, не са положили достатъчно грижи за възложената им работа по изграждане на магистрала „Марица“, и от това са последвали щети за Министерство на транспортна и информационните технологии в особено големи размери - 30 813 647 лева., и случаят е особено тежък.   Ако бъдат признати за виновни Дончо А. и Илиана З. могат да получат наказание „лишаване от свобода“ от 3 до 10 години и „лишаване от право да заемат определена държавна или обществена длъжност и „лишаване от право да упражняват определена професия или дейност“.     ", "date": "2019.11.21", "title": "Съдът ще гледа делото за АМ Марица срещу бившия шеф на АПИ "}
{"url": "https://www.actualno.com/sofia/db-i-kmetyt-na-lozenec-iskat-premahvane-na-zlaten-vek-news_1408450.html", "text": "      Искане на новоизбрания районен кмет от Демократична България(ДБ) да бъде премахнат е отправено към арх. Иван Несторов, началник на Дирекцията за национален строителен контрол (ДНСК) и е подкрепено от становище, съдържащо правните основания за подобна мярка, както и подробен хронологичен преглед на казуса, се казва в съобщение от партията.      Внесеният от Павлов документ ясно доказва, че . Становището му трябва  да запълни шестмесечното мълчание от страна на главния архитект на Столична община (СО), арх. Здравко Здравков, след като през април 2019 г. началникът на ДНСК арх. Несторов го задължи да се произнесе по казуса.   В отделно искане, отправено до Столичния кмет и главния архитект на СО, Павлов настоява за служебно изменение на действащия подробен устройствен план на кв. 272а, м. „Лозенец I-ва част“, така че да бъдат приведени предвижданията на подробния план с тези на Общия устройствен план в съответствие с действащите законови изисквания.\r\nПрипомняме, че сигнали до прокуратурата и до Инспектората на ВСС внесоха през август от Инициативен комитет \"Лозенец\", които от години се противопоставят на строителството на небостъргача \"Златен век\". Единият сигнал бе за неизпълнение на задължения от страна на ДНСК, а другият за надхвърляне на правомощията от страна на съдия. В писмо до медиите те напомниха, че още през април, след среща при премиера с всички отговорни институции, регионалният министър Петя Аврамова, заедно с началника на ДНСК, кметът и главният архитект на София, бе обявено, че разрешението за строеж на 120-метровата сграда на лозенския хълм е изтекло през 2017 г. и не може да бъде подновено. Началникът на ДНСК трябваше да подготви заповед, с която окончателно да прекрати това строителство. Такава заповед обаче не e издадена и тогава и до момента. Повече четете .      ", "date": "2019.11.21", "title": "ДБ и кметът на „Лозенец“ искат премахване на „Златен век“"}
{"url": "https://www.actualno.com/analysis/vashington-podkrepja-protestite-v-iran-news_1408452.html", "text": "      Вашингтон подкрепя протестите в Иран срещу повишаването на цените на бензина.      Това написа в Twitter американският вицепрезидент Майк Пенс след нота на протест от Техеран срещу намесата на САЩ във вътрешните работи на Иран.   Докато иранците протестират, аятоласите* в Техеран продължават да използват насилие и потискат народа.САЩ изпращат открито и ясно послание: американският народ подкрепя иранския народ “, пише Пенс.\r\nСпоред американските медии самолетоносачът Авраам Линкълн се придвижва до бреговете на Иран по посока на Белия дом.  Протестите срещу повишаващите се цени на бензина избухнаха в Иран на 15 ноември и за кратко време обхванаха редица градове.\r\nПо време на протестите в много градове бяха нанесени щети по сградите на държавните институции. Властите на страната на 16 ноември ограничиха достъпа до Интернет.   Правителствените служители заявиха, че 18 милиона семейства ще получат допълнителни парични обезщетения поради по-високите цени.    Властите съобщават, че шестима членове на силите за сигурност и един демонстрант са били убити по време на протестите, а повече от хиляда души са задържани.\r\nСпоред международната правозащитна организация Amnesty International най-малко 106 души са били убити в 21 града на Иран.\r\nИранските власти твърдят, че протестите се организират отвън.    ", "date": "2019.11.21", "title": "Вашингтон подкрепя протестите в Иран"}
{"url": "https://www.actualno.com/balkani/partijata-na-zaev-mickovski-lyje-cjala-makedonija-i-borisov-news_1408484.html", "text": "       напълно се загуби в пространството. Той трябва да излезе публично и да каже кого лъже за България - нашите граждани или българския премиер Бойко Борисов. Това се казва в специална декларация на управляващата партия на Зоран Заев СДСМ, предава БГНЕС.      Декларацията е по повод вчерашната среща на Мицковски с Борисов в Загреб, на която на ясния въпрос на Борисов дали \"подкрепя договора с България\" отговори положително.   \"Мицковски не може да прикрие провала си. За по малко от две минути снощи Мицковски разкри собственото си лицемерие и фалшив патриотизъм. Тук в Македония се противопоставяше на , но вчера каза, че той е добър и го подкрепя. Мицковски говори едно тук и друго в чужбина. И разбира се сега твърди, че това което е казал на Борисов не го е казал\", пише в декларацията на СДСМ.\r\n\"Мицковски трябва да каже кого е лъгал до момента - гражданите на страната или българския премиер Бойко Борисов\", се казва в заключение на декларацията.  Припомняме, че Северна Македония е в навечерието на предсрочни парламентарни избори, а двете партии - СДМС на Заев и ВМРО-ДПМНЕ на Мицковски са основни съперници. Изборите са насрочени за 12 април догодина, а до тях се стигна след като Франция блокира началото на преговорите за присъединяване към ЕС със Северна Македония и Албания. ", "date": "2019.11.21", "title": "Партията на Заев: Мицковски лъже цяла Македония и Борисов   "}
{"url": "https://www.actualno.com/plovdiv/policejsko-presledvane-predizvika-katastrofa-v-plovdiv-news_1408471.html", "text": "      Истински екшън се разигра днес следобед около 14 часа в квартал Столипиново в Пловдив. Служители от сектор \"Специализирани полицейски сили\" подали сигнал за спиране на преминаващ лек автомобил \"Фиат\" на ул. \"Ландос\", но водачът не реагирал и продължил, което предизвикало преследване със служебния микробус.      При преминаването на буса с включени светлини и сирена на кръстовището с Цариградско шосе, в него се блъснал лек автомобил \"Фолксваген\". От удара полицейският бус се завъртял и ударил изчакващ на светофара лек автомобил \"Рено\".   Няма сериозно пострадали при катастрофата, съобщават от пресцентъра на ОД на МВР Пловдив, на единия от полицейските служители е оказана медицинска помощ. Всички водачи са с отрицателни резултати при тест за алкохол, а преследваният все пак успял да се измъкне и в момента се издирва. ", "date": "2019.11.21", "title": "Полицейско преследване предизвика катастрофа в Пловдив"}
{"url": "https://www.actualno.com/america/zadyrjaha-myj-pri-opit-da-vleze-s-kola-do-belija-dom-news_1408494.html", "text": "      \"Сикрет сървис\" на САЩ задържаха мъж, докато се опитва да стигне с кола без разрешение до Белия дом, съобщава службата в \"Туитър\".           В него се отбелязва, че нападателят се опитал да последва автомобил, минавайки през проход през външната контролна точка на комплекса.\r\nСлужбите за сигурност, отговорни за охраната на президентската резиденция, спират неизвестния автомобил и задържат неговия водач.  По-рано \"Сикрет сървис\" съобщи, че блокира редица улици около Белия дом, включително част от Пенсилвания авеню, свързващо Белия дом и Капитолия. ", "date": "2019.11.21", "title": "Задържаха мъж при опит да влезе с кола до Белия дом"}
{"url": "https://www.actualno.com/society/pochina-aktioryt-vasil-dimitrov-news_1408392.html", "text": "      На 85 години почина актьорът проф. Васил Димитров. Това съобщиха негови близки във Facebook.      Димитров бе роден на 12 август 1934 г. в София. Завършва актьорско майсторство през 1958 г. във ВИТИЗ „Кръстю Сарафов“.   Играл е в Драматичен театър „Адриана Будевска“ Бургас (1958-1961), Младежки театър – София (1961-1966), Нов драматичен театър „Сълза и смях“ (от 1966-) и в Театър 199. Васил Димитров бе почетен професор в Нов български университет, където преподаваше. Димитров е носител на \"Аскеер\".\r\nЖурналистът Георги Тошев написа в профила си във Фейсбук: \"Актьорът Васил Димитров си е отишъл тази сутрин! Беше от изчезващите талантливи, достойни и интелигентни творци, които до последно срещах на премиери , спектакли , концерти и изложби. Служеше на изкуството и ценеше колегите си. Светъл път! Благодаря за добрите думи, с които през годините поощряваше моите скромни опити да разказвам и показвам българските творци!\"   ", "date": "2019.11.21", "title": "Почина актьорът Васил Димитров "}
{"url": "https://www.actualno.com/society/nap-opitite-za-hakerski-ataki-prodyljavat-news_1408500.html", "text": "      Опитите за хакерски атаки продължават и до ден днешен, но ние успяваме да ги предотвратим. Това каза изпълнителният директор на НАП Галя Димитрова по време на изслушването си във Временната комисия за НАП, предаде репортер на Агенция \"Фокус\". Тя посочи, че НАП ги предотвратява благодарение на новите приложения и системи, които са внедрени. \"Точно с цел предотвратяване на такива злонамерени действия. Към момента няма успешни опити\", каза Димитрова.      Изпълнителният директор на НАП посочи, че е имало случаи, в които е имало хиляди опити за хакерска атака за един ден. \"Информацията за айпи адреса предоставихме своевременно на ГДБОП. Имаше още един подобен случай, също го предоставихме на ГДБОП. Доколкото знаем, разследването там продължава\", каза още Димитров.   Припомняме, че през юли тази година от НАП изтекоха и фирми. След хакерската атака премиерът Бойко Борисов разпореди проверка на информационните системи на държавните институции. Данъчните потвърдиха, че атаката е успяла заради недобра защита на една от електронните им услуги - за възстановане на ДДС, платено в чужбина. По-късно за случилото се бяха обвинени Иван Тодоров, заедно с търговския директор и представител на компанията Георги Янков - в подбудителство към тероризъм по случая с хакерската атака срещу НАП. От прокуратурата тогава уточниха, че досъдебното производство е прехвърлено по компетентност на Специализираната прокуратура, както и че обвиненият като физически извършител на атаката Кристиян Бойков също ще отговаря пред съда за тероризъм - по чл. 108а, ал.1 от Наказателния кодекс. ", "date": "2019.11.21", "title": "НАП: Опитите за хакерски атаки продължават"}
{"url": "https://www.actualno.com/plovdiv/plovdiv-se-gotvi-za-pyrvija-snjag-news_1408410.html", "text": "      Все още не е ясно кога ще завали първият сняг в Пловдив и колко време ще се задържи, но ако не се повтори миналогодишната зима, която беше суха, това предстои и движението по пътищата става приоритет.      Дали институциите са готови, стана ясно на работна среща в ОД на МВР Пловдив, на която бяха представени полицията, охранителна полиция, областната управа, общината, противопожарна охрана и фирми, ангажирани със зимното поддържане на републиканската пътна мрежа, общинските пътища в областта и уличната мрежа в населените места. От срещата стана ясно, че фирмите са в пълна готовност и разполагат с необходимите снегорини , снегоразпръсквачи и снеготоварачи, както и със сол, луга и химически препарати. Машините са проверени технически, набелязани са и маршрутите. Тъй като снегът обикновено винаги все пак изненадва , ето и полезната информация за евентуални проблеми- сигнали и информация за възникнали бедствени ситуации и затруднения по пътищата в Пловдивска област ще се приемат на няколко денонощни телефона.\r\nВ оперативната дежурна част на сектор “Пътна полиция” 032932007, Областен център за пожарна безопасност – 0889689772 и на дежурните телефони в Областна администрация 032/ 605 550 и 0878 198 425. ", "date": "2019.11.21", "title": "Пловдив се готви за първия сняг"}
{"url": "https://www.actualno.com/business/rabotodatelite-otkazvat-da-plashtat-bolnichnite-napuskat-tristrankata-news_1408349.html", "text": "      Работодателите отказват да продължават да плащат първите 3 дни болнични и напускат Националния съвет за тристранно сътрудничество (НСТС), докато въпросът не бъде решен. Това заявяват от Асоциацията на организациите на българските работодатели (АОБР) в отворено писмо до премиера Бойко Борисов. Писмото е подписано от най-големите работодателски организации у нас – АИКБ, БСК, БТПП и КРИБ.      \"Настояваме и ще участваме в заседание на НСТС само ако и когато в дневния ред бъде включено предложение за решаване на въпроса за първите три дни болнични\", категорични са от АОБР.   \"Въпреки нашите усилия да се направи реформа, правителството планира да се запази статуквото. Години наред неглижирането на проблема с фалшивите болнични доведе до източването на огромен ресурс и от осигурителните фондове, и от работодателите\", пишат бизнес организациите.\r\nРаботодателите са недоволни заради оттегленото . Идеята разгневи мнозина и предизвика остри реакции, а .  Промяната бе приета като , тъй като има риск да принуди хората да ходят болни на работа и вместо измамниците. Единствено , настоявайки да не плащат .\r\nВ крайна сметка премиерът Бойко Борисов се вслуша в гласовете на недоволните и . \r\nАОБР са недоволни, че управляващите бавят нужните реформи в пенсионно осигурителната система и те отсъстват в бюджета за общественото осигуряване за 2020 г.       Те припомнят, че задължението им да плащат първите 3 дни болнични е въведено като временна антикризисна мярка за една година през 2010 г., а действа вече 9 години. Според тях това задължение .\r\nРаботодателите смятат, че на практика са облагани тройно – чрез осигуровките, които внасят за своите работници, дължимите обезщетения за първите три дни от временната нетрудоспособност и изплащането на допълнителни възнаграждения за заместващи работници.\r\nВ същото време масовите злоупотреби през лятото и покрай прибирането на реколтата нарушават производствените графици и изпълнението на заявките, което води до плащане на неустойки за неспазване на договорените срокове.\r\nПрактиката да има още един почивен ден, когато официалният празник се пада в неработен ден, също допринася за увеличаване на злоупотребите с болничните, твърдят от АОБР.\r\nТе предлагат и конкретни мерки за решаване на проблемите:      - незабавни промени в медицинската експертиза на работоспособността и уврежданията, вкл. отказа от приемане на Международната класификация на функционалността, уврежданията и човешкото здраве  /ICF/ на СЗО;\r\n- необходимост от ускорена подготовка за прилагане на последната 11-та ревизия на Международната класификация на болестите, МКБ-11 (ICD-11) на СЗО. МКБ-11 унифицира създаването, кодирането и използването на информация за новите диагностични и терапевтични процедури, осигурява съвместимост със съвременните електронни здравни приложения и информационни системи с цел пресичане на злоупотребите с краткосрочните обезщетения за временна нетрудоспособност, инвалидните пенсии, придобиване на права за социални помощи и услуги, и скъсяване на средния ефективен трудов живот;\r\n- интеграция на регистрите и данните за осигурените лица, сключените трудови договори, на наети лица по служебни правоотношения и електронния здравен профил /лично здравно досие/ на българските граждани;\r\n- въвеждане на адекватна оценка на риска вкл. по общини, населени места, икономически дейности, заемани длъжности, възрастови групи, издатели – лекуващи лекари и болнични заведения;\r\n- обвързване придобиването на права на краткосрочни обезщетения и пенсии  (осигурителен стаж) само срещу изплатени осигурителни вноски. Следва да се отбележи отново нарастващият брой и размери на осигурителните измами чрез начисляване на осигурителни вноски на фиктивно наети лица и последващо неправомерно изтегляне на обезщетения от ДОО и придобиване на фиктивен осигурителен, пенсионни права, право на гарантирани вземания за неизплатени трудови възнаграждения при несъстоятелност на работодателя;   - въвеждане на ефективни санкции и контролни мерки вкл. от страна на НЗОК, Агенция Медицински одит и Министерство на здравеопазването по издаването на т. нар. болнични листа;\r\n- регламентиране на правомощия на службите по трудови медицина за допълнително потвърждаване (заверка) на издадените болнични листа за определен списък от заболявания, по искане на работодателя;\r\n- внасяне на промени в приходната основа, инвестиционната политика и отказ от използване на средства предназначени за т. нар. Сребърен фонд за финансиране на текущи дефицити в публичния сектор;\r\n- необходимост от отстраняване на противоречията между изискванията за категоризация на труда, регламентирани в КСО, свързани с условията на труда и характера на извършваната работа и действащата подзаконова нормативна уредба (Наредба за  категоризиране на труда при пенсиониране, приета с приета с ПМС № 235/20.10.1998 г.) и др. ", "date": "2019.11.21", "title": "Работодателите отказват да плащат болничните, напускат Тристранката "}
{"url": "https://www.actualno.com/asia/turcija-i-sasht-obsyjdat-s-400-v-ankara-utre-news_1408501.html", "text": "      Американска делегация ще се срещне с турска в Анкара в петък, 22 ноември, за да обсъди проблема с , придобити от Турция, съобщи говорител на турското външно министерство пред РИА Новости, предава БГНЕС.      \"Срещата ще се проведе този петък\", заяви представителят на турското външно министерство в отговор на въпрос за времето на срещата в Анкара.   Доставките на най-новите руски системи за ПВО С-400, които предизвикаха , започнаха в средата на юли. Според турския президент Тайип Ердоган, С-400 ще бъдат напълно действащи през април 2020 г. Вашингтон поиска отказ от сделката в замяна на придобиване на американските системи “Пейтриът“, заплашвайки да забави или дори да отмени продажбата на новите изтребители Ф-35 в Турция, както и да наложи санкции в съответствие със Закона за противодействие на противниците на Америка чрез санкции. Анкара отказа да направи това. ", "date": "2019.11.21", "title": "Турция и САЩ обсъждат С-400 в Анкара утре "}
{"url": "https://www.actualno.com/curious/5-syveta-kak-da-pochistim-srebro-s-domashni-sredstva-news_1408385.html", "text": "      Сребърните прибори, накити и сувенири са красиви, изискани и не заслужават да ги пренебрегваме. С годините, обаче по тях се натрупват различни мръсотии, а среброто потъмнява. Как да почистим сребро с домашни средства и без да навредим на метала, нека узнаем сега:      Разредете няколко супени лъжици сода в 500 мл вода, поставете този разтвор на огън и когато водата заври, потопете сребро. След 15 минути среброто ще блести като ново. Достатъчно е само да накиснете продуктите в разтвор от сода за няколко минути. След това да избършете с мека вълнена кърпа.\r\nЗа да почистите декорацията от наслояване, поставете алуминиево фолио и сребърен предмет на дъното на тигана. Кипнете водата и към нея добавете сода на прах на 1 литър вода 50 гр. сода. Изчакайте сместа да закъкри и натрийте декорацията с тази смес. Содата и алуминият ще реагират със сребърен сулфид и след няколко минути чернотата ще изчезне. Гривни, огърлици или обеците ще искрят като чисто нови. може лесно да се почиства и избелва от черното у дома. Това става с достъпни почистващи препарати. За целта изберете метод, с който да почиствате среброто, което харесвате и продължете.   Как да почистите сребро с познатия гланц за устни\r\nКонвенционален гланц е едно от най-добрите средства за почистване на благородния метал. В състава си съдържа титанов диоксид и много мазнини. Диоксидът почиства добре от примесите, а мазнините помагат да лъсне до блясък.       Намажете бижутата с гланцът и го разтривайте, докато започне да скърца.\r\nЕдинственият недостатък е, че почистването е ефективно, само на гладки повърхности. Почистване на сребро у дома е повече от лесно!\r\nПастата за зъби съдържа абразивни полиращи микрочастици - тебешир, пясък или други. Те отлично премахват плака от сребърните бижута, без да се налага да ги надрасквате. Нанесете пастата, върху навлажнена четка. Препоръчително е тя да има меки власинки. Те нежно почистват повърхността и проникват по-дълбоко в украсените тъкани синджири, пръстени или обеци. Накрая изплакнете накитите с топла вода и разтрийте с мека кърпа от микрофибър.      Ако чернотата по синджирената верижка от сребро или други бижута все още остава, опитайте по радикалния начин. Смесете амоняк с паста за зъби. Разтрийте продукта с това съединение, след което изплакнете с вода. Този метод съществува от древни времена, когато сребърните изделия били ценени повече от златото. За целта, потопете памучен тампон в жълтък и разтрийте повърхността на декорацията. След това го оставете да изсъхне и изплакнете с вода. По този начин, вашата висулка или брошка не само ще бъде почистена добре, но и няма да се замърси дълго време. Яйчният жълтък защитава от оксиди, които причиняват покафеняване. Как да почистите сребърна верижка   Това е най-бързата рецепта за почистване на сребро и една от най-ефективните. За да почистите декорацията от наслояване, поставете алуминиево фолио и сребърен предмет на дъното на тигана. Кипнете водата и към нея добавете сода на 1 литър вода 50 гр. сода. Изчакайте сместа да кипне и изтрийте декорацията. Содата и алуминият ще реагират със сребърен сулфид и след няколко минути чернотата ще изчезне. Верижката или обеците ще искрят като чисто нови. Изплакнете на течаща вода и подсушете.\r\nНе почиствайте сребърните бижута с камъни на сухо със сода. Абразивите въздействат агресивно, върху порестата структура на естествените вложки - перли, тюркоаз, корали и др. Камъните с времето потъмняват и губят блясък.\r\nВземете в равни части амоняк и водороден прекис. Смесете и сложете декорацията, бижуто в получения разтвор. Съдът трябва да е изцяло затворен, защото изпаренията на разтвора на амоняка са разяждащи и със силна миризма. Задръжте декорацията за 15-20 минути в разтвора, след това изплакнете с вода и подсушете.\r\nНе накисвайте пръстените и обеците, ако камъните са залепени и не са фиксирани. Във вода лепилото се накисва и камъните изпадат.    Амонякът е най-лесният начин за 100% чисто сребро с камъни. На замъглените камъни връща девствения блясък, за секунди, разтваря черни пластове по повърхността. Всичко, което е необходимо, е да изсипете амоняк в затворен буркан. Поставете там пръстените, веригата, обеците и разклатете енергично. Веднага след като декорацията се почисти, изплакнете с вода и избършете на сухо.\r\nРезултатът е на лицето: обеци, пречистени в разтвор на амоняк, изглеждат като нови. Замърсяването го няма, а камъните ще блестят отново.\r\nОт всички споменати методи за почистване на сребърни бижута, най-добрите са тези с разтвори на амоняк и комбинация от сода с алуминиево фолио. Амонякът бързо разтваря, дори стабилните пластове по труднодостъпни места. Той придава блясък на скъпоценни елементи, без да ги повреди. Разтворът от сода по никакъв начин не е с по-ниско качеството на почистване. Единственото нещо, което трябва да съобразите е да не почиствате продуктите с вложки по този начин, за да не излязат по време на накисване.\r\nАко трябва да четкате пръстен или обеци набързо, вземете паста за зъби или гланц.\r\nПероксидът почиства метала добре, но и реагира бурно с други примеси. Така може да образува покритие, от което да е трудно да се отървете. Ако не знаете състава, не препоръчваме да почиствате сребърни предмети по този начин. ", "date": "2019.11.21", "title": "5 съвета как да почистим сребро с домашни средства  "}
{"url": "https://www.actualno.com/crime/silna-otrova-zazidana-v-stenata-do-malkija-stefan-ot-kardam-e-prichinila-smyrtta-mu-news_1408420.html", "text": "      Вече е ясна причината за смъртта на 9-годишния Стефан от Кардам, който почина в рамките на няколко часа в неделята на местните избори. За целия случай можете да прочетете в .      До момента беше известно, че детето , заедно с две от сестрите му имат признаци на хранително отравяне. След случая на 27 октомври другите 5 едца на семейството, което живее в нищета, . Две от момиченцата бяха в тежко състояние.   Каква е причината за смъртта на малкия Стефан: Според една от водещите експертизи, става въпрос за много силни отрови,  които са били в изключителна близост до леглото на загиналото дете.  Смъртта му е настъпила и в резултат на това силно отравяне и то дори от  самото вдишване от непосредствената близост на \"отровните примамки\",  които са били поставени в отвори на стената и зазидани с кал в стената, обясни главният прокурор Сотир Цацаров.\r\nТой уточни, че отровата била открита при оглед на помещението, където живее  семейството и че става въпрос за химически препарати с изключително силно дейсвие, които се използват с промишлени цели за борба с вредителите. \"Но в конкретния случай тези препарати са били използвани за евентуалното унищожаване на гризачи в помещението.\" Това е основната версия, по която се работи за смъртта на 9-годишния Стефан.  Причината за смъртта е станала ясна след направени три експертизи: съдебно-химическа, токсикологична и съдебно-медицинска експертиза. Първоначално нямаше ясна да прокуратурата, защото се чакаха именно резултатите от тези експертизи.\r\nОчаква се прокуратурата да обясни подробно резултатите от изследванията и в най-скоро време да прецени какви обвинения и на кого да повдигне по случая.    ", "date": "2019.11.21", "title": "Силна отрова, зазидана в стената до малкия Стефан от Кардам, е причинила смъртта му"}
{"url": "https://www.actualno.com/politics/cacarov-smjata-da-sybudi-antikorupcionnata-komisija-news_1408391.html", "text": "      КПКОНПИ Има потенциал и по някакъв начин мога да допринеса тя да получи това място, което й отрежда закона. Това каза преди изслушването, поискано от НФСБ в парламента, главният прокурор Сотир Цацаров. Той на КПКОНПИ от ГЕРБ и Обеднинени патироти.      Той посочи, че ще предложи концепция ,с която да обясни промяната в работата на комисията, която планира, а именно да я събуди за действие: \"При всички случаи смятам в самата концепция да предложа  съвсем конкретни и прагматични неща. Те при всички случаи ще бъдат  свързани с това тя да бъде събудена от състоянието, което се намира  сега . Стремежът ми ще бъде за конкретни и прагматични предложения. Може  би ще ме попитате за предложения за изменения в Закона, ще кажа така -  не е моя работа да предлагам изменения в закона\", каза още Цацаров.    Ще предложи ли главният прокурор в новото си качество промени в Закона, по който работи антикорупционната комисия? \"Ако бъда избран моята работа ще бъде председател на Комисията. Ако бъда избран моята работа няма да бъде народен представител. Не е работана председателя на комисията, нито на самата комисия да  предлага изменения в закона. Това обаче не означава, че законът не се  нуждае от промени. Действащият закон има доста несъвършенства. Аз и в  своята концепция и в дай боже изслушването пред съответната комисия няма  да скрия мнението си по отношение на всичко онова, което спроед мен  трябва да бъде направено като изменение в закона. Дали обаче ще бъде  направено, не е мое правомощието\", заяви още главният прокурор Сотир  Цацаров.\r\nГлавният прокурор коментира и , че отново ще внесат своя проект на Антикорупционен закон с основна промяна, кой трябва да назначава председателят на комисията - президентът или народните представители. Той посочи, че то не е ново. \"То бе направено още тогава, когато се раждаше концепцията за единен антикорупционен орган. Двете тези или двата законопроекта се сблъскаха на един от първите КСНС при президента, на който се обсъждаха антикорупционните модели. Какво е мнението ми по този въпрос сигурно ще ми бъде зададен в хода на изслушването. Ако и БСП и другата позиция се абстрахира и изчисти от политическия момент, може би ще стигне до много по-прагматични решения. Аз лично не мисля, че модел, при който единствено президента назначава членовете на комисията, това не е защото това кандидатствам за тази длъжност, аз лично не мисля, че този модел е най-положителният и най-работещият.\" Цацаров каза още, че и при обсъждането на различните модели при създаването на комисията е имало среща с него. Тогава той е защитил същата позиция. Мотивите на БСП, Цацаров коментира така: \"Комисията действа по закон, ако мотивът на някого е, че този, който избира, не може да бъде разследван, може би трябва да се замисли за правната логика, аз политическа логика няма да коментирам.\"   Има ли си Цацаров по повод причината за отстраняването на предишния председател на КПКОНПИ : \"Всяка година подавам декларация. Всяка година подавам по две декларации и пред Комисията, и пред Инспектората към ВСС. Всяка година се прави проверка за съответствие, до момента заключение за несъответствие не съм получил\", отговори той. Каква е процедурата по избор на следващия председател на КПКОНПИ можете да видите в . Мандатът на Сотир Цацаров като главен прокурор прииключва януари месец. До момента от ВСС Иван Гешев все още не е назначен с .    ", "date": "2019.11.21", "title": "Цацаров смята \"да събуди\" антикорупционната комисия"}
{"url": "https://www.actualno.com/politics/sydyt-otrjaza-manolova-za-povtorno-prebrojavane-zasega-video-news_1408394.html", "text": "             Софийският административен съд не разреши засега повторно преброяване на бюлетините от местните избори за кмет на София.   Днес беше първото заседание по делото на . Ето какво каза тя на излизане от съдебната зала:   \"Съдебното заседание беше дълго. Ние сме направили множество доказателствени искания , десетки доказателствени искания, . За съжаление засега не беше уважен искът за повторно преброяване на бюлетините в посочени секции, но тъй като с допълнителна молба сме посочили многобройни нарушения в над 100 секции, съдът определи, че ще се произнесе на следващо съдебно заседание, т.е. Възможността да докажем, че недействителните бюлетини са некоректно произведени остава, ако съдът допусне преброяване във въпросните секции.\r\nСъщо така и по отношение на секциите, в които има направени възражения и в които има подадени жалби за купуване на гласове, което сме уточнили пред съда. Също така се надявам, че такава възможност ще ни бъде дадена и по отношение на протоколите от секционните избирателни комисии, които са абсолютно празни и там липсват резултати за двамата кандидати. Така че възможността да има броене поне в част от секциите, в които има груби манипулации на изборния процес при броенето остава. Можем да изразим по-подробно становище след като се запознаем с  протокола, тъй като сме направили десетки искания.   Важно е, че съда допусна експертиза по отношение на това как са съставяни избирателните списъци и как са включвани граждани в тях. Ние твърдим, че има много сериозни нарушения по отношение на 7000 граждани на държави – членки, които неправомерно са включени в изборните списъци, по отношение на т.нар. Техническа грешка със 1010 хиляди избиратели между двата тура, с многобройните дописвания под черта. Изобщо въпросът с избирателните списъци също ще бъде предмет на съдебна експертиза, което е крачка напред. Трябва да бъде разобличен този начин, по който се изготвят избирателните списъци и това да предотврати подобно поведение за следващи избори. Със свидетели ще покажем и тежките нарушения на изборните правила при приемането на протоколите в общинската избирателна комисия. Смятаме и твърдим , и така пише в Изборния кодекс, че би следвало те да бъдат отваряни пред общинската избирателна комисия въпросните протоколи от секционните избирателни комисии, в присъствието на член от общинската избирателна комисия. Това е правено в нарушение на закона от сътрудници, назначени от общинската избирателна комисия, които твърдим, че са служители в голямата си част  на столична община. Които в нарушение на закона са участвали в отварянето, поправките, дописванията, корекциите в тези протоколи.    Тежко нарушение на международните стандарти за честни избори е и недопускането на застъпници и наблюдатели, които пряко да следят как се приемат протоколите. Ще го докажем и със свидетели, и със схемата по приемане на протоколите, която е била приета от общинската избирателна комисия и която не допуска визуална възможност на малкото допуснати застъпници, по един на страна, да имат поглед и да следят какво се случва в зала „Арена Армеец“.\r\nНашето твърдение е, че съвсем свободно се е нарушавал законът. Което ще докажем в следващото съдебно заседание. Смятаме, че нарушенията са достатъчно тежки, даже формалният сбор на 7000 недействмителни, 7000 дописани в избирателните списъци, 7000 купен ромски вот, ако съберем всички тези нарушения, те дават резултат, който е много по-голям от . Тук оставям настрана факта, че 900 протокола са коригирани в нарушение на закона от технически сътрудници, които не са длъжностни лица и нямат право на това. Т.е. какви са размерите на щетите от начина по който общинската избирателна комисия е организирала изборите и приемането на протоколите тепърва ще видим. Готови сме да предоставим на медиите жалбата с многобройните доказателства, за да иматен непосредствена възможност да се запознаете с изборните нарушения\".\r\nНа 11 ноември Манолова внесе 11 тома с доказателства за манипулиране на изборните резултати. Тя представи и близо 900 протокола и изборни книжа с твърдение, че са доказателство за нарушаване на закона.   Манолова изгуби битката за кмет на София с малко над 5%. ", "date": "2019.11.21", "title": "Съдът отряза Манолова за повторно преброяване, засега (ВИДЕО)"}
{"url": "https://www.actualno.com/europe/turcija-kritikuva-gyrcija-za-politikata-kym-migrantite-news_1408387.html", "text": "      Турция в четвъртък разкритикува коментарите на гръцкия премиер Кириакос Мицотакис относно \"неуправляемата\" ситуация в мигрантските лагери на островите, като заяви, че са \"неоснователни и злощастни\", съобщи в. „Катимелини“, цитиран от БГНЕС.      \"В сравнение с миграционната криза от 2015 г., когато 850 достигнаха Европа, сегашното ниво на преминаване е намалено с 94 процента, благодарение на мерките, предприети от Турция\", говори говорителят на турското външно министерство  Хами Аксьой в съобщение до пресата в четвъртък.   „Не е хуманно държавите, разположени по миграционните пътища, както и Гърция, да прилагат„ нулева политика за мигранти“ и да пренебрегват правата на тези хора. Гърция и страните, страдащи от миграция, трябва да се съсредоточат главно върху справянето с първопричините, предизвикващи миграцията в страните източници “, добави той.\r\nАксьой повтори, че Турция е подслонила  повече от 4 милиона бежанци.  \"Нашите гръцки колеги, както и международната общност трябва да разберат, че не е честно Турция да поеме единствена тежестта на миграцията, която е глобален проблем\", каза той.\r\nИзказвайки се на събитие относно участието на младите в европейската политика в Загреб в сряда, Мицотакис предупреди, че „Гърция е достигнала границата“ на своите възможности  по отношение на броя на бежанците и мигрантите, които може да приеме, добавяйки, че Европейският съюз се нуждае от обща система за убежище, която ще замени Дъблинското споразумение.   Той каза, че Гърция получава средно по 500 лица, търсещи убежище,на ден, и че ситуацията на островите вече е \"неуправляема\", докато преместването на бежанци в континента предизвиква реакции от местното население.    „Не виждаме как тази тенденция ще спре в близко бъдеще“, обясни той, подчертавайки, че миграцията е проблем, който засяга целия ЕС. ", "date": "2019.11.21", "title": "Турция критикува Гърция за политиката ѝ към мигрантите "}
{"url": "https://www.actualno.com/plovdiv/administrativen-syd-plovdiv-puska-pak-prechistvatelnata-stancija-na-elenite-news_1408412.html", "text": "      Днес състав на Административен съд- Пловдив отмени със свое решение ограничаването на достъпа до територията на обект \"Пречиствателна станция за отпадъчни води \"Елените\", което беше наложено . Жалбата е подадена от \"ПСОВ Елените\" ЕООД, фирмата, която закупи комплекса от дружеството \"Вики инвест\" на Ветко Арабаджиев. Казусът е от години, има натрупани големи глоби, тъй като работата на съоръжението, датиращо от 2012 година, е нерегламентирана. Случаят стигна до прокуратурата и до НАП.      В мотивите си за днешното решение да разреши работата на пречиствателната станция, административният съд в Пловдив сочи, че налице е вече замърсяване, има увреждане на околната среда, но нареденото ограничаване на достъпа до ПСОВ увеличава риска от допълнително замърсяване, вместо да го ограничава.   Решението подлежи на обжалване в двуседмичен срок пред ВАС. ", "date": "2019.11.21", "title": "Административен съд Пловдив пуска пак пречиствателната станция на \"Елените\""}
{"url": "https://www.actualno.com/politics/bsp-predlaga-dyrjavnite-bolnici-da-ne-sa-tyrgovski-drujestva-i-po-nisko-dds-za-lekarstvata-news_1408403.html", "text": "      Лидерът на БСП Корнелия Нинова представи алтернативния бюджет на партията пред журналисти в парламента.      Мерките в алтернативния бюджет на партията ще бъдат предложени между първо и второ четене в Закона за .   Основният фокус в него е върху дълбоки реформи в три сектора: публични финанси; социален сектор; здравеопазване и публични финанси. БСП настояват за смяна на преразпределителния модел.\r\n\"В нашето предложение държавните и не са търговски дружества, както и е заложено намаляване на ДДС на лекарстват а.  Не сме пропуснали и нашата програма и п редложения в местните избори да въведем един учебник по един предмет за цялата страна и той да бъде безплатен до 12 клас за всички деца\" , допълни още лидерът на БСП.\r\nПо думите й за да има пари за всичко това, трябва да се развива икономиката. \"Затова нашето предложение и за засилена роля на държавата в сектор \"Икономика\" чрез няколко инвестиционни фонда. Тя припомни предложенията на БСП за преизчисляване на всички пенсии.        \"Обещахме на всички хора в България също, че ще направим предложение част от събраните им данъци да остават в общините и да се връщат под формата на инвестиции при тях за всеки един от жителите на общината, за да почувстват и те подобряване на своя живот.\r\nЗатова внасяме предложение за оставане на част от данъка върху доходите на физическите лица - една пета и част от ДДС събран в съответната община да остане на разположение на общината . Т.е. да променим досегашната сгрешена политика, в която се бюджетира със занижени приходи.\r\nТака остава голям излишък и премиерът го разпределя еднолично , където му е удобно. В която община сам прецени. Другите са наказани, съответно и жителите на тези общини са наказани \", заяви още Нинова.\r\n\" Бюджетът ни е и една заявка за бъдещо управление. Когато народът ни се довери и спечелим парламентарни избори, казваме: \"Ето това ще правим с държавата и го правим вече трета година.\r\nТя посочи, че бюджетът на БСП е разумен, финансово гарантиран и експертен.      Алтернативният бюджет на БСП гарантира икономически растеж чрез използването на бюджетните инструменти , допълни при представянето народният представител от ПГ на \"БСП за България\" и член на Комисията по бюджет и финанси проф. Румен Гечев.\r\n\"Когато се формира бюджет има световна практика този бюджет да отговаря на няколко въпроса и тези въпроси ние сме ги конкретизирали за България \", каза още проф. Гечев.\r\nТой попита дали решава въпроса с догонващия икономически растеж след като страната ни е последна в ЕС по всички макроикономически показатели .   Проф. Гечев обърна внимание, че бюджетът на управляващите не решава социалната поляризация. С алтернативния бюджет ние с конкретни механизми и стимули, за които говори г-жа Нинова, решаваме този въпрос не само чрез въвеждането на прогресивното подоходно облагане\", каза още проф. Гечев. ", "date": "2019.11.21", "title": "БСП предлага държавните болници да не са търговски дружества и по-ниско ДДС за лекарствата"}
{"url": "https://www.actualno.com/crime/prokuraturata-iska-prekratjavane-na-dejnostta-na-grajdansko-sdrujenie-news_1408393.html", "text": "      Окръжната прокуратура в Благоевград, след приключила проверка, иска от съда да прекрати дейността на сдружение \"Гражданско сдружение за защита на основни индивидуални  човешки права\". Основание за това обвинението вижда в дейността на сдружението, която   според тях противоречи на Конституцията, на  законите и на добрите  нрави.      \"Целите на  сдружението са политически, а  средствата за тяхното  постигане  недвусмислено сочат, че учредителите  приемат, не само  съществуването на  македонско етническо малцинство в  България /каквото  не съществува,  предвид решение № 1 от 29.02.2000 г.  на КС на РБ по  конст.д. № 3/1999  г./, но и че правата и свободите на  това малцинство  са накърнени, поради  което се налага тяхната защита.  Дейността на това  сдружение е насочена  срещу единството на нацията,  поради което то  съществува в нарушение на  чл.44 ал.2 от Конституцията  на Р България.\", мотивира се прокуратурата, цитирана от БГНЕС.   От прессъобщението става ясно, че сигналът за незаконна дейност на сдружението е подаден от Държавната агенция \"Национална сигурност\" до главния прокурор Сотир Цацаров, който го е разпределил.\r\nПреди дни обаче лидерът на ВМРО Красимир Каракачанов, изпрати сигнал до Цацаров, който касае две неправителствени организации със седалище Благоевград, едната от които именно \"Гражданско сдружение за защита на основни индивидуални  човешки права\". Каракачанов подозираше същите цели на дейността на органицацията като ДАНС - цели са насочени срещу единството на нацията и представляващо заплаха за националната сигурност. Другата неправителствена организация е \"Антични македонци\". Подробности за сигнала на лидера на ВМРО до главния прокурор можете да прочетете в    ", "date": "2019.11.21", "title": "Прокуратурата иска прекратяване на дейността на гражданско сдружение "}
{"url": "https://www.actualno.com/europe/enp-shte-reshi-prez-januari-sydbata-na-fides-news_1408427.html", "text": "      Европейската народна партия (ЕНП) ще реши в края на януари дали да остави в редовете си ФИДЕС, партията на унгарския премиер , заяви .      Консервативната партия, която провежда двудневен конгрес в Загреб, през март замрази членството на ФИДЕС заради насочената срещу Брюксел  и срещу миграцията правителствена кампания с постери.   Кампанията обвини напускащия ръководител на Европейската комисия Жан-Клод Юнкер и американския милиардер Джордж Сорос в заговор за заливане на Европа с мигранти.\r\nВ един момент кампанията беше прекратена и Орбан се извини на партньорите от ЕНП за обида,  въпреки че ръководството на паневропейската партия предупреди, че това не е достатъчно.  Подготвя се вътрешен доклад на ЕНП по въпроса и се очаква да бъде завършен през декември, заяви Туск пред репортери.\r\n\"Тогава ще започна много интензивни консултации\", каза бившият председател на Европейския съвет.\r\nТуск, който произнесе пламенна реч срещу популисти и автократи, преди да бъде официално избран за президент на ЕНП в сряда, заяви, че \"намерението му е да вземе решение по този въпрос в края на януари\".       Коментирайки политиките на Орбан, Туск каза: \"Моето мнение е съвсем ясно за нелибералната демокрация, и това е, ако разбирам добре, основната идея на Орбан.\"\r\nТой обаче добави, че вътрешният дебат относно съдбата на ФИДЕС в рамките на ЕНП е \"много сложен и деликатен проблем\".\r\n\"Не мога да се съглася с някакви политически истории и с някои политически решения ... представени от Орбан, и в същото време ние сме наистина близки приятели и имаме и някои общи неща\", каза той.\r\nЕНП обединява основните центристки партии в Европа, като ХДС на германския канцлер Ангела Меркел или републиканците във Франция.\r\nТя все още е , но е под все по-голям натиск от крайнодесни, либерални и зелени съперници, всеки от които спечелиха евродепутатски места на последните избори.      Временното замразяване на членството на ФИДЕС раздели групировката , като у някои се появиха опасения, че унгарският лидер ще се обедини с представителите на десницата като крайно десния лидер на опозицията в Италия Матео Салвини. ", "date": "2019.11.21", "title": "ЕНП ще реши през януари съдбата на ФИДЕС "}
{"url": "https://www.actualno.com/healthy/knsb-nastojava-za-tristranka-s-borisov-za-bolnichnite-news_1408417.html", "text": "      Конфедерацията на независимите синдикати в България (КНСБ) вече заяви, че няма да обсъжда каквито и да е , докато не се проведе среща с министър-председателя на България в рамките на тристранното сътрудничество в Националния съвет за тристранно сътрудничество. Настояваме и вярваме това да се случи във възможно най-кратки срокове, се казва в съобщение за медиите.      Периодът, в който работодателите в Европейския съюз изплащат обезщетение на служителите си за временна неработоспособност заради болест, е между 2 и 30 дни. Това показва  анализ на практиката сред страните-членки, направен от експертите на синдиката.    са две основни категории - парични и в натура. Паричните обезщетения компенсират работниците за загубата на доходи, докато обезщетенията в натура покриват разходите за медицинското обслужване. Разликата между двата вида се състои в това, че обезщетенията в натура се предоставят от институцията по място на пребиваване, но от името и за сметка на компетентната институция. Паричните обезщетения се предоставят от институция в съответствие с прилаганото от нея законодателство. Тези принципи са валидни и за българската практика.\r\nАнализът на практиката за временна неработоспособност в 27-те страни-членки откроява сходство в две основни направления - продължителност на изплащане на обезщетенията от страна на работодателя и период на изчакване.  Сходни схеми при финансирането и изплащането на обезщетения при болест по отношение на продължителността на изплащане на обезщетенията, както от страна на работодателя, така и от осигурителния институт се наблюдават в държави като Естония, Испания, Латвия, Литва, Полша, Словакия, Словения, Унгария, Чехия.\r\nВ 13 държави-членки (Латвия, Швеция, Холандия, Австрия, Гърция, Естония, Италия, Чехия, Испания, Малта, Франция, Кипър и Португалия) е въведен изчакващ период от 1 до 3 дни, в който няма плащане (отсъства заместващ доход).   Практиката в Испания, например, е работещият да плаща първите дни от боледуването, но в много компании има вътрешни регламенти, които недопускат работникът да бъде ощетяван. В Австрия и Германия пък работодателят поема обезщетяването на служителите си през първите няколко седмици от боледуването им. За първите три дни там дори не е необходимо предоставяне на болничен лист.     да изплащат първите 3 дни на временната неработоспособност възнаграждение беше възстановено през 2010-а.  Въвеждането на този ангажимент бе от 1 януари 2000 г. като част от реформата на социално-осигурителната система, приета по онова време с почти пълен консенсус. В последствие, след натиск от страна на влиятелни бизнесмени, той бе намален на 1 ден от временната работоспособност, като заедно с това намаление отпадна и ограничението  за до 15 дни в течение на една календарна година. Като през цялото това време ангажиментът на работодателя, т.е. на предприятието, бе да се плаща обезщетение - 80 на сто от дневната работна заплата. През 2010 г. ангажиментът на работодателя бе възстановен от един на три дни, като вместо обезщетение, което по това време се изчислява доста по-сложно, за улеснение те плащат част от дневното възнаграждение. Но не 80 на сто, а 70 на сто.\r\nГорната информация КНСБ предоставя, за да стане ясно, че инициативите, свързани с ангажиментите на работодателите в случаите на отпуск по болест на работещите много често се правят от лица, които твърде опростено третират проблема, поради което и търсят някакви нови решения, като го преместват „от болната на здравата глава“.    ", "date": "2019.11.21", "title": "КНСБ настоява за тристранка с Борисов за болничните "}
{"url": "https://www.actualno.com/politics/nfsb-podkrepi-cacarov-za-shef-na-kpkonpi-simeonov-iska-stesnjavane-na-proverjavanite-lica-news_1408429.html", "text": "       НФСБ също ще подкрепи Сотир Цацаров за шеф на КПКОНПИ. Той имал добра визия за реформа в специализираната комисия за отнемане на незаконно придобитото имущество, реформа по отношение на законодателството и за това как трябва да бъде вдигната комисията на крак, за да може да оправдае обществените очаквания.      Според председателя на ресорната конския в НС Борис Ячев предложението на левицата президентът за назначава председател на КПКОНПИ било старо. Когато се обсъждаше и приемаше Законът за противодействие на корупцията тази плоча тогава се въртеше, изтъкна той.   Лидерът на партията Валери Симеонов пък имал конкретни искания. Искаме стесняване на обхвата на проверяваните лица от КПКОНПИ , заяви той.\r\nНа въпрос дали шофьорът на агенция трябва да бъде проверяван, лидерът на НФСБ отговори: \"И войниците на военна служба на Българската армия и те трябва да бъдат проверявани\".  Комисията трябвала да е работещ, а не репресивен орган. НФСБ били на едно мнение с Цацаров, че съставът на комисията бил раздут. Комисията трябвало да се освободи от полицейските си функции, е другата допирна точка.\r\n\"Третото нещо, доколко да се прехвърлят функциите на КПКОНПИ върху общинските съвети, които ще избират Комисия за конфликт на интереси. Доколко ще бъдат компетентни\", запита Симеонов.\r\nТой посочи, че с Цацаров са коментирали прекалено усложнените декларации. \"Много често попълващият декларацията става нарушител и е обвинен в недобросъвестно попълване\", каза още Симеонов.       Припомняме, че по-рано днес лидерът на БСП за шеф на КПКОНПИ.\r\nПреди това пък социалистът Драгомир Стойнев определи като силна кандидатурата на Цацаров.\r\nВчера изтече срока за номиниране на кандидати за председател на Антикорупционната комисия.\r\nНоминираните за поста са двама. ГЕРБ и \"Обединени патриоти\" излъчиха Сотир Цацаров за шеф на Антикорупционната комисия, а от \"Воля\" предложиха депутатът от парламентарната им група Симеон Найденов.\r\nНовият председател трябва да приключи мандата на Пламен Георгиев, който подаде оставка в края на месец юли, заради скандала с недекларираната тераса на жилището му.       ", "date": "2019.11.21", "title": "НФСБ подкрепи Цацаров за шеф на КПКОНПИ, Симеонов иска стесняване на проверяваните лица"}
{"url": "https://www.actualno.com/society/vks-pita-kirilov-zashto-vss-ne-e-priel-pismo-ot-170-sydii-news_1408438.html", "text": "      Председателят на Върховния касационен съд (ВКС) Лозан Панов изпрати до министъра на правосъдието Данаил Кирилов писмо с въпроса защо не е включено в дневния ред на Пленума на Висшия съдебен съвет (ВСС) обръщението на над 170 , внесено в Съвета. Това съобщиха от пресцентъра на ВКС.      Ето пълния текст на писмото:   „След заседанието на Пленума на Висшия съдебен съвет (ВСС), , в медиите беше разпространено обръщение, подписано от над 170 български съдии, което според публикациите е изпратено на президента на Република България, председателя на Народното събрание на Република България, министър-председателя на Република България, Висшия съдебен съвет и Инспектората към Висшия съдебен съвет.\r\nНа мой въпрос по време на провеждане на заседанието на Пленума на ВСС на 21.11.2019 г. дали обръщението е получено във Висшия съдебен съвет и защо не е в дневния ред, представляващият ВСС г-н отговори, че е постъпило в Съвета, но не е включено в дневния ред на Пленума, тъй като не е той човекът, който определя дневния ред, а по Конституция и закон министърът на правосъдието го утвърждава.  Поради това моля за Вашата позиция по въпроса защо цитираното обръщение не е включено за разглеждане в дневния ред на заседанието на Пленума на Висшия съдебен съвет, проведено на 21.11.2019 г.“ ", "date": "2019.11.21", "title": "ВКС пита Кирилов защо ВСС не е приел писмо от 170 съдии "}
{"url": "https://www.actualno.com/europe/dmitrij-kozak-severen-potok-2-shte-zaraboti-v-sredata-na-2020g-news_1408424.html", "text": "      Газопроводът \"Северен поток-2\" ще започне да работи в средата на 2020 г. Това съобщи пред репортери вицепремиерът на Руската федерация Дмитрий Козак, предава TACC, цитирана от Агения \"Фокус\".      \"В средата на следващата година\", заяви министърът, отговаряйки на въпроса кога ще бъде пуснат в експлоатация газопроводът. Той обаче не уточни през кой точно месец това може да се случи.   По-рано руският министър на енергетиката Александър Новак заяви пред репортери, че доставките на синьо гориво по газопровода \"Северен поток-2\" може да започнат през следващите месеци, вероятно дори преди края на 2019 г.\r\nКъм настоящия момент \"Северен поток-2\" е завършен на 80%. Датата на приключване на проекта е края на 2019 година.  Проектът включва изграждането на два газопровода с общ капацитет 55 милиарда кубически метра газ годишно от брега на Русия през Балтийско море до Германия. Европейските партньори на \"Газпром\" в проекта са германските Uniper и Wintershall, австрийската OMV, френската Engie и англо-холандската Shell. Тръбопроводът ще заобиколя транзитните държави - Украйна, Беларус, Полша и други източноевропейски и балтийски страни - през изключителните икономически зони и териториални води на Русия, Финландия, Швеция, Дания и Германия. ", "date": "2019.11.21", "title": "Дмитрий Козак: \"Северен поток-2\" ще заработи в средата на 2020г."}
{"url": "https://www.actualno.com/burgas/zashto-se-bavi-izgrajdaneto-na-pazara-v-burgaskija-kompleks-lazur-news_1408330.html", "text": "      Приключи първият етап от в бургаския жилищен комплекс „Лазур“. Ремонтът започна в началото на месец ноември. Съборени бяха старите постройки, премахнат беше и близкия трафопост. Хората, които купуват пресни стоки от пазара обаче, са недоволни. Те смятат, че се работи бавно и дори има дни в които изобщо не се работи. Каква е причината за забавянето.       научи от управителя на \"Бургаски пазари\" ЕООД инж. Живко Панайотов:\r\n“По-голямото забавяне дойде от Общински пазари ЕООД , които в момента обсъждат какви да бъдат павилионите. Една от възможностите е да са като на един от пазарите в комплекс „Меден рудник“, защото са красиви и хората ги харесват. Другото, което се обсъжда е как да бъдат разпределени новите павилиони. Теренът е наклонен и затова сега заснемаме и правим нивелация, за да го направим така, че хората да нямат проблеми. До ден два трябва да влязат нашите служители и да работят реално. В понеделник ще са терен и ще действат“.\r\nИнж. Живко Панайотов добавя още, че напълно разбира нетърпението на хората, защото пазарят от там всеки ден и е нормално това удобство да им липсва . От Общински пазари ЕООД са подготвили новите павилионите. Броят им ще бъде колкото са били до сега, но ако остане място е възможно да се поставят допълнителни. Има идея на пазара да се монтират пейки за отдих, красиви допълнения като малък фонтан и други екстериорни решения.   ", "date": "2019.11.21", "title": "Защо се бави изграждането на пазара в бургаския комплекс „Лазур“?"}
{"url": "https://www.actualno.com/interest/startirat-izsledvanija-za-nov-metod-za-borba-sys-stareeneto-news_1408341.html", "text": "      Учени се ангажираха да проучат как да бъде преодоляна старостта със съществуващите и одобрени лекарства, пише британският вестник The Times. Проектът трябва да бъде изпълнен без експерименти върху животни, като се основава само на лабораторни с човешки клетки.      Задачата на учените от новия изследователски център на Университета в Ексетър е да проверят дали стотиците съществуващи лекарства са в състояние да възстановят стареещите клетки, които натрупват опасни вещества в организма през целия живот на тялото. Именно на тях, според експертите, се дължи появата на множество хронични заболявания, които са свързани със старостта: артрит, остеопороза, диабет, деменция, предаде агенция Фокус.   Предстои да бъде установено какви съставки са способни да съживят тези клетки. Методите, които ще бъдат използвани, няма да включват експерименти с животни, тъй като тези лекарства вече са получили разрешение за излизането на пазара. Освен това учените са категорични: много открития, които изглеждат обещаващи при опитите с плъхове и мишки, в крайна сметка не са от полза за човека.\r\nРаботата с човешките клетки не е лесна, казват учените, защото може да отнеме месеци, за да се възпроизведат правилните условия за експеримента. Но когато това се случи, клетките реагират на манипулациите много по-добре. Ето защо, по-специално, в лабораторията на Университета в Ексетър се опитват да обучат ново поколение учени, които ще разработят тези подходи и ще допринесат за отхвърлянето на тестовете върху животни.  Както отбелязва авторът на статията, само едно на хиляда нови лекарства, които се тестват върху животни, преминава изпитвания върху хора, а от тях в крайна сметка само едно на всеки пет получава одобрение. Затова учените смятат, че може би новата техника може да коригира ситуацията.\r\nСред основните проблеми на стареенето, експертите определят загубата на стволови клетки, способни на подмладяване, продължителните възпаления, както и увеличаването на броя на старите клетки. Когато болните клетки се делят, те натрупват увреждане в ДНК-то на човека. Ето защо като за начало учените ще тестват 250 съвременни лекарства именно върху такива клетки, за да установят дали могат да ги подмладят.   Тъй като тестовете ще се правят върху човешки клетки, учените са получили обещание за финансиране от организации, защитаващи правата на животните. Самото проучване може да продължи десет години, отбелязва The Times.     ", "date": "2019.11.21", "title": "Стартират изследвания за нов метод за борба със стареенето"}
{"url": "https://www.actualno.com/balkani/syvetnik-na-vuchich-bylgarija-shpionira-syrbija-uchastva-v-razuznavatelni-centrove-news_1408415.html", "text": "       Това са само част от тежките обвинения, които отправи тази сутрин по сръбската държавна телевизия председателят на парламентарната комисия за Косово Милован Дрецун. В продължение на 12 минути Дрецун непрекъснато внушаваше, . Поради тази причина днес се събира извънредно и Съвета по национална сигурност. Преди заседанието президентът Александър Вучич ще се срещне с руския посланик в Белград. Агенцията за сигурност и разузнаване на Сърбия официално потвърди автентичността на кадрите, на които Георгий Клебан дава пари на сръбски агент.      Агенция за сигурност разследва възможна шпионска афера, предаде БГНЕС.   Много е важно да се каже в кой момент са публикувани тези записи в публичното пространство... Тази история може да навреди на руско-сръбските отношения. Малко хора обърнаха внимания на реакцията на Атлантическия съвет в България. Тя мина незабелязано. Тя не може да се счита за несвързана с този случай. Те предупредиха българската общественост, че на тяхна територия Русия извършва хибридна война и нейната цел е извършването на терористични атаки\", каза Дрецун\r\n\"Искам да Ви припомня, че неотдавна аз лично съобщих публично , че в Скопие е сформиран и замаскиран разузнавателен център, където .... \", подчерта още Милан Дрецун, който се счита за един от най-близките сътрудници на президента Вучич.  Това не е първият път, в който Милован Дрецун се изказва в такава насока за България. Преди време той в дестабилизиране на региона. В интервю за вестник \"Курир\" Дрецун твърди, че \"в Скопие е сформиран мощен разузнавателен екип, който работи под прикритие в един голям западноевропейски автомобилен завод. Неговата цел е да бъде блокирано постигането на компромисно решение между Белград и Прищина. В този екип работят разузнавачи от България, Северна Македония, Германия и Албания\", твърди още Дрецун, който се смята за един от най-приближените на президента Александър Вучич и външния министър Ивица Дачич. ", "date": "2019.11.21", "title": "Съветник на Вучич: България шпионира Сърбия, участва в разузнавателни центрове"}
{"url": "https://www.actualno.com/starazagora/starozagorskite-advokati-s-bezplatni-konsultacii-za-denja-na-advokaturata-news_1408317.html", "text": "      За членовете на Адвокатската колегия в Стара Загора ще дават . Това съобщи пред Радио Стара Загора Гражданите, които се нуждаят от правна помощ, могат да я получат на 22 ноември . По същото време на настоящия адрес на Адвокатската колегия, на ул. „Пазарска“ 35, които ще трябва да избират бъдещата си професия, , уточни още Димитров.      В 10 часа членовете на старозагорската адвокатска колегия . На вечерния бал ще бъдат наградени младите адвокати, участвали в Дните на адвокатурата в края на септември. Екипът, работил там по наказателно правния казус са се класирали на първо място, а по гражданско правния - на пето. Ще бъдат отличени и адвокати ветерани, които са юбиляри, информира още Димо Димитров. \r\nВ Адвокатската колегия - Стара Загора, членуват около 420 адвокати и има тенденция броят им да нараства. Средната им възраст е 40 години.    ", "date": "2019.11.21", "title": "Старозагорските адвокати с безплатни консултации за деня на адвокатурата "}
{"url": "https://www.actualno.com/crime/kamion-se-obyrna-na-am-trakija-news_1408325.html", "text": "      Камион е излетял от мост на автомагистрала \"Тракия\" тази сутрин в района на ханче \"Калугерово\" - на 76 км от магистралата в посока Бургас. Това съобщават очевидци.      Инцидентът е станал снощи (20 ноември), като по чудо шофьорът е невредим.   Най-вероятно водачът на товарното возило или се е унесъл, или нещо е отклонило вниманието му за кратко и той е изгубил управлението на камиона.\r\nТИР-ът е напуснал аутобана и през моста и предпазна мантинела е полетял надолу, съобщават медии.   ", "date": "2019.11.21", "title": "Камион се обърна на АМ \"Тракия\""}
{"url": "https://www.actualno.com/society/dimov-i-nankov-bez-objasnenie-no-s-idei-za-vodnata-kriza-v-pernik-bsp-s-jarostna-kritika-news_1408314.html", "text": "      \"С реализацията на проект за водна инфраструктура в Перник ще се намалят загубите на вода с 2.8 млн. куб. метра\", съобщи по време на министърът на околната среда и водите Нено Димов.      \"През 2018-2019 г. язовир \"Студена\" не е работил на енергиен режим. Той е преработвал само количества, които са предоставяни само за питейно-битово водоснабдяване.   Месечно в графика за използване на водите от язовирите единственият язовир е \"Студена\", за който са поставят условия за осигуряване на минимален допустим поток от реката само след осигуряване на водата за питейно-битово водоснабдяване\", посочи министърът\r\nТой обясни, че максимално е ограничено ползването на вода за други цели, като допълни, че през август тази година между МОСВ и е подписан договор за изграждане на водна инфраструктура.  \"С изменението не месечния график е преустановено подаването на вода в язовирите за промишлено снабдяване\", посочи още министърът.\r\n„Ще дам обобщена информация по отношение на водната криза в Община Перник\", заяви от своя страна министърът на регионалното развитие и благоустройството .\r\nТой разкри, че е разбрал от медиите, че не само в Община Перник, а и в други райони, в които в момента има нарушен режим.       Нанков посочи, че ВиК Перник е предоставило балансите на водните количества в тялото на язовир \"Студена\". Заместник-министърът поясни, че язовирът е държавна собственост.\r\nОбеми от язовир \"Долна Диканя\" биха могли да бъдат преляти в язовир \"Студена\". Той посочи, че обемът на язовира е 2, 7 млн. куб. метра и те биха могли да бъдат преляти към \"Студена\".\r\n\"Има проблема по-скоро в случая, че водата не е годна за пиене, съгласно пробите, които излязоха от ВиК - Перник. Чакаме в понеделник да излязат от \"Софийска вода\" ЕООД. Този източник, който кметът предложи, трудно ще бъде въведен в експлоатация и реализиран\", заяви още Нанков. Критики \"Шокирани сме от факта, че заместник-министър тук каза, че е разбрал от медиите, че освен в Перник и в други градове има режим. Това изречение казва всичко и потвърждава вчерашните ни думи за безхаберие и безсилие.\"      Това каза лидерът на БСП Корнелия Нинова в декларация от името на група след изслушването на отговорните лица.\r\n\"Областният управител на Перник вчера чак на третата година от управлението според заместник-министъра била разбрала, че има правомощия и задължения по въпроса със снабдяването на вода в Перник. Това казва всичко какви хора назначавате\", посочи Нинова.\r\nТя обърна вниманиe, че управляващите са прехвърлили вината на ВиК операторите, на кметовете. \"Вчера г-н Нанков си позволихте да обвините националната криза с водите кмет на БСП.\r\nЩях да ви питам вчера кметът на Перник чий беше. Кметът на Шумен какъв е? А на Ловеч?Поне в тази огромна национална криза да не подхождате така. Няма никакво значение какъв е кмета\", посочи още Нинова. Отговор в остър стил от Нанков    Не продавам слухови апарати, но шокираните да слушат по-внимателно. Това каза пред журналисти зам.-министърът на регионалното развитие Николай Нанков в отговор на декларацията на Корнелия Нинова.\r\n\"Аз съм шокиран от медиите и научих от медиите какви глупости са говорили. За Перник защо не сме взели оставката по-рано на ВиК управителя, защото не е въвел по-рано режима, а в Плевен и Ловеч защо са въвели по-рано режим. Те използват антитези\", коментира Нанков.\r\nТой посочи, че в Перник водният режим е закъснял. \"Водният режим се стартира и спира със заповед на кмета.\r\n\"Втората лъжа и втората манипулация, че съм обвинил кмета на Перник. Напротив, с него работим много добре. Много избирателно слушат и не чуват особено добре, но това са вече може би други проблеми, които аз нито мога да излекувам, нито мога да им правя оценка. На трето място темата с водоснабдителната мрежа на Перник. Малко да седнат и да четат и осмислят.\r\nИма водни експерти в групата на БСП - Манол Генов, той е експерт и по избори. Костадинов също разбираше от ВиК. Да видят предния програмен период, когато друг беше кмет, да видят защо тогава местнат авласт не реализира своя проект с европейски средства\", допълни още Нанков. ", "date": "2019.11.21", "title": "Димов и Нанков без обяснение, но с идеи за водната криза в Перник, БСП с яростна критика"}
{"url": "https://www.actualno.com/curious/kakyv-e-myjyt-ot-zodija-telec-news_1408344.html", "text": "       е надежден, красив, честен и изпълнен със страст. Какво повече може да иска една жена?       Към всичките му плюсове, добавете способността за комплименти, практичността на живота и бездънното търпение.\r\nМъжът зодия Телец е идеалния мъж. Като истински джентълмен, той не обича да бъде показван или, освен това, поръчан. Да го накараш да направи нещо е почти невъзможно. Той винаги взема свои собствени решения.\r\nДа извадиш мъж Телец от равновесие е много трудно. Но пазете се от този, ако успеете! Телецът е ревнив човек, който търси. Той е собственик и няма да толерира никакви претенции към всички свои вещи и хора. Като черта на характера, която причинява много проблеми, мъжът Телец, може да покаже невероятна упоритост. Понякога да преместиш Телец от мястото му е равносилно на подвиг. Факт е, че всички жени отбелязват невероятната доброта у него и прощават упоритостта му.   Как се обича мъж Отличен любовник мъжът Телец обича да се целува дълго и нежно. Той е истински романтик и се отнася с любим трепет. Той обича честно и просто, наслаждавайки се на флирт, възбуда и романтика. Телецът е готов да отдели минути и часове щастие за любимата си. От своя страна избраницата му трябва да бъде красива, интелигентна и дълбока жена. Мъжът Телец не понася манекени. Той е доста внимателен с жените, проницателен и умее да разбере, само за час какво иска една жена и дали изобщо му подхожда. Много Телци са способни на коварни и егоистични отношения. Актьорските умения могат да се научат от тях. Мъжът Телец и неговата сексуалност     Мъжът Телец е много чувствителен. Той е ненаситен любовник, който обича да проявява инициатива. Не притежава горещ темперамент, но Телецът прави секса, като изкуство - старателно и креативно.\r\nТой обича да експериментира и да пробва нови неща. Освен това с течение на годините, това качество у Телеца не избледнява, а дори напротив расте. Изглежда, че мъжът Телец може да прави секс денонощно. Той е силен знак на земята. Телецът не разпознава виртуални взаимоотношения и е малко вероятно да издържа на отношения от разстояние.    Мъж Телец и Брак За разлика от мъжа Овен, Телецът ще мисли дълго време, преди да реши да се ожени. Мъжът Телец е много придирчив, внимателен и избирателен в отношенията с жените. Ако направи, толкова сериозна крачка в живота си като брак, Телецът ще е надежден и верен съпруг. Той е в състояние да даде на жена си усещане за стабилност и спокойствие за бъдещето. Въпреки факта, че вкъщи е някак мързелив, той се отдава на капризите на жена си. Обича, когато къщата е пълна с гости. Изисква подреденост, домакинство и доброта. Ако нещо липсва в семейството, не бърза да се развежда - както винаги, той внимателно ще претегли всичко. Размерността, понякога достигаща досада, е отличителен белег на този зодиакален знак. Има нужда от същата интелигентна и спокойна съпруга. Съвети за жени             За мъжа зодия Телец, вие ще сте златна жена по всякакъв начин, ако отговаряте на критериите по-горе!  ", "date": "2019.11.21", "title": "Какъв е мъжът от зодия ТЕЛЕЦ"}
{"url": "https://www.actualno.com/crime/paren-kotel-grymna-i-sruti-sgrada-v-harmanli-news_1408337.html", "text": "      Парен котел гръмна и срути сграда в Харманли. Инцидентът е станал тази сутрин, съобщи Нова телевизия.      Няма пострадали хора.\r\nПричините за взрива се изясняват.    ", "date": "2019.11.21", "title": "Парен котел гръмна и срути сграда в Харманли  "}
{"url": "https://www.actualno.com/crime/prokuraturata-razsledva-prichinite-za-vodnija-rejim-i-dejstvijata-na-vik-pernik-news_1408347.html", "text": "      Окръжната прокуратура в Перник започна проверка във връзка с водната криза и въведения воден режим. Чрез Върховна административна прокуратура е изискана информация от МОСВ и МРРБ, за да се установят причините и евентуално виновните за проблемите с водоснабдяването лица, съобщава БНР.      Проверка извършва и Районната прокуратура в Перник. Проверяват действията или бездействието на \"ВиК-Перник\" и местната администрация съобразно задълженията им по Закона за водите. Това разделение е наложително с оглед големия обем работа и информация, която следва да се събере и анализира, съобщиха от прокуратурата.   Прокуратурата се е самосезирала още Владимиров да внесе сигнал, който ще бъде присъединен към вече започналата проверка, уточняват от обвинението.\r\nМеждувременно, депутатите изслушаха министърът на околната среда и водите Нено Димов и заместник-министърът на регионалното развитие Николай Нанков по повдов водния режим и в Перник. Какво казаха двамата, вижте в Вчера стана ясно, че МРРБ ще уволни който за момента се сочи като основен виновник за водната криза в града.   ", "date": "2019.11.21", "title": "Прокуратурата разследва причините за водния режим и действията на ВиК Перник"}
{"url": "https://www.actualno.com/europe/evropejskite-slujbi-iskat-euleks-da-ostane-v-kosovo-news_1408320.html", "text": "      Агенция „Европа” публикува документ на Европейската служба за външни дейности, в който се настоява да бъде удължен до юни 2022 г. с бюджет от 77 млн. евро, съобщава МИА, цитирана от БГНЕС.      (EULEX Kosovo, или European Union Rule of Law Mission in Kosovo) е мисията на Европейския съюз в Косово.   Документът е предназначен за Комитета по политика и сигурност на ЕС и в него се подчертава, че на мисията ще ѝ бъдат необходими допълнително две години, за да приключи набелязаните задачи.\r\nМандатът на EULEX изтича на 14 юни 2020-а.  Искането не е резултат от провал на виждането за постигане на крайната цел, а на оценка, че подкрепата, която мисията получава, трябва да бъде по-голяма от предвиденото. Очевидна е необходимостта на . В същото време следва да се подчертае изключителната роля на мисията в диалога между Сърбия и Косово, се казва в документа.\r\nСпоред Европейската служба за външни дейности, задачите, които EULEX изпълнява „продължават да бъдат от полза за интересите на ЕС”, поради което мандатът ѝ трябва да бъде удължен до 14 юни 2022 г., вместо до 2020 година.   Припомняме, че мисията действа и има за цел да помогне за установяването на демократичните принципи, върховенството на закона, спазването на човешките права и представителството на всяко етническо малцинство във властта в новосъздадената държава Косово.     ", "date": "2019.11.21", "title": "Европейските служби искат ЕУЛЕКС да остане в Косово "}
{"url": "https://www.actualno.com/art/na-20-dekemvri-shte-se-nasladim-na-koncert-spektakyl-spomen-nlo-po-ideja-na-golemija-bylgarski-kompozitor-stefan-dimitrov-news_1408350.html", "text": "       На 20 декември от 20:00 часа в зала 1 на НДК ще имаме възможност да се насладим , в който ще се включат добре познатите актьори от легендарната формация НЛО /Георги Мамалев, Антон Радичев, Катерина Евро/, с участието и на звездите Камен Воденичаров, Тончо Токмакчиев, младата актриса Ева Данаилова.      Идеята за спектакъла е дело на известния български композитор Стефан Димитров, като освен неговото лично участие на сцената на зала 1 на НДК, изключителната му музика ще звучи в осъвременени аранжименти, направени специално от Евгени Димитров - Маестрото и “Ку-Ку Бенд”.  Ще се насладим на живото изпълнение на големите хитове на НЛО, като “Канада”, “Адвокате”, “Свако Цако”,  “Парти любими” и много други, с незабравимите текстове на Живко Колев и Недялко Йорданов.\r\nДимитър Стоянович се е погрижил да бъдат възродени любими образи от далечното и не толкова далечното минало.\r\nОсвен легендарни скечове като “Тримата в кухнята”,  “Професор Гучев”, “Пресцентър на МВР” и други, актьорите ще представят на сцената нови актуални теми в специално написани за концерт-спектакъла нови актьорски етюди, режисирани от Лъчезар Аврамов.  С този проект екипът на \"Спомен НЛО\" се завръща във времето на качествените хумористични предавания, с които поколението на 90-те години и техните деца имаха щастието да израснат. Общата цел и мисия е да провокираме отново интереса към качественото забавление и свободните форми на изразяване. Билети за о можете да закупите онлайн от всички каси на EasyPay както и от Билетен център - НДК.     се провежда с подкрепата на Столична Община. ", "date": "2019.11.21", "title": "На 20 декември ще се насладим на концерт-спектакъл „Спомен НЛО“ по идея на големия български композитор Стефан Димитров!"}
{"url": "https://www.actualno.com/business/pochti-80-na-sto-ot-bylgarite-sa-pytuvali-samo-v-stranata-news_1408352.html", "text": "      През третото тримесечие на 2019 г. 1 733.9 хил. български граждани са реализирали . Преобладаващата част от тях - 75.6%, са пътували само в страната, 20.5% - само в чужбина, а 3.9% са пътували както в страната, така и в чужбина. В сравнение със същото тримесечие на 2018 г. общият брой на пътувалите лица на възраст 15 и повече навършени години намалява със 7.9%, съобщиха от Националния статистически институт.      През третото тримесечие на 2019 г. най-много са пътували българите на възраст 25 - 44 години - 790 хил., или 45.5% от всички пътували лица. Във всички възрастови групи преобладава относителният дял на пътуванията в страната, като най-висок е при лицата на възраст 15 - 24 години - 78.2% от пътувалите в тази възрастова група. При делът на пътувалите лица на възраст 65 и повече навършени години е най-голям - 23.9% от пътувалите в съответната възрастова група.   По-голяма част от туристическите пътувания на лицата на възраст както в страната (65.1%), така и в чужбина (79.9%) са били с цел „почивка и екскурзия“.\r\nЗа същия период на 2019 г. като самостоятелни са били регистрирани 1 931.6 хил., или 84.2% от общия брой лични пътувания. Относителният дял на самостоятелните пътувания без резервация в страната е 91.7%, а на тези в чужбина - 54.6%.  В структурата на разходите по видове с най-голям относителен дял в страната са тези за храна - 44.5%, докато в чужбина са разходите за транспорт - 30.1%.\r\nСредният разход при пътуване с лична цел на едно лице на възраст 15 и повече навършени години е 368.37 лв. в страната и 655.18 лв. в чужбина. Същевременно разходите на едно лице за професионално пътуване са средно 178.80 лв. в страната и 1 200.63 лв. в чужбина.    ", "date": "2019.11.21", "title": "Почти 80 на сто от българите са пътували само в страната "}
{"url": "https://www.actualno.com/politics/deputatite-othvyrliha-danychni-oblekchenija-za-mladi-hora-i-promjana-na-stavkite-za-hrani-i-obrazovanie-news_1408380.html", "text": "      Парламентът прие промени в Закона за корпоративното подоходно облагане на второ четене. По този начин се изменят няколко данъчни закона, сред които Законът за местни данъци и такси, Законът за ДДС, Данъчно-осигурителния процесуален кодекс, Законът за публичните финанси, Законът за счетоводството и други.      Законът за корпоративното подоходно облагане е изготвен във връзка с необходимостта от пълно въвеждане в националното данъчно законодателство на европейски директиви.   С текстовете се въвежда специфична данъчна регулация за неутрализиране на случаите на хибридни несъответствия и на несъответствия с данъчно задължено лице, което е местно лице за данъчни цели на повече от една юрисдикция. Депутатите регламентираха правилата за хибридните несъответствия при определяне на данъчния финансов резултат.\r\nСъгласно текстовете хибридно несъответствие е налице в случаите, когато плащане по финансов инструмент води до приспадане без включване и същото плащане не е включено в данъчния финансов резултат на получателя в данъчния му период, който започва в срок от 12 месеца, считано от края на данъчния период на платеца и несъответствието се дължи на разликите в клафикацията на инструмента или плащанията по него. Депутатите приеха предложението на народния представител от ГЕРБ и председател ра Бюджетна комисия Менда Стоянова, съгласно което не се признават за данъчни цели счетоводните разходи.   Народните представители приеха и предложението на ГЕРБ за създаване на софтуер, наречен „Електронен магазин “. Съгласно текстовете достъпът до него ще се осъществява през интернет при използване на уеб-браузър или мобилно приложение. Чрез него ще се извършва продажба на стоки или услуги посредством сключване на договор от разстояние като се предоставя възможност за избор от клиента чрез потребителска кошница или по друг начин, както и за предоставяне на информация за контакт с купувача, адреса на доставка и метода за плащане. Отхвърлено беше предложението на БСП в преходни и заключителни разпоредби за изменения в Закона за публичните финанси. Текстовете, за които опозицията настояваха касаят бюджетните взаимоотношения на общинския бюджет с централния бюджет. От партията искаха бюджетните взаимоотношения на общинския бюджет с централния бюджет да включват трансфери от една пета от размера на внесените данъци върху доходите на физическите лица от лицата с постоянен адрес на територията на съответната община и една десета от размера на внесения данък върху добавената стойност от търговските обекти за търговия на дребно, регистрирани на територията на съответната община.\r\nПарламентът отхвърли и предложението на БСП и за освобождаване от данък върху доходите на всички млади хора до навършване на 26 години.        Депутатите отхвърлиха предложението на опозицията и за необлагаем минимум от 500 лв за всяко дете ненавършило 18 години.  Не беше прието и предложението на социалистите в Закона за корпоративното подоходно облагане данъчната ставка за месо, мляко, яйца, брашно и хранителни продукти от брашно да е в размер на 5 % . Социалистите искаха още и намаляване на данъчната ставка за лекарствата .\r\nОт своя страна ДПС предлагаха нулева ставка на ДДС за доставките, свързани с издаване, разпространение и продажба на художествена, научна и учебна литература. Предложението им обаче също бе отхвърлено. Народното събрание отхвърли и предложенията на ДПС, предложени между двете четения в преходни и заключителни разпоредби на законопроекта промени в Закона за предучилищното и училищното образование.        От Движението настояваха родителите на децата да не заплащат такси за издръжка на дейности, които не се финансират от държавния бюджет, а на децата, в задължително предучилищно образование – само такси за дейностите по хранене, извън финансирането от държавата.  ", "date": "2019.11.21", "title": "Депутатите отхвърлиха данъчни облекчения за млади хора и промяна на ставките за храни и образование"}
{"url": "https://www.actualno.com/asenovgrad/izbraha-novite-zamestnik-predsedateli-v-obs-asenovgrad-news_1408249.html", "text": "       се събра на извънредно заседание, за да избера своите заместник-председатели. Почти единодушно бе решено те да бъдат трима. Предложените бяха имената на Иван Чохаджиев от групата на ПП ГЕРБ, Ферди Кадир от ДПС и доктор Емил Караиванов от \"БСП за България\". С 30 гласа \"За\" и трима \"Въздържали се\" предложението бе прието на втората си за новия мандат сесия.      С единодушие съветниците на града избраха и общо седем свои представители, съставляващи временна комисия, която ще има за задача в срок до 29.11.19 г. да изготви Правилник за организацията и дейността на Общински съвет-Асеновград . След тази дата ще стане ясно дали ще има нововъведения във функцията на местния парламент, спрямо досегашната му работа, или не.\r\nМеждувременно, на извънредното заседание встъпи като съветник и Радослав Янков, заменил отказалия се Христо Чолаков. Пред колегите си и пред присъстващите граждани той се закле да работи в името на Асеновград.    ", "date": "2019.11.21", "title": "Избраха новите заместник-председатели в ОбС-Асеновград"}
{"url": "https://www.actualno.com/nature/oficialno-otkrivane-na-xvtite-dni-na-predizvikatelstvata-vyv-frenskija-institut-v-bylgarija-news_1408356.html", "text": "      Агенцията за устойчив туризъм Odysseia-in и Посолството на Франция в България откриват XVтите Дни на предизвикателствата на 2 декември 2019 г.  в 17 . 30 ч. във Френския институт в България, площад „Славейков” 3.      През 2005 г. във Френския институт в България бяха открити първите Дни на предизвикателствата. 15 години по-късно Френският институт отново е домакин на първия ден от това събитие, посветено на планината, природата, приключението, пътуванията. Значимо събитие, събиращо всяка година множество участници, Дните на предизвикателствата предлагат на публиката срещи с известни алпинисти, кинодейци, приключенци и учени.  Тези дни, които ще продължат от 2 до 5 декември 2019 г., ще бъдат официално открити на 2 декември с дебати, прожекции на документални филми и дискусии с режисьорите, посветени на опазването на биоразнообразието в контекста на драматичен спад на броя на растителните и животинските видове на планетата. По същото време в Мадрид ще се проведе Конференцията за климатичните промени (COP 25 от 2 до 13 декември 2019 г.). На 2 декември входът е свободен в рамките на наличните места: задължителна регистрация на Посланикът на Франция, Флоранс Робин, представители на Министерството на околната среда и водите и Министерството на земеделието, храните и горите, както и Франсоа Деберг, директор на Веолия за България, партньори на проявата, ще открият събитието, в което участват многобройни известни личности: - Жил БЬОФ , специалист по физиология на околната среда и биоразнообразието. Професор в Сорбоната и Университета Пиер и Жолио Кюри, той работи в Обсерваторията по океанология в Банюлс-сюр-мер, председател е на Научния съвет на Френската агенция за биоразнообразие и член на многобройни органи за защита и управление на природните резервати. Бил е президент на Националния природо-научен музей (2010-2015) и е прекарал 20 години във Френския изследователски институт за експлоатация на морето (IFREMER), бил е и член на Управителния съвет на WWF. Заемал е длъжността научен съветник за науките за живота и природата, климата и океана в кабинета на Сеголен Роял, министър на околната среда, енергетиката и морето и е избран за гост-професор в Колеж дьо Франс - катедра „Устойчиво развитие, енергетика, околна среда и общество”.   - WIND 2 WIN  Challenge е първото  предизвикателство с уиндсърф в България. То се проведе през септември 2018 г. по българското крайбрежие на Черно море, между селата Дуранкулак и Резово. Илияна Стоилова и Йоан Колев са атлетите, които приеха предизвикателството и преминаха разстояние, равняващо се на 300 км. Предизвикателството има за цел да привлече вниманието на обществеността към проблема с пластмасовото замърсяване в Черно море. Техният филм ще бъде прожектиран в 16.30 ч. и последван от дебат с Жил Бьоф и морския билог Стефани Клайн на тема биоразнообразието във водна среда. - Еврар Венденбаум се интересува от природата и нейното изследване, той е и фотограф и режисьор на филми за научни експедиции. Работата му го е отвеждала из най-недостъпните кътчета на планетата като гигантските стени на Каракорам и Йосемити, които е изкачвал, полярните шапки на Аляска и Патагония, по които се е спускал със ски, няколко острова в Индийския океан и горите на Амазония и Индонезия, които е обиколил с пирога. Еврар донася от всяко едно от своите изследователски пътувания прекрасни кадри и невероятни разкази за приключения, които са били публикувани и представени по многобройни фестивали, телевизии, списания, каталози, реклами и книги по света. Той ръководи и екологичната асоциация и влага своите умения в услуга на опазването на биоразнообразието. Той ще участва в дебата „Пресечни гледни точки за приоритетите на биоразнообразието във Франция и България през 2020 г.: какви предизвикателства и какви решения?” в 18 ч. Неговият филм „Scoresby – Шепотът на леда” (2018) ще бъде прожектиран в 19.30 ч. и последван от дискусия с режисьора. - Антоан Жирар е приключенец, парапланерист и преподавател. От 2011 г. насам той се захваща с най-лудите предизвикателства: двупосочен полет с парапланер самостоятелно над Южния остров на Нова Зеландия на разстояние от 1 200 км. 1 200 км полет с парапланер в Пакистан и Хималаите. През 2017 г. е номиниран за приключенец на годината от Нешънъл Джиографик за своя полет над Броуд Пийк (8 051 м). През 2019 г. осъществява първия полет с парапланер над планиската верига Анди. му „Пътят на Кондора” (2018), който разказва за това приключение, ще бъде прожектиран в 20.50 ч. и последван от дискусия с режисьора.     - WWF  България, представляван от Катерина Раковска. - Българската Фондация Биоразнообразие , представлявана от Румяна Иванова. ", "date": "2019.11.21", "title": "Официално откриване на XVтите Дни на предизвикателствaта във Френския институт в България"}
{"url": "https://www.actualno.com/politics/ninova-predloji-prezidentyt-da-naznachava-shefa-na-kpkonpi-tja-shte-glasuva-protiv-cacarov-i-najdenov-news_1408351.html", "text": "      Аз лично ще гласувам и за КПКОНПИ . Това каза лидерът на БСП Корнелия Нинова пред журналисти, предаде Агенция \"Фокус\".      Тя посочи, че ПГ на \"БСП за България\" ще присъства на изслушванията за и преди гласуването ще вземе решение как да гласува.   На въпрос как тя лично би гласувала, Нинова направи уговорката, че това е нейно лично мнение, а не еднолично налагане на мнение в групата.\r\n\"Не се съмнявам в качеството на никого, моделът е сбъркан, който и да е там. Когато са го излъчили едни хора и утре могат да го сменят, ако той тръгне срещу тях.  Нинова посочи още, че КПКОНПИ е мъртво роден орган - ще бъде разминаване с позицията ни, ако внесем кандидатура за председател.\r\nТя посочи, че алтернативата на БСП е - не на този Антикорупционен закон, не на този формат на КПКОНПИ, не на тази структура. Според нея този орган ще увеличава корупцията, няма да я бори.\r\n\"Защо не внасяме своя кандидатура? Не може да твърдиш, че не искаш депутатите да излъчват този, който трябва да ги проверява, защото той няма да бъде обективен и да внесеш кандидатура. Това е тежко лицемерие.        Допуснете теоретично, че проявим такова лицемерие и внесем кандидатура. Ние сме 79, ГЕРБ и \"Обединени патриоти\" си внасят Сотира Цацаров, \"Воля\" внасят тяхната кандидатура.\r\nИскам да сме честни с хората\", подчерта лидерът на БСП. \"Къде да търсим подкрепа - в ДПС? Благодаря, но не\", обясни още Корнелия Нинова.\r\nПоради тези причини внесохме отново нашия Антикорупционен закон, в който искаме председателя на КПКОНПИ да се назначава от президента.\r\nТя посочи, че партията го прави не защото президентът е подкрепен от БСП, а защото президентът не разпределя обществени поръчки, не раздава еврофондове и е обективна институция. \"Реагираме днес, защото сме дисциплинирани хора. Искахме да приключат сроковете, процедурите по номинации, да се затвори вчера в 18.00 ч. срока и да говорим днес. Няколко принципни неща.      Още при създаването на КПКОНПИ \"БСП за България\" бяхме против по принципни съображения . Тази комисия беше създадена сгрешено. Тогава ние внесохме своя алтернативен антикорупционен закон и той беше отхвърлен . Времето показа, че докато сега съществуваше и работеше нито един политик по високите етажи на властта не беше осъден за корупция. Нещо повече - самият председател на комисията се оказа замесен в корупционни власти. Времето доказа нашето твърдение, че тя няма да сработи. Не може депутатите, управляващото мнозинство, да излъчваме човека, да го избираме и назначаваме, държавата да му плаща заплатата и да очакваме, че той ще ни разследва обективно за корупция и ще ни предаде на съд\", каза още Нинова.\r\nТя посочи, че той ако тръгне да разследва обективно, това мнозинство може да го уволни. \"По този начин създадена комисията няма да пребори корупцията. \"Сега ни предлагат повече от същото\" , каза още тя. ", "date": "2019.11.21", "title": "Нинова предложи президентът да назначава шефа на КПКОНПИ, тя ще гласува против Цацаров и  Найденов"}
{"url": "https://www.actualno.com/politics/valeri-simeonov-protestite-sreshtu-men-sa-politicheski-news_1408333.html", "text": "      Всеки има право на протест, но протестите срещу мен са политически. Това каза лидерът на нФСБ Валери Симеонов вкулоарите на парламента във връзка с недоволството срещу избора му за , предаде репортер на Агенция \"Фокус\".      \"Протестите са политически. Това, което видяхме вчера бяха протести на бързо организирани хора. Това беше агитка, хора, които не знаеха за какво протестираха. Не ми знаеха дори името\", каза още Симеонов.    припомня, че и в момента около сградата на парламента има граждански протест. Повече за него можете да прочетете . Протестиращите има и плакати с надписи \"Забравихте ли майките?\" поискаха отново оставката му вчера. \"Ние  майките на деца с увреждания от НГИ „СИСТЕМАТА НИ УБИВА“ не приемаме  договорения „УЖ“ избор на Валери Симеонов за зам. председател на  върховната институция на Република България – Народното Събрание!  Абсурдно е лицето на омразата, олицетворението на циничната политическа  арогантност и самозабравяне да представлява българският парламент.  Недопустимо е управлението, съдбата и имиджа на страната отново да  зависят от нестабилните настроения и интереси на този коалиционен  партньор с нищожна електорална подкрепа“, се казва в съобщение до  медиите от организацията.  Лидерът на НФСБ посочи, че неговото поведение е било достойно и за да не носи негативи на правителството си . Така той припомни предишното недоволство към него от страна на родители на деца с увреждания, които месеци наред протестираха срещу . Тези протести костваха на Симеонов вицепремиерския пост.\r\n\"Няма драма в това. Случаят е приключил\", каза кратко той.    ", "date": "2019.11.21", "title": "Валери Симеонов: Протестите срещу мен са политически"}
{"url": "https://www.actualno.com/curious/predi-starta-na-black-friday-emag-razkrivat-12-izbrani-produkta-news_1408168.html", "text": "       Утре сутринта започва Черният петък на eMAG, който ще продължи до 01:59:59 ч. на следващия ден. От платформата за електронна търговия са осигурили повече оферти от миналата година и по-дълго време за пазаруване. Очакват ни 220 000 продукта на склад в разнообразни категории – атрактивни и специално селектирани предложения за електроника и компютри, за външния вид и спорт, за децата, за къщата, колата, хобито и домашните любимци.       Ето ги и избраните предложения, които eMAG разкрива предварително. При отваряне на линковете се виждат актуалните им цени за периода преди кампанията, а посочените Black Friday цени ще са валидни на след старта ѝ. Добре е да знаем, че бройките на селектираните Black Friday оферти са ограничени и се изчерпват бързо. Затова от платформата ни дават как да увеличим шанса си да се сдобием с желаните стоки.  (наличност 150 бр., на цена 199,99 лв.)    (наличност 400 бр., на цена 369,99 лв.)  (наличност 200 бр., на цена 649,99 лв.)  (наличност 1000 бр., на цена 119,99 лв.)      (наличност 500 бр., на цена 129,99 лв.)  (наличност 200 бр., на цена 44,99 лв.)  (наличност 500 бр., на цена 89,99 лв.)  (наличност 400 бр., на цена 499,99 лв.)  (наличност 200 бр., на цена 299,99 лв.)   – (наличност 120 бр., на цена 54,99 лв.)  (наличност 1000 бр., на цена 35,99 лв.)  (наличност 8000 бр., на цена 43,99 лв.). ", "date": "2019.11.21", "title": "Преди старта на Black Friday eMAG разкриват 12 избрани продукта "}
{"url": "https://www.actualno.com/politics/trygva-deloto-za-kasirane-na-kmetskite-izbori-v-sofija-video-news_1408358.html", "text": "       Вотът за кмет на София влезе в съда. Днес е делото на Мая Манолова за касиране на изборите.      На 11 ноември Манолова внесе 11 тома с доказателства за . Тя представи и близо 900 протокола и изборни книжа с твърдение, че са доказателство за нарушаване на закона.   Манолова изгуби битката за кмет на София с малко над 5%.   Ето какво каза бившият омбудсман и кандидат за кмет Мая Манолова пред журналисти преди началото на първото съдебно заседание в Софийския административен съд за касиране на местните избори:\r\n„ , 7 000 масов контролиран вот за Фандъкова в ромските секции. Ако съберем всички тези нарушения, те дават резултат, който е много по-голям от разликата между кандидатите на втори тур. Това, което очакваме е справедливост и показване на изборните манипулации и фалшификации, които бяха направени на изборите в София и да предупредим, че така повече не трябва да се случва. Хората затова няман доверие в изборния процес. Срещат ме десетки граждани, които казват: „Е какво сега пак купиха и изманипулираха изборите.“ Затова ги вадим тези нарушения, тези хора да се спрат, това утре да не се повтаря. Пак казвам, , някой да му открадне резултата, да знае, че има къде да се защити. И това място да е българския съд .“    ", "date": "2019.11.21", "title": "Тръгва делото за касиране на кметските избори в София (ВИДЕО)"}
{"url": "https://www.actualno.com/healthy/eksperti-za-pochinaloto-dete-napraveno-e-vsichko-ponjakoga-taka-se-sluchva-news_1408285.html", "text": "      Абсолютно единодушно всички членове на комисията, разследвала причините за , са установили, че \"за това дете е направено всичко.\" Това каза проф. Иван Литвиненко, началник на Клиниката по неврология в СБАЛДБ „Проф. Иван Митев“ в ефира на bTV.      Той оспори , който заяви, че родителите и детето са чакали два часа в Педатрията.\r\n\"Едно е състоянието на детето при идването, друго е час по-късно. Не се оценява как това дете е дошло и после какво се случва въобще с него. Не става дума за убеждаване (бел.ред. - )\", каза още проф. Литвиненко. По думите му, до настаняването на детето на легло вече е имало проведени изследвания. Първата рентгенова снимка не показва изменения в белия дроб, освен снимката има и други показатели. Направен е кръвно-газов анализ, който показал 98% насищане с кислород на тъканите.\r\n\"Каквото и друго да ми кажете, това е обективен показател, който показа, че няма тежка пневмония, каквато спекулативно се твърди. Четири часа след приемането се влошава, прави се втора снимка и там промените са значителни. Има такива случаи и по цял свят\", обясни още проф. Литвиненко.  Според доц. Мангъров, началник на Първо детско отделение към СБАЛИПБ \"Проф. Ив. Киров\", \"така става някой път, тези неща се случват.\" Той уточни, че детето е прието на 14 ноември в 10,25 часа в болница \"Лозенец\" в задоволително общо състояние, активно по време на прегледа. Предният ден е било с 39 градуса температура, личният лекар е назначил антибиотик \"Аугментин\". На следващата сутрин детето отказало да се храни.\r\nПо думите на доц. Мангъров всяка година има по няколко такива случаи, като през 2014 година в Добрич умира дете, при което болестта се е развила за 24 часа. \r\n\"Въпросът е защо не е , там се чака - това е най-голямата университетска болница. Само на 200 м се намира Инфекциозна болница... За да го заведат на другия край на София, значи състоянието не е толкова спешно\", каза още доц. Мангъров.    При опит на водещия Антон Хекимян да зададе уточняващи въпроси към проф. Литвиненко каза: \"Вие, за съжаление, сте човек, който настройва хората срещу нашата болница. Лекарите не са Господ. Слава Богу родителите имат друго дете...Зная, че в нашата болница никой не се държи арогантно с родителите.\"\r\nВижте разказ на родители за обикалянето им по болници в  ", "date": "2019.11.21", "title": "Експерти за починалото дете: Направено е всичко, понякога така се случва"}
{"url": "https://www.actualno.com/crime/prokuraturata-e-zapochnala-razsledvane-po-smyrtta-na-3-godishnoto-dete-news_1408368.html", "text": "      Прокуратурата разследва случая със смъртта на 3-годишното дете на 14 ноевмри, потвърди главният прокурор Сотир Цацаров в кулоарите на парламента.      Действията на прокуратурата са започнали вчера и продължават и в момента. Разследващите притежават и видеозаписите, цитирани от премиера Бойко Борисов, който родителите на загиналото дете са заснели, каза още той. Вчера са проведени разпити и с опечалените родители вчера следобяд. Тогава са били иззети и самите записи, \"които ще допринесът до откриване на обективната истина\", завърши главният прокурор.   \"И от трите здравни заведения е иззета пълната документация,  която касае действия по лечението, както и документацията от Пирогов, свързана с резултатите на аутопсията и с началните резултати от хистологичните изследвания\", обясни Цацаров.\r\nИма и друг съществен момент. От личния лекар на детето ще бъде иззета документация за предишни заболявания и цялостна картина на здравословното му състояние преди инцидента.  Прокуратурата предстои да разпита всички здравни специалисти в 3-те здравни заведения Специализираната детска болница „Проф. д-р Иван Митев“, УБ „Лозенец“ и УМБАЛСМ „Н. И. Пирогов“ и ще назначи съдебно-медицинска експертиза. В момента се уточнява кои точно \"компетентни специалисти\" от няколко области ще я извършат.\r\n\"Нека от този случай не правим обощение за качеството на всички хора, които упражняват лекарската професия, защото те заслужават уважение. Но нека и в същотовреме кажем, че ще положим всички усилия да разкрием обективната истина\", завърши главният прокурор.   Междувременно от доклад на здравното министерство стана ясно, че  на база на извършената аутопсия причината за смъртта е изяснена – тежка двустранна хеморагична пневмония (двустранни масивни кръвоизливи в белите дробове). Пневмонията е причинена от вирусна инфекция, заради която са възникнали и допълнителни усложнения - тежки двустранни кръвоизливи в надбъбречните жлези. Към момента не са готови всички резултати от хистологичните изследвания,     Вътрешното разследване в Клиниката по неврология в СБАЛДБ „Проф. Иван Митев“ пък е показало, че \"за това дете е направено всичко.\" Решението е било единодушно на членовете на комисията. Подробности можете да прочетете  ", "date": "2019.11.21", "title": "Прокуратурата е започнала разследване по смъртта на 3-годишното дете"}
{"url": "https://www.actualno.com/balkani/borisov-izgrajdaneto-na-koridor-8-e-vajno-za-celija-region-news_1408332.html", "text": "      Изграждането на ще бъде от полза за целия регион, включително и за Хърватия. Това заяви в Загреб по време на срещата си с премиера на Хърватия Андрей Пленкович, съобщиха от правителствената информационна служба. Двамата разговаряха в рамките на работното посещение на .      „Европейската интеграция на Западните Балкани ще продължи да бъде сред основните външнополитически приоритети на България, тъй като тя е инструмент за постигане на стабилност, мир и просперитет в региона. Оценяваме силно заявения ангажимент от страна на предстоящото Хърватско председателство за приемственост по темата от нашето председателство“, посочи той.   Обсъдени бяха приоритетите на предстоящото Хърватско председателство на Съвета на ЕС през първата половина на 2020 г., което ще продължи да работи за . Темата бе поставена високо в дневния ред на ЕС от Българското председателство и бе продължена от австрийското, румънското и сегашното финландско председателство. Бъдещето на Западните Балкани е в ЕС, категорични бяха премиерите Борисов и Пленкович.\r\n„Не е възможно да постигнем социално и икономическо сближаване в Европа, ако не подобрим транспортната, енергийната и цифровата инфраструктура в региона и целия ЕС“, отбеляза премиерът Борисов. Той приветства приемствеността между нашето и предстоящото Хърватско председателство по ключови теми от европейския дневен ред, както и по този толкова важен въпрос – инфраструктурната свързаност.  „От особено значение е да се справим с изтичането на мозъци от нашия регион. По тази причина високо оценявам инициативите за младите хора и за създаването на по-добри условия за работа и обучение в техните страни“, посочи премиерът Бойко Борисов. Той заяви подкрепата на страната ни за приоритетните теми на Хърватското председателство като преговорите за новия бюджет на ЕС, задълбочаването на Единния пазар и цифровизацията, инвестирането в образованието и иновациите, които са в основата на нашата конкурентоспособност в глобализирания свят.\r\nДвамата министър-председатели обсъдиха задълбочаването на търговското и икономическото сътрудничество между България и Хърватия, както и потенциала за насърчаване на инвестициите и привличането на взаимни инвеститори. Перспективни области за партньорство между българските и хърватските компании са инфраструктурните проекти, туризма, хранителната промишленост, информационните и телекомуникационните технологии, енергетиката.   „Споделяме общи интереси по отношение на регионалните инфраструктурни проекти. Затова смятаме, че изграждането на транспортния Коридор № 8 ще бъде от полза за целия регион, включително и за Хърватия, тъй като ще предостави алтернативен маршрут до Черно море – и по-нататък към Каспийския регион и Централна Азия“, каза още премиерът Борисов.    Българският министър-председател подчерта, че двете държави съвместно трябва да подкрепят европейската политика за укрепване на енергийната инфраструктура и развитието на проекти, имащи за цел диверсификация на маршрутите и източниците на природен газ. „Разглеждаме като еднакво важни проектите за интерконекторна връзка Гърция - България и терминала за втечнен природен газ на хърватския остров Кърк“, очерта премиерът Борисов. В същия контекст проектът за изграждане на газов хъб на територията на България има за цел да създаде необходимата инфраструктура, свързваща газовите пазари на ЕС със страните от Енергийната общност (Сърбия, Република Северна Македония, Босна и Херцеговина).\r\nБорисов и Пленкович дадоха висока оценка на възходящата тенденция в двустранното културно и образователно сътрудничество. ", "date": "2019.11.21", "title": "Борисов: Изграждането на Коридор № 8 е важно за целия регион "}
{"url": "https://www.actualno.com/asia/premieryt-na-avstralija-otricha-pojarite-v-stranata-da-sa-sledstvie-i-ot-klimatichnite-promeni-news_1408268.html", "text": "      На фона на големите горски пожари, премиерът на Австралия Скот Морисън каза, че страната може да увеличи емисиите на въглероден диоксид, които изпуска в атмосферата, без това да се отрази на природното бедствие, пише британският вестник The Guardian.      Морисън каза, че няма директна връзка между изпускането на парникови газове и необичайно големите пожари на континента, уточнява БГНЕС.   Премиерът беше принуден да коментира пожарите и климатичните промени под натиск от коалиция на бившите директори на пожарни служби, които обвиняват кабинета, че не е обърнал достатъчно внимание на проблема. Той каза, че е \"обърнал внимание\" на мнението на пожарникарите, че властите не са били подготвени за мащаба на природното бедствие, но отказал да се срещне с ръководителя на сдружението, защото вече бил получил съвет от настоящи пожарникари.\r\n\"Австралия изпуска 1,3% от парниковите газове в атмосферата. Теориите, че нашите действия се отразяват на конкретни пожари, дали на наша територия или другаде по света, не пасват със заслужаващите доверие научни доказателства\", каза Морисън по телевизията.  Връзката между изпусканите в атмосферата парникови газове и повечето пожари е сложна, но според престижни научни институти такава връзка има. По-топлото време повишава броя на дните всяка година, в които има високи или екстремни рискове от пожари.\r\nРеакцията на Австралия на промените в климата е определяна от експерти като една от най-лошите в света. Откакто правителството на премиера Абът премахна глобите за изпускане на въглероден диоксид в атмосферата през 2014 година, количествата, отделяни от Австралия, се увеличават непрестанно.   По-рано Скот Морисън заплаши, че кабинета предвижда специални мерки срещу протести на екоактивисти и последвалите вторични бойкоти.     ", "date": "2019.11.21", "title": "Премиерът на Австралия отрича пожарите в страната да са следствие и от климатичните промени"}
{"url": "https://www.actualno.com/politics/borisov-pri-trymp-kakvo-shte-chuem-i-kakvo-njama-da-chuem-news_1408255.html", "text": "      В понеделник, 25 ноември, президентът на САЩ Доналд Тръмп ще приеме българския премиер Бойко Борисов за двустранна среща, пише в анализ за \"Модърн дипломаси\" (moderndiplomacy.eu) Ивета Чернева, цитиран от БГНЕС.      Това няма да е първото подобно посещение за Борисов, който се срещна в Белия дом с Барак Обама през 2012 година.   Говорителят на Белия дом обяви, че Тръмп и Борисов ще обсъждат безопасността на Черноморския регион, енергетиката и борбата с вредното влияние - все теми, свързани с Русия, както може да се очаква.\r\nИстинската причина за срещата обаче е значителната покупка на американски самолети от България, смята Чернева. Става въпрос за сделката за 8 F-16, за 1,2 млрд. долара.  Срещите в Белия дом с чуждестранни лидери представляват специална благодарност за нещо, което чуждата страна е направила за Съединените щати. Купуването на самолетите може да е това нещо. САЩ са щастлив продавач, България са щастлив купувач.\r\nВ сферата на енергетиката, България гледа към САЩ, докато се опитва да постигне диверсификация на енергийните източници и да се сдобие с независимост от руския природен газ. По тази тема има ясно пресичане на американските и българските интереси. През май България за първи път се съгласи да купи американски природен газ. Миналата седмица премиерът Борисов се срещна с посланика на САЩ в Гърция, за да проучи възможността България да купува втечнен газ (бел. ред. - .    Това, което не се споменава от официалните лица в Белия дом, е, че визовият режим също ще бъде обект на разговорите. Българският премиер най-вероятно ще поиска президентът Тръмп да премахне изискванията за визи за българите - въпрос, който българското правителство поставя отдавна и който Румен Радев повдигна пред Тръмп по време на Общото събрание на ООН през септември. Миналият месец бяха премахнати визовите ограничения за граждани на Полша. Българският премиер ще търси същия резултат. На този етап е малко вероятно Доналд Тръмп да даде зелена светлина.    Това, което няма да чуем публично, е въпросът за връщането на бойците на \"Ислямска държава\" в Европа. Никой в България реално не поставя въпроса, но е логично да предположим, че връщането е тема за американското правителство. Самата България няма проблем с бойци на \"Ислямска държава\", но като страна-членка на ЕС се явява външна граница на ЕС, а съседната Турция представлява най-краткият сухопътен достъп до Европа от Близкия Изток. Миналата седмица Турция започна да връща бойците на ИДИЛ в Европа и Тръмп е категоричен, че европейските държави трябва да поемат отговорността за тях. В , които трябва да бъдат съдени или реинтегрирани в обществото, което е разбираемо, но също така дразнещо, защото европейците имат неоснователните очаквания, че по някакъв начин САЩ ще се погрижи за това. Ключово е как България, като член на ЕС и на кръстопътя между Турция и Западна Европа, ще се справи с въпроса. Никой в България на практика не дискутира проблема и не е известно какъв натиск се оказва от Европейския съюз, САЩ и Турция, но е логично да се предположи, че България се намира между чука и наковалнята. Така че връщането на бойците на ИДИЛ в Европа е още един въпрос, който ще се обсъжда, без това да бъде обявено публично.\r\nВ миналото България, която е съюзник на САЩ в НАТО, е помагала на Вашингтон в криминални разследвани и в областта на борбата с тероризма, трафика на наркотици и трафика на хора. Това е още една сфера, на която да се обърне внимание. срещу Доналд Тръмп не е голяма тема в България, понеже никой в страната не изглежда свързан с това. Ще бъде интересно дали Борисов въобще ще спомене въпроса и дали ще каже нещо в подкрепа на Тръмп. Това би било нещо, което Тръмп ще оцени, въпреки че протоколът казва, че Борисов ще постъпи умно, ако стои встрани от коментари за импийчмънта.   Директен подход до степен употреба на прости думи може да се очаква от Тръмп. Срещата със сигурност ще включва преводач от български - заради нивото на английски език на Борисов. Очаквайте шеги от Тръмп по повод симултантния превод. Няма как да се мине без това. ", "date": "2019.11.21", "title": "Борисов при Тръмп - какво ще чуем и какво няма да чуем?"}
{"url": "https://www.actualno.com/healthy/zakonovi-promeni-karat-direktor-da-reshava-kazusi-na-parche-s-telk-news_1408289.html", "text": "      НЕЛК определи 100% степен на увреждане и задължителен асистент за Кристина Кючукова. Решението е по повод жалба на майка й, която в началото на седмицата получи скандален отказ от Първи състав на ТЕЛК Пазарджик, който на практика остави двете без никакви средства. Оказа се, че комисията е взела решение без присъствието на важен за случая експерт. В деня, в който Недка Кючукова отива на ТЕЛК с дъщеря си Кристина, няма психиатър. Детето не е прегледано, но педиатър издава решение, че момичето не се нуждае от асистент и няма увреждания. Целият случай можете да прочетете       Казусът доведе до уволнение на директора на Многопрофилната болница в Пазарджик. Новият изпълняващ длъжността директор Красимир Темнилов е издал заповед в болницата: \"При необходимо решение от ТЕЛК всички деца под 16г. при проблеми с психично, неврологично или офталмологично заболяване, задължително да бъдат консултирани от съответните специалисти. Особено при регистрирани придружаващи заболявания.\" Това съобщи самият той пред Нова тв.   Така на практика се налага директорът на болницата да попълва празнина в разпоредбите. припомня, че на 16 октомври Министерският съвет прие решение, с което отпадна изискването в съставите на ТЕЛК комисиите да има специалист по заболяването на явяващия се. Промените бяха предложени по-рано от здравния и  одобрени от Националния съвет за тристранно сътрудничество (НСТС). Според решението на Министерски съвет причините за предложената промяна в  правилника са свързани с \"практически проблеми в неговото прилагане и  някои несъответствия с други нормативни актове\", сред които са именно  изискването в заседанията на териториалните експертни лекарски комисии  (ТЕЛК) да участва лекар с придобита специалност по профила на  заболяването. Още за решението можете да прочетете в    ", "date": "2019.11.21", "title": "Законови промени карат директор да решава казуси на парче с ТЕЛК"}
{"url": "https://www.actualno.com/actualno/naj-naglata-reklama-za-vsichki-vremena-news_1408152.html", "text": "      Доцентът Георги Иванов продава хранителни добавки. Тези хранителни добавки са, разбира се, чудодейни, като всички други. Никой не е виждал добавки, които да не гарантират поне същия ефект от лекарствата, който се преживява като двоен, щом се умножи по сладкото потребителско удоволствие, че даже не са лекарства - хем са безвредни, хем работят по-добре и на всичкото отгоре си ги изписваш сам.      Проблемът обаче е друг: че доцентът продава хранителните си добавки , че, бидейки приятел на Боян Петров (тоест, по думите на жената до него Радослава Ненова - най-вероятно един от многото, които в някакъв момент са се ръкували с Боян) искрено съжалявал, че (със запазен правопис, а публикацията вижте ).\r\nМакар да сме свикнали на токсични системни наглости и вече да ги регистрираме с полуотворен натрениран поглед, това все пак е рядък, шампионски случай. \r\n1) Определен човек декларира голяма приятелска близост с човек, който иска да използва за \"рекламна фигура\" на продукта си, а изключително вероятно я няма.  2) Рекламната фигура не е между живите и не е рекламна фигура, а един от малкото, които правят думата \"герой\" все още възможна.\r\n3) Твърди, че рекламният му продукт всъщност е можел да спаси живота му. \r\n4) Не се е допитал до нито един от близките на Боян Петров, за да използва името му, дори по този нескопосан, некомпетентен и неуважителен начин.    5) Сгафил един път пуска поясняващ пост, който е по-голям гаф и от първия въпреки уверенията на всички останали, че прави огромна глупост. \r\n6) Когато по-твърдо или по-меко всички му казват, че това е страшно пошла реклама, той отговаря, че не е реклама, понеже...понеже \"на няколко пъти казах, че не е реклама\".\r\n7) Твърди, че в публикацията си не е използвал името на продукта, а всъщност го е прикачил със снимка към нея.\r\n8) Продължава да експериментира с паметта на Петров, обявявайки хептен нахално, че \"На Боян тази публикация щеше да му хареса - сигурен съм\". \r\n9) Казва, че е важно за нас \"да плащаме по-малко в магазините и да ядем по-качествена храна. Или като ядем храната от супера да си прочистваме и поддържаме организма със съответните добавки\" - отдавна демистифицирана и псевдонаучна теза, която предполага, че добавките могат да заместват храненето или \"порции\" от него - неслучайно на всеки такъв продукт би трябвало да пише, че не е заместител на храненето, а и на повечето го пише.   10) Завършва защитната си пледоария в медиите с думите, че написал това \"в памет на Боян Петров\" - тоест, този човек наистина твърди, че в памет на Боян Петров би могло да стане дума за...хранителни добавки?\r\nИ така. В крайна сметка всички покоряват върхове, в случая на наглостта. Нека уважим този рекорд. Всеки с малко съвест знае как! Автор:   ", "date": "2019.11.21", "title": "Най-наглата реклама за всички времена "}
{"url": "https://www.actualno.com/blagoevgrad/zapochna-bansko-film-fest-news_1408297.html", "text": "      В читалище „Никола Вапцаров” беше даден старт на  XIX-ия Международен фестивал на планинарското и екстремно кино.      В приветствието си при откриването, кметът на Община Банско Иван Кадев пожела успех на организаторите на Банско Филм Фест, които са селектирали впечатляващи заглавия. „Вярвам, че ще продължите да работите за утвърждаването му като най-мащабния филмов фестивал за екстремни спортове, планини и приключения не само в България, но и в Европа, а защо не и с по-сериозни заявки” , каза кметът. Тази година Банско Филм Фест ще продължи до 24 ноември. В програмата на фестивала са включени 100 филма от 35 държави.  В съпътстващата програма има изложби, демонстрации и специални акценти.  Ден преди официалното откриване започна специалната програма за деца – БанскоФилмФест KIDS.\r\nСъбитието ще срещне публиката с най-добрите и актуални приключенци и ектремни личности в света и събира световния елит на outdoor активностите. Програмата на фестивала включва 15 мотивационни презентации и работилни от чуждестранни и български гости.\r\nПрезидент на Международното Жури е екстремната режисьорка, алпинистка и пътешественичка Елиза Кубарска от Полша.     ", "date": "2019.11.21", "title": "Започна Банско Филм Фест"}
{"url": "https://www.actualno.com/burgas/tri-plajni-ivici-shte-imat-novi-koncesioneri-prez-ljatoto-na-2020-godina-news_1408308.html", "text": "      Плажът в бургаския квартал „Сарафово” ще има нов концесионер. Наематели се търсят и за плажните ивици „Каваци-юг“ до Созопол и „Дяволска река 1“, който се намира в община Приморско.      Правителството започна на тези ивици. Те се провеждат по реда на Закона за устройството на Черноморското крайбрежие. Срокът на концесиите да е по 20 години е предложението на кабинета.\r\nКонцесионно възнаграждение през миналата година за плаж „Каваци-юг“ е било 55 581 лева, за „Дяволска река 1“ 19 049 лева, а за „Сарафово“ 45 502 лева. Това са цените без ДДС.\r\nСумите са определени съгласно приетата от Министерския съвет Методика за определяне на минималния размер на концесионното възнаграждение за морските плажове обекти на концесия, по Закона за устройството на Черноморското крайбрежие.  Новите концесионери трябва да осигурят на ивиците всички задължителни по закона дейности. Основните са наличието на спасители и водното спасяване, здравно и медицинско обслужване на ивицата и поддържане на изрядна хигиена. Освен това, плажните ивици трябва да предоставят услуги, които са от обществен интерес.     ", "date": "2019.11.21", "title": "Три плажни ивици ще имат нови концесионери през лятото на 2020 година"}
{"url": "https://www.actualno.com/balkani/skandal-vyv-voennovyzdushnite-sili-na-hyrvatija-news_1408291.html", "text": "      В хърватската армия избухна скандал, след като започна разследване срещу трима хърватски пилоти от военновъздушните сили в базата Земуник. Разследването се провежда от гражданска и военна полиция, съобщи МИА.      Пилотите превозвали с военен хеликоптер контрабандист на оръжие. При обиск в домовете им полицията е открила голямо количество боеприпаси.   Командващият военновъздушните сили бригаден генерал Мато Микич заяви, че това е изолиран случай и подобно нещо не се е случвало досега в историята на военната авиация на Хърватия. Той подчерта, че ще бъдат предприети всички необходими мерки за предотвратяване на подобни случаи, предава БГНЕС. ", "date": "2019.11.21", "title": "Скандал във военновъздушните сили на Хърватия "}
{"url": "https://www.actualno.com/europe/socialnata-politika-na-makron-e-za-bogatite-news_1408311.html", "text": "      Националният институт за статистика и икономически изследвания на Франция публикува доклад за върху най-богатите и най-бедните домакинства. Заключението е, че те фаворизират богатите, съобщава МИА, цитирана от БГНЕС.      Социалните и фискалните мерки на правителството на Еманюел Макрон през 2018 г. повишиха жизнения стандарт на населението с 1,1 %. В същото време те фаворизират 10 % от най-богатите домакинства. Тази категория е спечелила за година средно 790 евро повече, за да повиши стандарта си на живот, в сравнение със 130 до 230 евро за останалата част от населението. Хората, които са имали най-голяма полза от реформите, са онези, които притежават капитал.   Замяната на данък солидарност върху богатството с данък върху собствеността е довела до увеличение средно с 10 000 евро на разполагаем доход на домакинствата, засегнати от тази мярка. , бонусите за дейност и енергийните чекове за най-бедните са компенсирани от замразяването на социалните помощи за жилище.  Семействата на самотните родители и безработните или неактивните търпят най-висока стагнация на социалните помощи. Това позволи да бъдат спестени 220 млн. евро, което засегна 4,7 млн. домакинства, които трябваше да се възползват от тази помощ, достъпът до която беше ограничен през 2018 година.\r\nПовишаването на жизнения стандарт на най-богатите и най-бедните семейства е 10%. Средните слоеве с най-нисък ръст на доходите. Те използваха само данъчните облекчения върху наемите за жилище.   Всички мерки бяха по-скоро в полза на активните домакинства със средно годишно увеличение на жизнения стандарт от 340 евро, отколкото на (+ 120 евро).    Данъците върху горивата и тютюневите изделия засегнаха най-силно доходите на най-бедната част от населението, според доклада. ", "date": "2019.11.21", "title": "Социалната политика на Макрон е за богатите"}
{"url": "https://www.actualno.com/europe/die-welt-francija-s-predlojenie-za-namaljavane-na-zavisimostta-na-es-ot-nato-news_1408313.html", "text": "      Франция планира да предложи сериозни изменения в онази част от Вашингтонския договор, в която се определят задълженията по оказване на военна помощ, съобщава германският национален ежедневник Die Welt, цитиран от Агенция \"Фокус\".      По-специално Париж смята, че всяка страна от Европейския съюз, която дори не е член на НАТО, трябва да получи помощ от Алианса в случай на нападение срещу територията й. Това важи и за държави като Швеция и Финландия, които не са част от отбранителния съюз на Запада. Освен това европейските държави трябва да получават военна помощ, дори ако САЩ или Турция налагат вето и с това възпрепятстват активирането на клаузата за колективна сигурност.   Новината идва на фона на , че НАТО няма да я защити в сллучай на нападение. На 20 ноември естонският министър на вътрешните работи Март Хелме заяви, че има съмнения дали НАТО би защитила страната при евентуално нападение от страна на Русия. Пред финландски медии Хелме е обявил, че Естония, заедно с другите балтийски държави и Финландия, работи върху \"план Б\" за териториална отбрана, който предвижда засилено сътрудничество с Германия и САЩ.\r\nЦелта на Франция е страните-членки на Общността да допринесат за отбранителния капацитет на ЕС и да го направят по-малко зависим от НАТО. Именно поради тази причина в Париж подготвят предложения за промени във Вашингтонския договор.  \"Франция, наред с други неща, казва, че европейците трябва да са готови да гарантират сигурността си при извънредни ситуации\", цитира Die Welt европейски дипломат, пожелал анонимност.\r\nСпоред френското предложение, в случай на нападение над някоя от страните от ЕС, Европейската служба за външни отношения трябва да се превърне в своеобразен център за съдействие . Освен това всички държави от ЕС ще трябва да повишат нивото си на готовност , в случай че нападнатата държава се нуждае от военна или гражданска помощ. Париж предлага да се изясни в договора на ЕС дали специални случаи като кибератаки или т.нар. \"хибридни войни\" изискват задействането на клаузата.   Според изданието Франция е възнамерявала да отправи своите предложения миналата седмица на срещата на върха на министрите на отбраната на ЕС. По-късно обаче е преценено, че за обсъждане на предложенията е необходимо и включването на министрите на външните работи на страните-членки.     припомня, че наскоро френският президент Еманюел Макрон призова Европа да засили своите отбранителни способности, тъй като на НАТО вече не може да се разчита. Той определи състоянието на организацията като еквивалентно на \"мозъчна смърт\". Още от неговоти изявление в началото на ноември можете да прочетете Като причина френският президент посочи в интервю за „Икономист“, че военното нахлуване на Турция в Сирия и непредсказуемостта на САЩ при президента Доналд Тръмп са признаци за . ", "date": "2019.11.21", "title": "Die Welt: Франция с предложение за намаляване на зависимостта на ЕС от НАТО"}
{"url": "https://www.actualno.com/viewpoint/i-kakvo-kato-vremenno-sa-otstraneni-trima-bolnichni-direktori-news_1408157.html", "text": "      Миналата седмица едно от хеморагична пневмония. Преди това родителите му минаха през три болници, които не го хоспитализираха. Няма значение какви са причините за това - липса на свободни легла или недостатъчно добра преценка за състоянието на малчугана от страна на лекарите.      Седмица случаят е тема за медии и за гости на телевизионни и радио предавания… \r\nЗдравният министър Кирил Ананиев разпореди проверки в трите здравни заведения, през които са минали родителите с болното дете на ръце.\r\nНакрая след среща с майката и бащата премиерът Бойко Борисов директорите на трите болници - Специализираната болница за активно лечение по детски болести, \"Пирогов\" и \"Лозенец\", да бъдат временно отстранени.  Това е поредният случай, който показва колко сериозни са проблемите на българското здравеопазване, но те няма да се решат с проверки и временни отстранявания на болнични директори. Защото нито проверките, нито временното отстраняване на тримата шефове ще върне 3-годишния Александър на родителите му. \r\nА като си помисля и как премиерът твърди какво оборудване е осигурено на болниците, докато хората по села и паланки събират пластмасови капачки за кувьози и болнични легла, ми идва само една мисъл - и какво като има проверки и временно са отстранени трима болнични директори?...Какво от това? И достатъчно ли е? Проблемът е системен, от години, а определени наказателни акции единствено пазят имиджа на политиците. Той им е по-важен от всичко останало. Автор:       ", "date": "2019.11.21", "title": "И какво като временно са отстранени трима болнични директори?!"}
{"url": "https://www.actualno.com/moresport/kubrat-pulev-s-neochakvana-prognoza-za-megabitkata-djoshua-ruis-news_1408296.html", "text": "      Ако Анди Руис се готви съвестно, ако не го е заслепила славата, той ще победи отново Антъни Джошуа. Ако обаче Руис е бил заслепен от славата след първата победа над Джошуа и е занемарил режима и подготовката си, ще загуби. Такава прогноза направи големият ни боксьор Кубрат Пулев.      Със сигурност ще се изправя за титлата срещу победителя между Джошуа и  Руис. Очаквам, ако Руис се подготви съвестно, да спечели отново. Въпреки  че и Джошуа със сигурност си е взел поука, обясни Пулев, но от думите му излезе, че при равни условия като отдаденост и подготовка за него Руис е фаворитът. Припомняме, че мачът-реванш между двамата, след като Джошуа шокиращо загуби първия, е на 7 декември. А какво стана на 2 юни тази година в \"Медисън Скуер Гардън\" - припомнете си в плюс , довел до сензационната загуба на британската звезда, както и за поражението на Джошуа, първо в професионалната му кариера.    Боксът отвътре Може би е по-добре, че загубих от Владимир Кличко, иначе щях да съм прекалено голям, обяви Кубрат Пулев в интервю за bTV. Преди 5 години българският боксьор бе нокаутиран от тогавашния шампион в сблъсък за световната титла в тежка категория в Хамбург.  \"От щаба на Кличко бяха учудени от публиката и от това колко българи дойдоха да ме подкрепят. Бях много добре подготвен, но стратегията ми беше супер грешна. Бях сам дори срещу \"Зауерланд\". Допуснах грешки от първи клас в бокса - като ти посягат долу, не сваляш ръката и не позволяваш да те финтират\".\r\n\"Може и да е по-добре, че не го победих. Така е трябвало да стане, сега е много по-интересно. За нищо не съжалявам. Действията ми на ринга бяха прибързани, бях зелен въпреки опита при аматьорите. От империята \"Кличко\" правеха хиляди номера. Бях сам срещу всички, нямах опит, хората около мен нямаха опит. Те искаха да помогнат, но това беше положението. Поемам изцяло вината и отговорността, защото най-важна бе стратегията на ринга. Бях добре физически, но...\"\r\nПулев разкри, че прословутата му реплика след въпросния мач – \"Продължаваме напред\", се е превърнала в мотивация за много хора, включително и за такива със здравословни проблеми.       \"Това ме топли и ме радва – че са получили подкрепа в трудни мигове\".\r\nКобрата подчерта, че не е срещнал особени затруднения в последния си двубой – срещу американеца Райдъл Букър, когото победи със съдийско решение. \"\r\n\"През цялото време го биех, той беше подвижен боксов чувал. Разбира се, не трябва да го подценяваш – във всеки едни момент можеше да експлодира и да върне някой удар. Видяхте, че дори Джошуа - непобедимият, великана, мускулестият Джошуа - загуби от Руис заради един удар. Букър няколко пъти ме намери с десни прави, но не бяха някакви кой знае какви удари, българска глава е здрава и издържа на удари\".\r\n\"Аркадата вече съм я забравил, нямам никакви проблеми. Два-три месеца й трябваха да отшуми, беше много дълбока - двайсет и няколко шева. Мотивацията и духът са най-важни при такава ситуация на ринга. Боли и много обезверява, защото кръвта влиза в окото, не виждаш, има удари, които се изсипват върху мен, защото противникът атакува. Но мен ме движи желанието за победа. Силата е в духа, а не в парите или колите. Затова ме е яд за България, но това е друга тема\".\r\nПулев разкри, че със сигурност продължава съвместната си работа с треньора Ули Вегнер: \"Разбираме се перфектно. Той има око за бокса, има изграден начин на подготовка и програма, които неведнъж са водили до успехи. Той застана до мен и ми каза - ти си моята мотивация да направя световен шампион в тежка категория и след това се отказвам от бокса.\"      Скандалът с Джени Суши Аз съм шегаджия, но хората понякога не разбират шегите ми, трябва да внимавам и с тях, заяви Пулев. Той обясни и, че основната поука от случая със Суши е, че \"трябва да попиташ\". На мен ми стои дървено, но съвременният свят е такъв – човек не знае какво чувства другия, затова трябва да попиташ, гласи позицията на боксьора ни. ", "date": "2019.11.21", "title": "Кубрат Пулев с неочаквана прогноза за мегабитката Джошуа - Руис"}
{"url": "https://www.actualno.com/america/manifestyt-na-terorista-ot-nova-zelandija-e-stanal-chetivo-za-studenti-v-universitet-v-sasht-news_1408253.html", "text": "      Манифестът на терориста Брентън Тарант, който уби над 50 души в две джамии в Нова Зеландия е бил разпространен в университета \"Сиракюз\" в Съединените щати, предаде БГНЕС, позовавайки се на BBC.      Учебното заведение, което напоследък беше забъркано в няколко расистки скандала, каза че отделът им за безопасност разследва случая. Но студенти, както и губернаторът на щат Ню Йорк Андрю Куомо изказаха недоволство от недостатъчните мерки, които взима управата на университета.   Манифестът на терориста, който проповядва превъзходство на бялата раса, се появил на телефоните на студенти в библиотеката на университета в понеделник, чрез приложението Apple AirDrop, което служи за споделяне на файлове.\r\nКуомо критикува бездействието на президента на \"Сиракюз\" Кент Сиверуд и изиска да бъде проведено разследване след поредицата от расистки прояви. Сиверуд обеща, че мерки ще бъдат взети и призна, че има \"някои притеснения за средата на етническо разнообразие и приобщаване в нашия кампус\".  Местната полиция също започна разследване, а ФБР обяви, че ще им окаже съдействие.\r\nОт началото на месеца на няколко пъти беше съобщавано за расистки прояви в кампуса на университета. Сред мишените им бяха както чернокожи студенти, така и азиатци и евреи. На няколко пъти се появяваха графити с расистко съдържание, а някои утъпка снега във формата на свастика пред едно от общежитията. Един от клубовете в университета беше разформирован, след като негови членове нападнаха с расистки обиди чернокожа студентка.   Някои от студентите организираха протести срещу действията на ръководството, като настояват замесените в тези прояви да бъдат изключени от учебното заведение, а служителите на университета да преминат курсове по приобщаване. Анонимен донор обеща награда от 50 000 долара за човека, който разкрие кой стои зад поредицата от расистки действия.     ", "date": "2019.11.21", "title": "Манифестът на терориста от Нова Зеландия е станал четиво за студенти в университет в САЩ"}
{"url": "https://www.actualno.com/business/15-km-opashka-ot-tir-ove-na-gkpp-kapitan-andreevo-zashto-news_1408303.html", "text": "      От 20 ноември трафикът на граничен пункт КГПП \"Капитан Андреево\" Опашката от чакащи ТИР-ове днес достига до Свиленград, това е малко над 15 км, съобщава Нова тв.      На места по АМ \"Марица\" камионите са в няколко колони и трябва да се кара изключително внимателно, заради мократа настилка и мъглата в района.   Струпването на товарни камиони по границата с Турция продължава повече  от 2 месеца, стана ясно от думите на Диана Маркова от АГ \"Митници\". Каква е причината? Оказва се, че засиленият стокообмен с Турция не може да бъде обработен от работещите гишетана ГКПП \"Капитан Андреево\", въпреки че пунктът работи на пълен капацитет. За последните 24 часа са изработени близо 2 500 камиона, 100 повече от вчера, каза Маркова.  За последните 5 години трафикът се е увеличил двойно и достига 2400 - 2600 на ден, а абсолютен рекорд е бил поставен през октомври месец, когато граничните служби са обработили документите на 70 000 камиона. Това са 12 000 камиона повече спрямо октомври 2018г., подчерта Маркова.\r\nЕдна от причините може би е евтината турска лира, която стимулира търговията с Турция, коментира тя. Според нея и влизащите в България камиони от този граничен пункт са се увеличили двойно.   Друга причина са идващите коледни празници. Заради почивните дни и очакваното увеличение в продажбите всички фирми бързат да извършат доставките си, което също се отразява на товарните превози, обясни Маркова.    По думите й леките автомобили и автобуси не са повлияни от затрудненията с преминаването на товарните, защото за тях има обособени специални коридори. ", "date": "2019.11.21", "title": "15 км опашка от ТИР-ове на ГКПП \"Капитан Андреево\". Защо?"}
{"url": "https://www.actualno.com/balkani/turcija-nameri-priroden-gaz-v-iztochna-trakija-news_1408245.html", "text": "      Сондажите на норвежкия енергиен гигант \"Екуинор: и канадската компания \"Валеура\" показаха значителни находища на природен газ в Тракия, пише турският вестник \"Сабах\", цитиран от БГНЕС.      Количествата са 286 милиарда кубически метра, което е достатъчно за близо 5-годишното потребление на Турция.   Откритието беше направено край град Муратлъ в европейската част на Турция.\r\nКметът на село Юкаръсърт, край което беше направено откритието каза, че жителите на населеното място се радват на новината. \"Чували сме от работниците, че тези земи крият огромен потенциал за добив на природен газ. Цените на имотите ни се повишиха след съобщаването на новината\", заяви Шериф Йълдъръм.  Сюлейман Берк, брокер на имоти от района, коментира, че цените на имотния пазар са се повишили с 40%, след като се е разбрало за находището на газ. ", "date": "2019.11.21", "title": "Турция намери природен газ в Източна Тракия "}
{"url": "https://www.actualno.com/society/grajdanski-protest-sreshtu-valeri-simeonov-pred-narodnoto-sybranie-news_1408307.html", "text": "      За втори пореден ден граждани се събраха на протест пред Народното събрание, недоволни от избирането на лидера на НФСБ Валери Симеонов за зам.-председател на Народното събрание, предаде репортер на БГНЕС.       \"Забравихте ли майките?\" и са се събрали пред северния вход на Народното събрание.   \"Ние майките на деца с увреждания от НГИ \"СИСТЕМАТА НИ УБИВА\" не приемаме договорения Симеонов за зам. председател на върховната институция на Република България – Народното Събрание! Абсурдно е лицето на омразата, олицетворението на циничната политическа арогантност и самозабравяне да представлява българският парламент. Недопустимо е управлението, съдбата и имиджа на страната отново да зависят от нестабилните настроения и интереси на този коалиционен партньор с нищожна електорална подкрепа\", се казва в съобщение до медиите, разпространено от организацията вчера.\r\nМайките настояват за неговата незабавна оставка или оставката на Народното Събрание, \"което с този си нелеп \"избор\", демонстрира пълна липса на морал и елементарно зачитане на достойнството на суверена! Ние майките на деца с увреждания от НГИ \"СИСТЕМАТА НИ УБИВА\" отново ще опитаме да събудим гражданската съвест, като от протести до постигане на гореспоменатото искане\", се казва още в текста.   ", "date": "2019.11.21", "title": "Граждански протест срещу Валери Симеонов пред Народното събрание"}
{"url": "https://www.actualno.com/crime/gledat-deloto-sreshtu-german-kostin-za-ubijstvoto-na-5-godishnija-nikita-news_1408086.html", "text": "      На 21 ноември в Специализирания наказателен съд ще се проведе заседание по делото срещу Герман Костин, обвинен в убийството на 5-годишния Никита Плотников, предаде БГНЕС.      На 9 август 2019 г. съдия Александра Йорданова бе избрана за докладчик по делото срещу Костин. Разпределението стана във връзка с решение на САС, с което се отмени присъдата по делото срещу Герман Костин и делото се върна на първата инстанция за ново разглеждане от друг състав.   Припомняме, че на 16 юли 2018 г. Софийският градски съд осъди , обвинен в убийството на 5-годишния Никита Плотников, на доживотен затвор без право на замяна.\r\nПо-рано прокуратурата поиска доживотен затвор за Герман Костин заради убийството на 5-годишното дете, чието тяло бе намерено в куфар край село Пасарел през 2015 г.  През месец май 2015 г. прокуратурата задържа и обвини Герман Костин за умишленото убийство на 5-годишния Никита. По кърпа, с която било увито детето, разследващите установиха ДНК-материал, който е изследван и експертиза заключи, че е повече от 100% сигурно, че този материал е оставен от Костин. Другите доказателства, които са събрани, са записи от камерите на АПИ, които са го заснели как шофира към мястото на извършване на престъплението. Засичане на мобилния му телефон показа, че той се е намирал в района по същото време. Смъртта на детето е настъпила вследствие на задушаване. Самият Костин тогава не даваше обяснения пред разследващите и не призна вината си. на загиналото дете е била съдружник с Герман Костин във фирма за недвижими имоти.\r\nВижте повече за случая в     ", "date": "2019.11.21", "title": "Гледат делото срещу Герман Костин за убийството на 5-годишния Никита "}
{"url": "https://www.actualno.com/society/dps-bojkotira-parlamenta-zaradi-naznachenieto-na-valeri-simeonov-news_1408301.html", "text": "      ДПС отказва да участва в заседанията на НС заради новия заместник-председател Валери Симеонов и парламентарната група на партията напусна заседанието на Народното събрание.      Припомняме, че вчера .   Той зае мястото на Явор Нотев, който от лятото не е част от \"Обединени патриоти\". Причината е, че депутатите от \"Атака\" напуснаха ПГ на \"Обединени патриоти\" и поискаха заличаването й.\r\nОт ГЕРБ заявиха, че са подкрепили Симеонов   Самият Симеонов посочи, че е о Да не би вие да сте очаквали ДПС да ме подкрепят\", попита Симеонов.\r\nОт своят страна лидерът на БСП .   Тя посочи, че щом , то тогава трябва да го покажат като оттеглят подкрепата си към правителството на Борисов.\"    „Покажете го. Оттеглете подкрепата си за Борисов и правителството пада. Твърдите, че за ГЕРБ задържането на власт е над стабилността и сигурността на държавата. Задържането на ГЕРБ се дължи на вас. Ако стабилността и сигурността на България са ви по- важни го покажете с действия, не с голи думи“. ", "date": "2019.11.21", "title": "ДПС бойкотира парламента заради назначението на Валери Симеонов "}
{"url": "https://www.actualno.com/celebrate/otbeljazvame-vyvedenie-na-presveta-bogorodica-news_1408130.html", "text": "      Въведение на Пресвета Богородица в храма или само краткото Въведение Богородично, също понякога само Въведение, е един от най-големите християнски празници, почитан е и от двете основни християнски деноминации – Католицизъм и Източноправославие. Празникът принадлежи към числото на дванадесетте велики празника. Българската православна църква и Македонската православна църква отбелязват празника всяка година на 21 ноември (юлиански календар), в някои страни се отбелязва на 4 декември по нов стил. В този ден се почитат, както благочестивите родители на Дева Мария Йоаким и Анна, които я въвеждат на тригодишна възраст в йерусалимския храм, така и изпълнението на обета им да посветят Мария на Бог.       История на празника    Християнските книги разказват за празника Въведение Богородично, как на този ден Йоаким и Ана събират своите роднини и приятели и ни рисуват картината на млади девойки със свещи в ръце вървящи пред светата Отроковица, а след тях родителите, водещи Девата до Йерусалимския храм. Първосвещениците и служителите в храма ги посрещат с пеене на свещени химни. Дева Мария е поставена на първото стъпало пред храмовия вход и за почуда на всички присъстващи, неподдържана от никого, тя се изкачила свободно по 15-те стъпала и се спряла на най-горното.\r\nПървосвещеник Захария въвел пречистата Отроковица в Светая Светих, където влизал веднъж в годината само първосвещеникът.  Праведните родители принесли дарове и жертви на Бога и след това, като получили благословение от свещениците, се върнали с роднините си в Назарет.\r\nДева Мария живеела при храма. Там в отделни помещения живеели млади девойки, посветени Богу, също така и вдовици, които служели в храма, подобно на пророчица Ана (Лука 2:36-38). Тук живеели също странници и пришълци. Към тях се присъединила и св. Ана, майка на св. Богородица, която овдовяла скоро след въвеждане на пречистата Дева в храма. Но тя живяла кратко време със своята Дъщеря. Скоро след мъжа си и тя починала.\r\nДевата се възпитавала под надзора на по-възрастните благочестиви девойки, познаващи Светото Писание. Тя усърдно се трудела, непрестанно се молела. По такъв начин тя се готвела за своето високо назначение. Църквата я нарича „прекрасна зора“, от която изгряло Слънцето на правдата.       Когато пречистата Дева стигнала до възраст, на която девиците, които се възпитавали при храма, обикновено се връщали в света и се омъжвали, свещениците поискали тя да постъпи по същия начин. Но Мария им открила своето желание – да посвети себе си Богу и да не встъпва в брак. Тогава те, по внушение от Св. Дух, я сгодили за престарелия Йосиф, роднина на нейните родители. Той станал покровител на Мария и уважавал обета, който тя дала пред Бога. Отбелязване Най-ранното известие за честването на празника е от края на 1 век. Прави се възпоменателно тържество и цялото християнство празнува Въведение Богородично.\r\nСпоред православната традиция Въведение Богородично слага началото на Коледните пости и се свързва с настъпващата зима и очакването на църковните тържества около Рождество Христово.\r\nС решение на Светия Синод на Българската православна църква от 1929 г. празникът Въведение Богородично в България се чества и като Ден на християнското семейство и на православната християнска учаща се младеж.      Семейното ходене на църква на този ден символизира влизането на тригодишната Мария в храма и напомня на бащи и майки за духовните им задължения към децата. На този ден родителите или учителите водят децата в църквата. Представени на Бога, те ще растат благочестиво в послушание към родителите си и чистота на нравите.\r\nВ българските традиции въведение Богородично се е чествал в много ограничен кръг – само с родителите и ония от децата им, които не са встъпили в брак. Всички те отивали заедно в храма, за да измолят за семейството си здраве и благоволение. След това в дома, събрани около огнището, на чаша вино, топла пита и вкусна гозба, чествали – освен празника Въведение Богородично – и здравата връзка помежду си. Масата оставяли неразтребена, за да дойде Богородица през нощта, да си хапне и да благослови дома. ", "date": "2019.11.21", "title": "Отбелязваме Въведение на Пресвета Богородица "}
{"url": "https://www.actualno.com/healthy/roditeli-pred-kamera-za-opita-si-sys-zdraveopazvaneto-ni-imahme-kysmet-news_1408276.html", "text": "      Едните нямат хирург, другите нямат ехограф – въобще, родителите са в някаква безиходица. Всеки родител знае, че трябва да обиколи няколко болници, а често няма време. Това казват Лора и Георги Стоилови, чиято дъщеричка е оцеляла по чудо.      Случаят е от месец март и беше разказан от Нова телевизия. По думите на Стоилови, дъщеричката им почва да повръща силно, става в петък срещу събота. Късно през нощта на хората вече им е ясно, че няма да се размине без ходене в болница Първо отиват в частна клиника, но лечението не подейства, детето продължава да се влошава. Следва посещение в Педиатрията в София – там се оказва, че няма свободно легло, а детето трябвало да лежи на системи, според преглеждащия лекар. Прегледът е на гастроентеролог, като не са правени никакви изследвания за поставяне на диагноза – само \"опипване на корема\".   Родителите отиват в трета, частна болница – там правят кръвни изследвания, де факто потвърждават диагнозата от Педиатрията, и почва вливане. Но там няма стационар, момиченцето трябва да се върне вкъщи. Връща се на другия ден – един от индексите, показващи проблем – инфекция, вече е скочил още. Пак се продължава с вливане, но нямало работещ в неделя ехограф, за да се види корема. Лекарката там не смятала, че случаят е на апандисит – нещо, в което майката се усъмнила. На края на деня последвало познатото упражнение – да се прибират, но да дойдат в понеделник, когато да се правят изследвания.\r\nВместо да се върнат у дома, семейство Стоилови веднага отиват в \"Пирогов\" – в 1 през нощта дъщеричката им е на операционната там, защото става въпрос за апандисит. \"Искам да благодаря специално на д-р Житянов\", каза майката. Имало е не просто спукан апандесит, ами перитонит. Наложило се червата на детето буквално да бъдат мити, обясни майката какво ѝ е казал лекарят. Той изрично заявил, че след още няколко часа е щяло да бъде късно.  Ние имахме късмет, но други деца го нямат, завърши разказа си Лора. ", "date": "2019.11.21", "title": "Родители пред камера за опита си със здравеопазването ни: Имахме късмет"}
{"url": "https://www.actualno.com/business/dyrjavata-si-tyrsi-desetki-milioni-za-zamenkite-pri-stanishev-ochertavat-se-dela-s-godini-news_1408266.html", "text": "      Пет години след като Европейската комисия отсъди, че горските заменки са непозволена държавна помощ и България трябва да вземе мерки да си върне парите, земеделското министерство се раздвижи. На спешен брифинг в парламента агроминистърът Десислава Танева уведоми медиите, че току-що са разпратени писма до над 100 фирми и граждани, които са спечелили от  порочните сделки в периода 2007-2009 година. Всички те са поканени да доплатят на държавата общо 80 милиона лева, задето са получили евтино прекрасни държавни гори по Черноморието и планинските курорти, срещу които са дали свои имоти, неособено привлекателни, но пък оценени нереално високо, .      Кои са тези, които трябва да връщат? със 103 имена, сред които 63 фирми, 3 общини и 32 физически лица. Сред тях има дружества, свързвани с Гриша Ганчев, Тодор Батков, Красимир Гергов, Христо Ковачки,  Николай Банев и други известни бизнесмени. Юристи вече коментираха, че е  доста съмнително, че визираната от Танева сума ще бъде събрана.   \"Тези 103 сделки засягат 478 имота на обща площ малко над 22 хил. дка\", каза Танева. Става въпрос за неправомерна държавна помощ. А общата оценка сочи, че при въпросните сделки били взети държавни имоти с 80 млн. лева по-скъпи, отколкото са дадените в замяна имоти.\r\nТанева коментира, че искането на държавата е факт, защото сега приключили всички експертизи, но други източници твърдят, че Брюксел настоял пред София най-после да се задейства, иначе ще последва наказателна процедура и евентуално дело в Европейския съд заради бавенето на българската държава.  Скандалните заменки \"кон за кокошка\" от времето на правителството \"Станишев\" предизвикаха мащабни протести и медийни разследвания, а след продължително проучване през 2014 г. ЕК обяви, че заменките нарушават правилата за държавна помощ и че ако България не прекрати нарушението, случаят ще отиде в Съда на ЕС и може да доведе до колосални глоби за страната. Под натиска на Брюксел, но твърде мудно и неохотно, властите в България съставиха списък със 103 порочни заменки. София получи ултиматум до края на 2015 г. да сложи точка на нарушението - т.е. да развали сделките или да изиска от спечелилите нечестно си да доплатят разликата между истинските оценки на държавните и на техните имоти. Тъй като развалянето на сделки е труден и бавен процес, София обеща на ЕК, че ще поиска облажилите се лица да доплатят пари на държавата. За целта трябваше да бъде избран оценител, които да изчисли за всяка сделка какви са били реалните пазарни цени на обектите на размяната - държавни и частни горски имоти, и с колко е била ощетена държавата. Това обаче също се оказа трудна задача - последваха мъчителни опити на МЗХ да избере фирма-оценител. После препъникамък се оказа въпросът по каква методика да се правят оценките. \r\nИзпращането на уведомителните писма до \"бенефициентите\", облагодетелствали се от заменките, само по себе си е добра новина. Но то е само първа стъпка към събирането на парите. Писмата са нещо като покана към длъжниците доброволно да въстановят в бюджета дължимите суми. Те имат право да възразят - и срещу конкретната сума, и срещу претенцията на държавата. Това означава, че споровете ще влязат в съда, а делата ще се точат с години. Има и друг голям проблем - още докато се търсеше оценител, тогавашният зам.-министър на земеделието Георги Костов каза, че голяма част от фирмите, участвали в заменките, са с нови собственици. Те могат да претендират, че са \"трети добросъвестни лица\", т.е нямат нищо общо със скандалните имотни сделки отпреди 10-12 години. А някои дружества-заменители са в ликвидация. Всичко това допълнително ще усложни нещата в опита да се съберат дължимите милиони   През 2014 година България получи от ЕК едногодишен срок, в който да наеме оценител, който да каже колко струват заменяните имоти, но това не се случи, защото търговете за избор на оценител се проваляха. В крайна сметка в края на 2017 година ресорното министерство обяви публично състезание за избор на фирма, която да извърши оценката за 120 000 лв. без ДДС. Тъй като поръчката беше в условията на форсмажор, беше даден и едва 10-дневен срок за подаване на оферти, пише \"Капитал\". В крайна сметка оценката е направена от държавната \"Агролеспроект\", която извърши услугата за 114 000 лв. без ДДС.     ", "date": "2019.11.21", "title": "Държавата си търси десетки милиони за заменките при Станишев - очертават се дела с години"}
{"url": "https://www.actualno.com/goodnews/otkrivat-pametnika-na-simeon-radev-v-sofija-news_1408116.html", "text": "      На 21 ноември, 2019 г. от 12.00 ч. до НДК ще бъде официално открит първият в София паметник на българския общественик, писател, дипломат и публицист Симеон Радев. Скулптурата на автора на \"Строители на съвременна България\" е разположена в непосредствена близост до НДК (откъм Моста на влюбените).      Творбата е изработена от скулптора Янко Бонев, по проект на арх. Петър Стрясков.   Паметникът на Симеон Радев се издига по инициатива на фондация „Достойни българи“ и идея на нейния председател - българският актьор Илия Георгиев.  По идея на „Достойни българи“ през  2011 г. в София бе открит и паметник на българския политик, финансист и дипломат Атанас  Буров, в градската градина до БНБ.\r\nПаметникът се открива в годината, когато отбелязваме 140-годишнината от рождението на Симеон Радев (р. 19.02.1879 г.) и намира своето достойно място в София, повече от половин век след смъртта му.  За откриване на паметника са поканени представители на централната и местна власт, общественици, политици, историци, дарители и граждани. ", "date": "2019.11.21", "title": "Откриват паметника на Симеон Радев в София "}
{"url": "https://www.actualno.com/asia/nov-atraktiven-opit-za-bjagstvo-na-demonstranti-ot-politehnicheskija-universitet-v-honkong-beshe-sprjan-news_1408254.html", "text": "      Част от антиправителствените демонстранти, които са обсадени от полицията в Политехническия университет в Хонконг, опитаха да избягат през тръбите на канализацията, информира БГНЕС, посочвайки Euronews като източник на информацията.      Пожарникари блокирали една от отходните тръби и опитът се оказал неуспешен.   По-малко от 100 протестиращи остават в сградата на учебното заведение.\r\nПо-рано голяма група демонстранти беше окупирала университета, но полицията го обгради и започна да ги арестува. От понеделник са задържани поне 1000 души, като някои се предадоха, а други бяха заловени при опити да избягат, включително спускайки се с въжета по фасадата и скачайки върху мотоциклети на помощници извън кампуса.  Полицаите на няколко пъти влизаха в сблъсъци с протестиращите - както с намиращите се в Политехническия университет, така и с организирани групи техни съмишленици, които атакуваха полицейския кордон в гръб, в опит да подмамят служителите далеч от сградата и да помогнат на обградените да избягат.\r\nУлиците около университета бяха спокойни в сряда.\r\nПолитехническият университет е един от петте в града, които протестиращите срещу управата на Хонконг и намесата в нейната работа на Пекин окупираха миналата седмица. Те ги използваха като бази, от които стартираха различни акции за блокирането на основни пътни артерии и други нарушения на ритъма на живот в града.       Полицията каза, че от понеделник 800 души мирно са напуснали Политехническия университет. Властите ще разследват задържаните, поне 300 от които са непълнолетни.\r\nГубернаторът на Хонконг Кари Лам призова за мирен край на обсадата на университета, която беше белязана от най-тежките сблъсъци, откакто започнаха протестите преди половин година.\r\nПолицията обяви, че няма планове да щурмува кампуса, който в момента е в плачевно състояние, изпочупен от сблъсъците и издраскан с графити.\r\nПротестиращите в Хонконг са недоволни от намесата на континентален Китай в работите на града, който по закон се ползва с автономия от централната власт в Китай, според сделката за връщането му в страната от Великобритания в края на 90-те години. Те твърдят че насилието е резултат от ненужната употреба на сила от страна на полицията.\r\nПротестите в Хонконг са най-голямото предизвикателство срещу властта на президента на Китай Си Дзинпин, който е определян като имащия най-голяма власт лидер на Комунистическата партия от епохата на Мао Дзедун.    ", "date": "2019.11.21", "title": "Нов атрактивен опит за бягство на демонстранти от Политехническия университет в Хонконг беше спрян"}
{"url": "https://www.actualno.com/society/otbeljazvame-denja-na-hristijanskoto-semejstvo-news_1408146.html", "text": "      На 21 ноември Светата Православната църква чества празника Въведение Богородично - Деня на християнското семейство и младеж.      Според преданието на този ден се случило паметно събитие. Богородица била обречена от родителите си на Бога още преди рождението си. Когато навършила три години, те я завели в Йерусалимския храм. Със запалени свещи всички близки я съпроводили през града до храма. Светата Дева била поставена на първото стъпало и за почуда на всички, неподдържана от никого, тя се изкачила свободно по 15-те стъпала и се спряла на най-горното. Първосвещеник Захария - баща на св. Йоан Кръстител - я посрещнал, благославяйки я. Когато достигнала възрастта, на която младите възпитанички на храма трябвало да се върнат в света и да се омъжат, тя била \"дадена\" на престарелия си родственик Йосиф, който оттук нататък трябвало да бди над нея.   Въведение Богородично за първи път се е отпразнувал като самостоятелен празник през 715 година. През 543 година император Юстиниан Велики построил в Константинопол църква, посветена на Въведение Богородично. Според църковния ни календар празникът попада в периода на Коледните пости. На този ден вярващите приемат Свето причастие, а с него и нови сили за духовен растеж и борба със злото – в себе си и в света.\r\nТози ден Църквата е приела и за Ден на християнското семейство. Семейното ходене на църква в този ден символизира влизането на тригодишната Мария в храма и напомня на родителите за духовните им задължения към децата. Защото семейството е най-доброто училище, което може да даде първите познания за Бога и Православието, за християнските добродетели, на които векове се е крепял българският род.  С решение на Св. Синод на Българската православна църква от 1929 г. празникът се чества и като Ден на християнското семейство и на православната християнска младеж. Този празник напомня на родителите и учителите, че трябва да възпитават децата в благочестие и вяра, в послушание към родителите си и чистота на нравите. ", "date": "2019.11.21", "title": "Отбелязваме Деня на християнското семейство "}
{"url": "https://www.actualno.com/politics/deputatite-ot-nfsb-izslushvat-sotir-cacarov-news_1408274.html", "text": "      Днес в Народното събрание ще бъде изслушан от групата на „Обединените патриоти” и по-специално от депутатите на НФСБ във връзка с кандидатурата му за шеф на Антикорупционната комисия /КПКОНПИ/.      В сряда Валери , че \"въпросът за избирането на г-н Цацаров не е обсъждан в НФСБ, нито в групата\", затова НФСБ поиска такова изслсушване.    изтече на 20 ноември. Кандидатите са двама. ГЕРБ и \"Обединени патриоти\" предлагат Сотир Цацаров за председател на КПКОНПИ.  Според председателя на ПГ на ГЕРБ Даниела Дариткова \"за тях е важно борбата с корупцията да бъде успешна, защото това касае както интересите на българските граждани, така и интереса на страната\".\r\nЕдинственият друг официално обявен кандидат е от партия ВОЛЯ на Веселин Марешки. Те предлагат за поста , припомня БГНЕС.   ", "date": "2019.11.21", "title": "Депутатите от НФСБ изслушват Сотир Цацаров "}
{"url": "https://www.actualno.com/europe/naj-malko-trima-zaginaha-v-sicilija-sled-vzriv-vyv-fabrika-news_1408232.html", "text": "      Поне трима души са били убити при в семейна фабрика за производство на фойерверки на италианския остров Сицилия, предава AFP, цитирана от БГНЕС.      Пожарникари все още уточняват дали това е окончателния брой на жертвите.   Двама работници и 71-годишната собственичка на фабриката са . Синът на собственичката е сред поне четирима души, които са ранени и са откарани в болница в Палермо с тежки наранявания.\r\nВзривът станал в сряда следобед в град Барчелона Поцо ди Гото, докато във фабриката правели фойерверки за предстоящите новогодишни празници.  Работник, изваден от рухналата сграда казал, че един от колегите му липсва. Все още не е ясно дали има хора в неизвестност, нито какво е предизвикало взрива.\r\nВ Южна Италия е традиция по Нова година да се палят фойерверки, както за забавление, така и като ритуал за гонене на зли сили. В региона се правят пиротехнически изделия поне от 1540 г., като това производство често взима жертви при различни инциденти.    ", "date": "2019.11.21", "title": "Най-малко трима загинаха в Сицилия след взрив във фабрика "}
{"url": "https://www.actualno.com/chronicles/severna-karolina-stava-12-ja-shtat-na-sasht-news_1408149.html", "text": "      Северна Каролина граничи с Южна Каролина на юг, с Джорджия на югозапад, Тенеси на запад, Вирджиния на север и Атлантическия океан на изток. Географски се дели на три обособени зони: крайбрежните низини, които съставляват около 45% от общата площ на щата, платото Пиемонт в средната част (35% от общата площ) и Апалачите в най-западните части на щата, където се намира и най-високата точка – връх Мичел (2038 m).      Под влиянието на Атлантическия океан крайбрежната зона има много по-мек и топъл климат от този във вътрешността на щата. Средните температури тук през лятото са около 30 °С, а зимните – около 5 °С, докато във вътрешността през зимата се задържа постоянна снежна покривка със средна дебелина от 20 cm и температури около -5 °С. Икономика За 2008 БВП на щата е $400,2 милиарда, което го нарежда на девето място сред щатите. Средният доход на глава от населението е $33 735, което го поставя на 36-то място в национален план.  През 20 век щатът се издига сред водещите в селското стопанство и промишлеността. Сред основните отрасли, развити тук, са птицевъдството и говедовъдството. От растенията най-голямо значение има тютюнът, на който щатът е най-голям производител в САЩ. От промишлеността с най-голямо значение е текстилната индустрия, която е един от стълбовете в щатската икономика, макар в последните две десетилетия тук да са загубени много работни места поради силния натиск, наложен от евтините производства в Латинска Америка и Китай.\r\nВ последните години в големите градски агломерации на Шарлът и Роли се развиват с бързи темпове финансовите услуги, биотехнологиите и компютърните технологии. ", "date": "2019.11.21", "title": "Северна Каролина става 12-я щат на САЩ"}
{"url": "https://www.actualno.com/business/idva-novo-uvelichenie-na-bankovite-taksi-news_1408244.html", "text": "      Нова вълна на повишение на банковите такси се задава от декември. След като големите трезори у нас вдигнаха цените на част от най-използваните от гражданите финансови услуги в началото на октомври, вече се включват и по-малките банки, .      ЦКБ, Българо-американска кредитна банка, Токуда банк, Пощенска банка, Първа инвестиционна банка, Интернешънъл асет банк обявиха промени в тарифите си, които влизат в сила през декември. Банка ДСК, която от началото на октомври вече вдигна част от таксите си, готви нови промени от 15 януари 2020 година.    Българо-американска кредитна банка (БАКБ) завишава таксите, които  събира по входящи и изходящи преводи във валута, различна от евро. Към  банки от ЕС плюс Швейцария и на хартиен носител таксата на тези преводи  скача 2.50 на 4 лв., а когато е чрез системата RINGS – от 15 на 20 лв. А  ако са чрез виртуална банка – от 10 на 13 лв. Таксата за вътрешнобанков  превод се вдига от 1.20 на 1.50 лв.\r\nОт 3 декември Първа инвестиционна банка вече ще облага воденето на банкови сметки чрез MyFibank с 2.50 лв. месечно, а когато към тях има дебитна карта – 2 лв. От 3.50 на 4 лева се вдига цената на месечното обслужване на банковия пакет \"Моят избор\". За същия пакет, но онлайн, таксата се вдига от 3 на 3.50 лева.  Промени ще има и в размера на сумите за касови операции. В момента при внасяне в брой на 5000 лв., или 2500 евро, не се събира комисиона. От декември обаче лимитът пада на 3000 лв. или 1500 евро. Над тази сума ще се събира по 0.1%, а ако е в евро – 0.15%, или минимум 1 евро.\r\nТарифата на банката за междубанков превод скача от 2.50 на 4 лева. От 25 на 30 лева ще се увеличи услугата чрез системата RINGS. Вдигат се таксите за нареждане от вътрешнобанкови сметки на гише – от 1 на 1.50 лева.    Централна кооперативна банка (ЦКБ) е обявила нови промени от 12 декември и още едни от 20 януари догодина. Така например ЦКБ планира да увеличи месечната такса за поддържане на разплащателна сметка без дебитна карта от 2.50 на 2.90 лв., а ако е във валута – от 1.7 на 2 евро. С дебитна карта поскъпването на обслужването на разплащателни сметки ще е по-слабо – от 2.10 на 2.20 лв. и от 1.10 на 1.50 евро, ако е в чуждестранна валута.    Завишават се таксите при касови операции. За внасяне на суми в брой ще се събира 0.15% от сумата над 3000 лв. при сегашни 0.1%. Повече ще се плаща и за теглене на пари в брой от разплащателни, депозитни или спестовни сметки – 2 лв. плюс 0.4% за сумата над 2000 лв. при сегашни 1 лв. плюс 0.3% от сумата над 2000 лв. ЦКБ планира повишение и на таксите за кредитни преводи и директни дебити, както и на таксите по запорирани сметки. Пощенска банка увеличава таксите за откриване и обслужване на  сметки за физическите лица от 18 декември. Не 2 лв., а 2.50 лв. ще  струва откриването на разплащателна сметка в офис на банката, а ако е  във валута, повишението е от 1 на 1.50 евро. Таксата за обслужване на  стандартна разплащателна сметка без дебитна карта се повишава от 2.50 на  3.50 лв. месечно.\r\nБанката повишава таксата и при теглене на суми от разплащателна и  спестовна и депозитна сметка – от 0.35% на 0.40% върху сумата. Поскъпват  и левовите преводи на каса към други банки, както и вътрешнобанковите  преводи – от 1.50 на 2.50 лв.   От догодина ДСК ще оскъпи обслужването на разплащателните сметки. Ако към тях има дебитна карта, месечно таксата ще стане 2.30 лв. при сегашни 2 лв., а без дебитна карта – 4 лв. при сегашни 3 лв. По същия начин поскъпват сметки със студентска карта DSK-ISIC, както и специалните сметки на земеделски производители. ДСК в началото на октомври вече оскъпи част от вътрешнобанковите и междубанковите преводи. Банката увеличи и месечната такса за основна дебитна карта Mastercard Space и Visa Space от 3.75 лв. на 4.15 лв. ", "date": "2019.11.21", "title": "Идва ново увеличение на банковите такси"}
{"url": "https://www.actualno.com/society/bonus-malus-njakolko-dushi-karat-edna-kola-kakvo-stava-sys-zastrahovkata-im-news_1408278.html", "text": "      Личи си, че са избегнати едни смешни неща от предишния проект – очевидно е поработено. Така Красимир Георгиев от Асоциацията за квалификация на автомобилистите в България коментира .      Според него, презумпцията да има до 25% бонус максимално и 400% малус не е нелогична, защото повечето шофьори били примерни. Никой не те кара да нарушаваш правилата, аргументира се Георгиев.   Според застрахователния експерт Цветанка Крумова обаче, документът е правен на база статистика на нарушения на пътищата, а не на статистика за застрахователни щети. \"Не знаем какъв ще е ефектът в моментът – всички застрахователи трябва да излязат с нови премии за базови събития\", каза тя пред Нова телевизия. По думите ѝ, ефектът от така предложената система може да е добър, може да е лош – затова Крумова поиска по-бърза ревизия на системата, когато заработи, не първата да е чак през 2024 година.\r\nКрумова обърна внимание специално на изискването да се каже кой шофира даден автомобил. Тя подчерта, че единственото изключение за инцидентно каране на кола е когато и собственикът е в нея. И Крумова, и Георгиев посочиха, че при хипотеза да се шофира един автомобил, на първо място стои малусът за колата – който е най-лошият шофьор, той тежи най-много. Двамата не бяха сигурни и не дадоха отговор дали при един лош шофьор в семейството и двама примерни ще има пресмятане на \"бонус – малус\" на база показателите на всички, т.е. средноаритметично ниво. Няма начин да няма някакво осредняване и някакъв изравнителен коефициент, каза все пак Георгиев.  Изрично двамата експерти казаха, че младите шофьори няма да тръгват в системата с неравностоен старт т.е. да са оценени по-строго. ", "date": "2019.11.21", "title": "\"Бонус - малус\": Няколко души карат една кола - какво става със застраховката им?"}
{"url": "https://www.actualno.com/showbusiness/apple-iznenadvashto-otmeni-premierata-na-hitov-film-news_1408265.html", "text": "      Технологичният гигант Apple изненадващо отмени премиерата на филма \"Банкерът\" с Антъни Маки и Самюел Л. Джаксън, предаде БГНЕС      Филмът трябваше да бъде показан пред публика днес в Холивуд, като първата собствена продукция на компанията за потребителска електроника и софтуер.   От Apple казаха, че са \"имали притеснения\" за някои аспекти на филма, но не уточниха какви са били те. \"Купихме \"Банкерът\" по-рано тази година, защото бяхме впечатлени от  развлекателната и образователна история за промените в обществото и  финансовата грамотност. Миналата седмица се появиха притеснения около  филма, които привлякоха нашето внимание. Ние, заедно с авторите на  филма, имаме нужда от време, за да разгледаме тези притеснения и да  решим каква е най-добрата следваща стъпка. В светлината на всичко това,  няма да има премиера на Банкера на фестивала AFI\", казаха от Apple.\r\nФилмът е драма, базирана на действителен случай с двама чернокожи предприемачи, които натрупват състояние като се преструват, че компанията им се управлява от бял.  Изтеглянето на филма поставя под съмнение реализацията му, защото той трябваше да бъде голямо събитие за Apple и стрийминг услугата им Apple+, която стартира този месец, коментира The Guardian.\r\nНякои дори прогнозираха, че \"Банкерът\" може да се превърне в любимец на критиката и да се появи на наградите \"Оскар\", по примера на направения за стрийминг компанията Netflix филм \"Рома\" на режисьора Алфонсо Куарон.   Филмът трябваше да тръгне по кината на 6 декември, след което да се появи и по Apple+. Компанията не коментира дали тези планове са променени.     ", "date": "2019.11.21", "title": "Apple изненадващо отмени премиерата на хитов филм "}
{"url": "https://www.actualno.com/europe/v-ispanija-zabraniha-politikata-na-ryanair-za-rychen-bagaj-news_1408240.html", "text": "      Нискотарифната авиокомпания Ryanair понесе удар, след като съд в Испания определи новите им ограничения на количеството ръчен багаж като \"злоупотреба\" и разпореди да не бъдат спазвани в страната, пише БГНЕС, позовавайки се на Euronews.      Съдът взе решението, след като разгледа жалбата на пасажерка на Ryanair, която била принудена да плати 20 евро, за да може да вземе в салона на самолета ръчната си чанта, тежаща над 10 килограма.   Съдът разпореди авиокомпанията да върне парите на жената, да ѝ плати лихви и каза в решението си, че политиката на Ryanair \"ограничава правата, дадени на пътниците по закон\", в резултат на което не трябва да се прилага в Испания.\r\nНовите правила на Ryanair за салонния багаж бяха въведени през 2018 г. и предвиждат пътниците да плащат допълнителна такса, ако донесат за качване в салона на самолета нещо повече от малка, лична чанта. Те бяха посрещнати с недоволство, защото в миналото компанията позволяваше в салона на самолета да се превозва малък куфар без допълнително заплащане.  Компанията каза, че решението на испанския съд \"няма да промени правилата им за превозването на багаж\" и го нарече \"изолиран случай, в който нашата търговска свобода да определяме размерите на салонния багаж е погрешно разбрана\".\r\nИспанският съд подчерта, че решението не може да бъде обжалвано в страната, но още не е ясно дали Ryanair ще се оплаче в Европейския съд в Люксембург.    ", "date": "2019.11.21", "title": "В Испания забраниха политиката на Ryanair за ръчен багаж"}
{"url": "https://www.actualno.com/society/prognoza-za-vremeto-21-noemvri-chetvyrtyk-news_1408226.html", "text": "      Днес ще е предимно облачно с максимални температури между 11 и 16 градуса. Ще има валежи от дъжд, на повече места и по-значителни в Централна и Източна България, докато в западните райони ще има и временни разкъсвания на облачността. С умерен, в източните райони и поречието на Дунав и временно силен източен вятър ще започва да прониква по-студен въздух. Минималните температури ще са между 7° и 12°, максималните – между 11° и 16°.      Над Черноморието ще е облачно с превалявания от дъжд, на повече места и по значителни в следобедните часове. Ще духа умерен и временно силен източен вятър. Дневните температури малко ще се понижат и максималните ще са между 14° и 17°. Температурата на морската вода е 17°. Вълнението на морето сутрнита ще е 3, през деня ще се усили до 4 бала.   Над планините ще е облачно с валежи от дъжд, по-значителни в Родопите и Източна Стара планина. Над около 2000 метра дъждът ще преминава в сняг. Ще духа умерен, в планините на изток и временно силен юг-югоизточен вятър. Максимална температура на 1200 метра – около 8°, на 2000 метра – около 2°\r\nАтмосферното налягане е малко по-ниско от средното за месеца и няма да се промени съществено.  В петък от изток-североизток, с умерен вятър, ще нахлува сравнително хладен въздух и температурите ще са почти без дневен ход. Ще остане предимно облачно, в много райони ще вали дъжд, над около 1800 м - сняг. По-съществени ще са валежите в Рило-Родопската област. През почивните дни облачността ще се задържи значителна, но валежи ще има на малко места и ще са предимно слаби. Вятърът ще остане с източна компонента, ще е слаб до умерен. Минималните температури ще са малко по-ниски, дневните в неделя слабо ще се повишат. ", "date": "2019.11.21", "title": "Прогноза за времето - 21 ноември (четвъртък)"}
{"url": "https://www.actualno.com/pernik/chetvyrti-den-ot-krizata-v-pernik-horata-iskat-oshte-vinovni-da-ponesat-otgovornost-news_1408277.html", "text": "      Четвърти ден продължава кризата с безводието в Перник и околнаите села. Водата от язовир \"Долна Диканя\" не е годна за пиене, остава само за ползване язовир \"Студена\", предаде БНТ.      Кметът на Перник Станислав Владимиров заяви, че вчера е бил доста динамичен ден. По думите му зам.-министър Николай Нанков е обещал в кратки срокове да има ново ръководство на ВиК дружеството. Градоначалникът призна, че не е такъв, какъвто всички желаят, но с осигуряването на допълнителни екипи и вливането на вода в язовир \"Студена\", кметът разчита, че проблемът ще се нормализира. Владимиров заяви, че има уверението на РЗИ, че водата от язовир \"Студена\" е годна за пиене.   Владимиров коментира, че . Той отбеляза, че освобождаването на ръководството на ВиК е добра първа стъпка.\r\nМеждувременно граждани подчертаха, че само оставката на инж. Иван Витанов не е достатъчна. По думите им всички хора по веригата са виновни за тази ситуация. Недоволните жители на града ще внесат и отворено писмо до регионалния министър Петя Аврамова. Хората отбелязаха, че водата в самото начало на пускането ѝ е неприятна - въпреки че се хлорира, на места тя тече жълта и мътна.   Отвъд това стана ясно, че сериозна спекула се върти с най-търсената стока в Перник – бидоните, пише .   Цените на пластмасовите съдове скочи с обявяването на режима на водата в общината, а търговците отчетоха бум на продажбите.    Най-купувани са бидончетата на кооперативния пазар в Перник - от 20 л, с канелка, защото домакините ги ползват за миене. Цената им е 20 лв. за комплект. Само бидончето се продава по 16,50 лв., а канелката – 3,50 лв. В столицата обаче този съд струва 13-14 лв., а поръчан онлайн - едва 9 лв., но с доставката се оскъпява. Цените на канелките в търговската мрежа не надвишават 2 лв.\r\nС 5 до 10 лв. са завишени цените и на останалите бидони. Така за 25 л перничани плащат по 25 лв. С канелка цената е 28,50 лв. “Почти не продаваме без кранчета”, обясниха търговци.\r\n60-литровите съдове с канелки струва на пернишкия кооперативен пазар 37 лв., 130-литровите – 51,50 лв., а 220-литровите – 63,50 лв. ", "date": "2019.11.21", "title": "Четвърти ден от кризата в Перник: Хората искат още виновни да понесат отговорност"}
{"url": "https://www.actualno.com/society/novini-ili-novini-kartinata-na-pechata-za-21-noemvri-news_1408230.html", "text": "       представя краткия преглед на печата, посветен на акцентите от вестниците, за днешния 21 ноември,четвъртък.       Държавата оцени щетите от скандалните горски заменки на едва 80 млн. лева. Под заплаха от съд и евроглоби София най-сетне реши да изпълни решение на ЕК отпреди 5 години. Дори и тази сума едва ли ще бъде събрана. Пет години след като Европейската комисия отсъди, че горските заменки са непозволена дър-жавна помощ и България трябва да вземе мерки да си върне парите, земеделското министерство се раздвижи.\r\nЗадава се нова вълна на повишение на банкови такси. Нова вълна на повишение на банковите такси се задава от декември. След като големите трезори у нас вдигнаха цените на част от най-използваните от гражданите финансови услуги в началото на октомври, вече се включват и по-малките банки. Пощенска банка, ПИБ, ЦКБ, Българо-американска кредитна банка, Токуда банк, Интернешънъл асет банк обявиха промени в тарифите си, които влизат в си-ла през декември. Банка ДСК вече вдигна част от таксите си и готви нови промени от 15 януари 2020 година.   Под земя печатат новите паспорти. До 27 ноември приемат офертите на двете немски фирми. До края на годината става ясно кой ще печата картите с чип. От МВР предвиждат 16 месеца за строителство на сградата за лични документи.\r\nПроектът за системата „Бонус-малус“ – 5 години плащаме за отнето предимство. Бизнесмени връщат 80 млн. лв. за незаконни заменки, твърди медията.     Бългаpия полyчава пpизнание от DірNаtо, официалният блог на Дъpжавния депаpтамент на САЩ, като съюзник, на който Америка може да разчита, съобщи посолството на САЩ у нас.\r\nЛекари от МВР болница спасиха живота на Маринела Арабаджиева.  Бизнес дамата колабирала и изпаднала в безсъзнание заради кръвното.  Хората от миньорския град обсадиха офиса на дружеството. Зам.-министърът на регионалното развитие и благоустройството Николай Нанков уволнява шефа на ВиК - Перник, заради несправянето с безводието и водния режим в миньорския град. Това отбеляза той след срещата му с кмета Станислав Владимиров. Преди това перничани обсадиха офиса на водното дружество и се наложи намесата на полицията.   Министър-председателят Бойко Борисов се срещна с бившия премиер на Италия Силвио Берлускони в Хърватия, стана ясно от публикация в профила му във Facebook. Премиерът е на работно посещение в Хърватия днес и утре. \"Туск е голям приятел на България, помните как изнесе слово на български език. Добър приятел ми е, той е много твърд човек. Доналд ще бъде твърд председател, точно какъвто ни трябва в този момент. Той е лидер на партия, бил е премиер, познава Балканите, познава Централна и Източна Европа. Жозеф Дол го обичам като баща като брат, той е изключителен човек, но мисля, че Доналд ще бъде по-твърд\", заяви в словото си Борисов. ", "date": "2019.11.21", "title": "Новини или novini: Картината на печата за 21 ноември"}
{"url": "https://www.actualno.com/politics/pompeo-e-pozdravil-bylgarija-za-sdelkata-za-f-16-news_1408248.html", "text": "      Американският държавен секретар Майк Помпео е похвалил България за сделката за самолетите F-16, съобщава БНР, позовавайки се на дипломатически източници.      На кратка пресконференция по време на срещата на външните министри на Пакта в Брюксел Помпео изрази надежда Северна Македония скоро да стане член на НАТО. Той заяви, че САЩ са ратифицирали протокола за членство на Северна Македония.   \"Сигурността за хората означава да приветстваме Северна Македония като наш 30-ти член. Съединените щати одобриха протокола за нейното присъединяване на 22-ри октомври и сега ние очакваме тя официално да се присъедини към нашия Алианс\".\r\nМайк Помпео похвали увеличаването на вноските от страните-членки в бюджета на Пакта и заяви, че 30 години след падането на Берлинската стена остава заплахата от авторитарни режими, като наблегна на Китай.  По-рано днес Държавният департамент на САЩ също ни похвали като лоялен съюзник. Вашингтон е доволен, че страната ни отдава приоритет на и ще увеличим разходите ни за отбрана до желаните 2% от БВП.\r\nПомощта, която САЩ са предоставили на България в сферата на сигурността през последните 25 години, възлиза на над 340 млн. долара. САЩ и България работят заедно за подобряване на сигурността в Източна Европа, се казва още в съобщението.    ", "date": "2019.11.21", "title": "Помпео е поздравил България за сделката за F-16"}
{"url": "https://www.actualno.com/interview/tereza-bouchkova-ironijata-e-mnogo-vajna-i-v-literaturata-i-v-jivota-news_1408124.html", "text": "               Баща ми, Павел Кохоут, е отличен писател, но не е добър баща. Сега той е на 91 г., аз съм на 62. Има три деца. 60 години му отне да ни обикне… Той напусна майка ми, когато бях на 3 г. Но заради това, че съм негова дъщеря, когато станах на 14 години, аз нямах право да уча в добро училище, защото се казвах Кохоут. Аз също подписах Харта 77. В резултат на това после ми се наложи да работя като чистачка… За времето на дисидентството разказах в първата си книга - „Индийският бяг“. Тя излезе в Словакия. Много хора мислеха, че можех да премълча някои неща, че не съм имала право да разкажа така искрено своята история, защото ще попреча на хората да се решат да осиновят, но аз едва преживях всичко това. Книгата ми донесе много неприятности. Тя излезе още преди „Нежната революция“. Реакциите бяха много положителни, но по-късно това се промени – защото бях писала за дисиденти, които след това се превърнаха в президенти. Баща ми ми беше много ядосан, когато получи книгата в Австрия. И като резултат на това, 20 г. не говори с мен. Вацлав Хавел хареса романа, но после, като стана президент, не можа да ми прости. Образите в книгата ми не са само черни или само бели. По-късно искаха от мен и Хавел, и баща ми да задраскам някои неща в романа. За мен това беше шок, защото искаха цензура – нещо, срещу което самите те се бяха борили.   За книгата ми мнозина казаха, че се чете не само с очите, но и със сърцето. Има верни описания на поведението на хора без съвест, без способност за съчувствие… Разказвам за болезнения процес на деградация на осиновените си деца, как те тръгват по пътя на асоциалното поведение. Опитвахме се да им дадем здрава основа, но те отказваха да учат, да се образоват, често влизаха в затвора… Важно е да се каже, че този роман е не просто за родителите и децата, а за родителите на момчета тийнейджъри. Израстващите ни синове започнаха да копнеят за свободен живот, който според техните представи, беше взимане на наркотици. Осиновяването обикновено е началото на някаква приказка. В началото беше действително така. Но първата година от живота на децата в местата на осиновяване е белязана от липса на любов, което води до травма. Първоначално беше приказка, но през пубертета всичко започна да се срутва, ден след ден. Родителите вече не могат да оказват влияние върху децата си, а като се добавят и наркотиците, нещата стават неконтролируеми. Не е по силите на никои родители да се справят с наркотиците.\r\nВ Чехия никога не се беше писало за това. Аз го преживях и описах. Моят роман често се дава на хора, които ще осиновяват – за да не гледат с розови очила на това. Но не бива и другото – да се вижда само заплахата. Човек трябва да бъде подготвен за това, което може да се случи.        Иронията е много важна и в литературата, и в живота, защото помага на човек да преодолее своите наранявания. По-големият ни син я прочете и дори много я хареса.    Нито ромите, нито чехите знаят как да бъде разрешен проблемът с интеграцията на ромите. В Чехия имаше десетилетие на ромското включване, но нищо не се получи. Мнозинството във всяка една страна може да направи всякакви планове, но при положение че самите роми не искат това, няма как да се получи. Те живеят свободния си живот, без правила. Не съм съгласна с това, което мнозина твърдят, че средата е по-важна от гена. ", "date": "2019.11.21", "title": "Тереза Боучкова: Иронията е много важна и в литературата, и в живота"}
{"url": "https://www.actualno.com/asia/pojarite-v-avstralija-zadushavat-sidni-video-news_1408256.html", "text": "      Въздухът в Сидни отново е замърсен от гъст дим и милиони жители на големия град са изложени на вредни за здравето нива на пепел и прах, предаде БГНЕС, позовавайки се на Reuters.      Кадрите на местни телевизии от хеликоптер показаха, че известната опера и моста над пристанището едва се виждат от пушека. Големите горски пожари край града продължават да горят и жителите на 5-милионната метрополия отново са изложени вредните ефекти от тях. Четвъртък стана вторият ден от тази седмица, в който концентрацията на твърди частици във въздуха премина границата, над която се счита за опасна за здравето.    Властите издадоха предупреждение към жителите на най-засегнатите райони да не излизат на открито и да изчакат дима да се разнесе.\r\nАвстралия често страда от големи горски пожари през сухите, горещи лета на континента. Но тази година пожарите започнаха да горят с необичайна честота и интензитет още през пролетта. Причината е продължилата почти без прекъсване 3-годишна суша, която мъчи Австралия и създаде условия за разрастване на пожарите.     ", "date": "2019.11.21", "title": "Пожарите в Австралия задушават Сидни (ВИДЕО)"}
{"url": "https://www.actualno.com/asia/vzlom-v-ohranjavanata-kyshta-na-vselenskija-patriarh-v-istanbul-news_1408241.html", "text": "      Трима маскирани мъже влезли с взлом в къщата на Вселенския патриарх в Истанбул, пише гръцкият вестник \"Катимерини\", цитиран от БГНЕС.      Престъплението е станало в събота вечерта, като за него съобщава гръцката диаспора в града на Босфора.   Патриархът на Константинопол бил на проява извън дома си и само една прислужница била в къщата по време на взлома.\r\nИзвършителите били записани от охранителните камери да влизат в къщата, която се намира в комплекс с частна охрана. Все още не е ясно дали са откраднали нещо.  Турската полиция започна разследване на случая, който предизвиква въпроси как тримата извършители са успели да заобиколят частната охрана на имота. ", "date": "2019.11.21", "title": "Взлом в охраняваната къща на Вселенския патриарх в Истанбул "}
{"url": "https://www.actualno.com/pernik/d-r-ivanov-nalichieto-na-tejki-metali-v-ustieto-na-jaz-pchelina-pokazva-che-pritokyt-im-e-presen-news_1408252.html", "text": "               Д-р Иванов, до каква степен следите случая със замърсяването и измирането на рибата в яз. Пчелина? Може да се каже, че съм заинтересован от самото начало, тъй като работя в катедра \"География, екология и опазване на околната среда\" към Югозападния университет. А освен това представлявам неправителствената организация \"Център за природни и социални изследвания\". Проявявам интерес към всички проблеми в областта на опазването на околната среда. Ако мога да добавя, занимавам се и с дистанционни изследвания - използване на сателитни изображения за анализ на различни проблеми, свързани с опазването на околната среда. Именно така попаднах на този проблем, а беше и доста шумно анонсиран от средствата за информация. Вие виждате резултатите от изследвания на водата в две лаборатории и завишенията на някои показатели. С какво са вредни те?   Веществата, които показват превишение в пробите, са вредни, тъй като това са тежки метали. Ние добре знаем, че те се натрупват в крайния гостоприемник на консумираната храна -  човекът. Те имат своето влияние. Но на сателитните снимки също така се вижда, че в периода от 14 август до 9 септември има и увеличено ниво на хлорофил във водата. Този хлорофил се свързва само с едно - с наличието на фитопланктон или повишени нива на еутрофикация в разглежданото водно тяло. Съответно такива високи нива на еутрофикация могат да бъдат причинени от завишени стойности  на физико-химични показатели като: амониев азот (N-NH4) (mg/l),Нитрати (N-NO3) (mg/l), Нитрити (N-NO2) (mg/l),Орто-фосфати (P-PO4) (mg/l). Наличието на тези вещества може да доведе до влошаване на биологичните показатели за качество и по-специално съдържанието на хлорофил. Взетите проби, а и информацията от РИОСВ и Басейнова дирекция също потвърждават тези изводи. Но това не променя факта, че също така има и сериозно превишение на някои специфични замърсители като олово, кадмий, цинк, фосфор, манган, никел и др. в направените три допълнителни проби.  Моля да преведете какво значи изразът \"биологични показатели за качество\"?     Тези показатели и по-специално наличието на хлорофил са свързани с наличието на амониеви съединения, нитрати, фосфор - всички тези, които подпомагат развитието на фитопланктон. или дисбаланс на биогени или т.нар еутрофикация на водния басейн, наличието на цъфтеж на водораслите, казано на народен език. Само да спомена, че влошените биологични показатели за качество нямат пряка връзка с тежките метали, които показват завишения. Има сериозно замърсяване на язовира както по отношение на биологичните и физико-химчните например разтвореният кислород, така и по отношение на някои специфични вещества, главно тежки метали. Какви биха могли да бъдат причините за завишаването на тези показатели? Не мога да гадая. Тежките елементи с превишение са цинк, олово, кадмий. Най-вероятно става въпрос за промишлени производства, но кой е конкретният замърсител, аз не мога да спекулирам. Не кой е замърсителят точно, а какъв вид производство го причинява? Тук също не мога да се ангажирам с конкретен отговор, защото пробата е епизодична. Причините могат да бъдат от доста сектори. Мога само да констатирам, че има превишение и то главно в областта на тежките метали, както и влошени биологични показатели за качество естествено.   Колко сериозно е замърсяването? Има доста голямо превишение в две от пробите на оловото, което при максимално допустими концентрация от14 μg/l,  показва 210 μg/L. Другата показва 47 μg/L пак при норма 14. Да отбележа обаче, че според българското законодателство се взимат средно годишни стойности и максимално допустима концентрация. Тоест, правят се 4 проби през 3 месеца и се получават средно годишна стойност. И на тяхна база се оценява дали има превишения или не. Сега, тъй като пробата е една, аз залагам на максимално допустимата концентрация на елемента, който пак показва сериозни завишения. Например при фосфора - при 40 μg/L норма имаме около 740 μg/l. При цианидите имаме превишение с  около 4 μg/L, при хрома с около 2 μg/L от максимално допустимите концентрации. Но за да направим по-сериозни изводи трябва да разполагаме с представителна извадка за цялата година и да го сравним с нормативите. А Вие като учен притеснен ли сте от това какво става с този язовир и за колко време според Вас водата може да се изчисти, ако се спре вливането на мръсотии? Аз съм притеснен за чистотата на водата, защото ако говорим за тежките метали, те се акумулират в язовира. Всеки язовир играе ролята на утайник и тежките елементи ще се задържат в него. Въпросът е, че те не трябва да постъпват. Не трябва да има нови замърсявания. Трябва да се предприемат мерки да се намалят нивата на специфичните замърсители, които постъпват от река Струма целогодишно. Иначе язовирът е замърсяван не от вчера. От много години се отлагат тези елементи в него. Притеснително, е че едната проба, която е анализирана във Финландия, е взета от устието, а не от придънния слой. Тоест, взета е от мястото, където Струма се влива в язовира и показва завишени стойности  на олово, хром, фосфор и на цинка. Защо е притеснително, че е взета от устието? Притеснително е, че е взета от устието и показва завишения, което значи, че има пресен приток на тежки елементи в язовира. Притеснително е също така, че влошените биологични показатели за качество може би се дължат на вещества, внасяни в язовир Пчелина най-вероятно от голямото количество битово-фекални води, изливащи се в него. В тази посока трябва да се работи задължително, недопустимо е за страна член на ЕС. За това май не че говорено досега? Не е говорено, но това масово измиране на рибата най-вероятно се дължи на ниското количество разтворен кислород в язовира. Разтвореният кислород, ако не ме лъже паметта, е около 2 до 3 мг на литър, когато се случва измирането, а един месец преди това е бил в порядъка на над 6 мг на литър. Практически липсата на кислород, според мен, води до измиране на рибата, а липсата на кислород не се свързва с наличието на тежки метали. Естествено, те са много сериозен замърсител, но не могат да причинят намаляване на кислорода. То е само следствие на т.нар. еутрофикация - цъфтеж на водорасли или цъфтеж на водата. Но такъв бурен цъфтеж е свързан единствено с наличието на замърсители от рода на азотни съединения, фосфор - вещества, които подхранват развитието на фитопланктон. И когато вече самите водорасли изконсумират постъпилата храна в язовира, започна масово измиране и съответно изчерпване на разтворения кислород. Затова са важни и температурите, при каква температура става това. Това много добре го виждам в анализираните сателитните снимки обхващащи периода 14.08-08.09.2019 г. Трябва да добавя, че сателитните изображения са обработени в Лабораторията за дистанционни изследвания към катедра „ГЕООС“ от ЮЗУ „Неофит Рилски“ Може ли да обясните конкретно какво се вижда? Да. Разполагаме със сателитни снимки и софтуер, който служи за интепретация на придобитите данни. Имаме сателитна снимка, на която резолюцията е много добра - 3 мегапиксела. Тоест, всеки пиксел от снимката представлява квадрат 3 на 3 метра от действителността. Сателитът заснема в четири дължини на електромагнитния спектър, освен във видимия, и в инфрачервения спектър. И на база съотношението между близко инфра-червения спектър и червената светлина се прави индекс (NDVI), който оценява наличието на хлорофил във водата. Това е интересно, защото с хлорофил асоциираме  главно  растителността, но този индекс може да послужи и да различи пиксели, където има много високо съдържание на хлорофил в самата вода. И добре се вижда на снимките, че от 14 август започва процес на бурна еутрофикация. Той започва от участъците на язовира, където се вливат двете реки и постепенно се развива към средата на язовира и от 3-ти  до 5-ти септември се концентрира до язовирната стена. След  03.09  рязко спадат стойностите на пикселите, показващи наличие на хлорофил във водата. Това аз свързвам само с рязкото измиране на органика. Един-два дни след това вече се изконсумира кислородът, заради разлагането. И точно след два-три дни започва да се появява първата мъртва риба. И най-силно засегната е бялата риба, която според хората с известна компетентност в тази област, е по-претенциозна към наличието на кислород, за нея разтвореното количество кислород във водата трябва да е с по-високи стойности. И ако трябва да обобщите? И ако трябва да обобщя - да, язовирът е замърсен; да, има и влошени биологични и физико-химични показатели за качество. Най-вероятно процесът на еутрофикация и ниските нива на разтворен кислород са причина за измирането на рибата, но не мога да намеря пряка връзка на ниските нива на кислород със съдържанието на тежки метали във водата. Ниското съдържание на кислород се дължи единствено на цъфтежа на водораслите съответно на измирането. Но това не бива да омаловажава факта, че направени изследвания също така показват сериозни отклонения по отношение на съдържанието на някои тежки метали. Присъствието им също нанася големи вреди на екосистемата на язовира и от там на здравето на местното население. Затова трябват повече усилия от отговорните институции за ограничаване на количествата вредни вещества, постъпващи в язовира. ", "date": "2019.11.21", "title": "Д-р Иванов: Наличието на тежки метали в устието на яз. Пчелина показва, че притокът им е пресен"}
{"url": "https://www.actualno.com/asia/turcija-nedovolstva-ot-predsedatelja-na-ep-news_1408269.html", "text": "      Външният министър на Турция критикува председателят на Европейския парламент за \"неискрено и двулично\" поведение, защото изкривил това, за което двамата всъщност говорили, предаде БГНЕС, позовавайки се на турския вестник \"Сабах\".      \"На среща с Мевлют Чавушоглу повторих решителното осъждане от страна на ЕС на турската военна намеса в Североизточна Сирия. Тя е неприемливо нарушение на международното право и подкопава стабилността и безопасността в региона\", написа в Twitter Давид Сасоли след срещата с турския външен министър.   Минути по-късно от Чавушоглу дойде реакция.\r\n\"Ето още един пример за неискреността и двуличието на Европейския съюз. Председателят на Европейския парламент говори за теми, които не ми каза в лицето. Ужасен съм, че тази личност, която представлява народите на Европа, изкривява съдържанието на нашата среща\", каза Чавушоглу.   ", "date": "2019.11.21", "title": "Турция недоволства от председателя на ЕП"}
{"url": "https://www.actualno.com/curious/3-te-zodii-koito-shte-udarjat-djakpot-do-kraja-na-2019-news_1408383.html", "text": "                 Собственици на невероятна интуиция са Овните. Макар и здраво стъпили на земята те ще могат да рискуват и да опитат всичко. В следващите месеци Овенът, няма да се налага да работи бездействащо. Представителите на тази зодия най-накрая ще имат късмет. Време е да опитат с голям джакпот.\r\nСамо, астролозите препоръчва да не се втурват в амбразурата, без да гледат. В смисъл, че всички споразумения, трябва да бъдат внимателно проучени. Не забравяйте да запомните единственото място, където може да намерите безплатни неща.       Представителите от зодия Водолей са, както винаги, работохолици. Интересното е, че ако до сега това не им е носело специални дивиденти, то времето настъпва. Астролозите, съветват да положат още малко усилия. Още малко работа и Водолеят ще бъде възнаграден.      ", "date": "2019.11.21", "title": "3-те зодии, които ще ударят джакпот до края на 2019"}
{"url": "https://www.actualno.com/healthy/kyde-da-zavedem-deteto-za-speshna-pomosht-snimka-news_1408316.html", "text": "              - \"Пирогов\";    - Александровска болница (Детска белодробна клиника), Детска многопрофилна болница, Национална кардиологична болница, II ГОБ; - Инфекциозна болница;   - \"Пирогов\"; - болница \"Царица Йоанна\"  - ИСУЛ; - болница \"Царица Йоанна\"  - ИСУЛ и Първа МБАЛ.        - Специализирана белодробна болница \"Св. София.\"; - \"Майчин дом\" и \"Пирогов\" (без раждания); се приемат безотказно в \"Пирогов\" , ВМА, болница \"Царица Йоанна\"  - ИСУЛ, Св. Анна - Окръжна болница; - \"Св. Наум\" ( 4-ти километър) и Градски психиатричен диспансер; - Национална кардиологична болница \"Св. Екатерина\", Аджибадем сити клиник, \"Св. Анна\", \"Лозенец\", Александровска, Софиямед      - Св. Наум, ВМА, болница \"Царица Йоанна\"  - ИСУЛ, Национална кардиологична болница \"Св. Екатерина\".  ", "date": "2019.11.21", "title": "Къде да заведем детето за спешна помощ (СНИМКА)"}
{"url": "https://www.actualno.com/europe/pyrvi-amerikanski-korab-s-vtechnen-gaz-dojde-v-ukrajna-news_1408259.html", "text": "      Американски танкер с втечнен газ ще осъществи първите доставки за Украйна, заяви посолството на САЩ в Киев на своята Facebook страница, предаде БГНЕС.      Корабът пристигна в пристанище Швиноуйшче на балтийския бряг на Полша.   САЩ, Полша и Украйна подписаха на 31 август междуправителствено споразумение за сътрудничество в доставките на природен газ.\r\n\"Още една стъпка в помощта за Украйна да постигне енергийна независимост\", казаха от американското посолство.  А как вървят преговорите за подновяване на транзита на руски газ пред Украйна, след като договорът изтича догодина - научете в ! ", "date": "2019.11.21", "title": "Първи американски кораб с втечнен газ дойде в Украйна"}
{"url": "https://www.actualno.com/plovdiv/inovativno-plovdivsko-shkolo-pokazva-nagledno-kak-se-izgrajdat-talanti-news_1408315.html", "text": "      \"Вашите ученици са щастливци, че имат такива преподаватели. Вие имате страхотен екип!\" Това е мнението на преподавателите и учениците от СУ „Иван Вазов“ от град Плевен и Бургас, които посетиха СУ „Пейо Кр. Яворов“ в Пловдив. Визитата е част от националната програма „Иновации в действие“ на МОН, съобщиха от школото за .      СУ „Пейо Кр. Яворов” е вековна просветна институция, която предлага модерна алтернатива за обучение, съобразено с тенденциите за широко интегриране на дигиталните технологии в обществения живот и растящата необходимост от чуждоезиково обучение, от една страна, и от социална адаптация в структурите на гражданското общество, от друга.\r\nПрисъединяването на училището към семейството на иновативните училища през 2017 г. даде съществен тласък по отношение работата по  вече установени креативни практики и генериране на нови идеи с цел повишаване качеството на образователния процес чрез разработени по нов начин елементи от учебното съдържание; затвърждаване на ключови компетентности по български език и литература, математика, информационни технологии, човек и природа, биология и химия; оптимизация на методите на преподаване, на образователната среда и организацията  на работа  чрез стимулиране на учениците за изява и разнородни активности в процеса на усвояване на учебния материал; разширяване на базовата им технологична компетентност; усъвършенстване на техните комуникативни и презентационни умения, стимулиране на творческите им заложби.   По-рано през ноември учениците и учителите от партньорските училища от Плевен и Бургас бяха посрещнати от талантливите Яворовци с кратка програма. Единадесетокласниците Даниела и Тодор представиха пред съучениците си и гостите презентация за град Пловдив и СУ „Пейо Кр. Яворов“. В двучасова сесия иновативният екип (г-жа Мария Камбурова, г-жа Станислава Белчева, г-жа Даниела Ковачева, г-жа Цвета Цанкова, г-н Кирил Кирилов и д-р Танчо Агушев) запозна своите колеги и гостуващите ученици с иновативните дейности на училището.\r\nИновациите са свързани помежду си от ясно формулирана цел – повишаване качеството на образователния процес в няколко основни направления: Образователна драма и ролеви игри; Обърната класна стая; Проектно базирано обучение с насоченост към развиване на творческите и изследователски способности и с акцент върху образното мислене; Работа по метода на мозъчната атака с цел генериране на идеи и на асоциативното мислене за изграждане на семантични мрежи и интелектуални карти; Промени в тестовите методи за контрол и оценка.\r\nГостите от Плевен и Бургас наблюдаваха поредица от открити уроци в СУ „Пейо Кр. Яворов“ като част от дейностите по проекта “Иновации в действие“. Директори, учители и ученици от гостуващите училища са тук за три дни, за да се запознаят с дейността на преподаватели, утвърдени като водещи специалисти в своите предметни области – български език и литература, математика, човекът и природата, Биология и здравно облазование, Информатика и информационни технологии, сред които са доктор на науките, докторант, преподаватели с първа ПКС и множество публикации в сферата на иновациите.    Миналата седмица иноваторският екип от преподаватели и ученици посетиха град Плевен в рамките на Национална програма „Иновации в действие“. Два  открити урока проведоха ученици и учители от СУ „Иван Вазов” – Плевен заедно с представители на СУ „Пейо Кр. Яворов”- Пловдив и ОУ „Д-р Петър Берон“ – Плевен, показвайки,  че ученето може да бъде и развлечение.\r\nБеше проведен открит урок, в който учениците от 7. клас с помощта на своята учителка по математика показаха на гостите как програмата mozaBook превръща нещо толкова сложно, като формулите за съкратено умножение, в детска игра. Всички активно взеха участие в решаването на математически проблеми. Преподаването чрез технологии заинтригува не само пловдивските деца, а и техните учители, които получиха не един, а цели два урока по математика. Като домакини Вазовци представиха пред Яворовци вестника „В@з Буки Веди“, който е с почти 10-годишна история и много национални награди. Всеки един от екипа, присъстващ на работната среща, представи себе си, обясни защо е решил да се запише и да остане в редколегията, какво му носи участието във вестника. Отговаряха на много въпроси, свързани с работата през годините, както и дали биха избрали журналистиката за своя професия. Гостите имаха и възможността да видят филма „#Агресията“, в който участват и ученици на СУ „Иван Вазов” – Плевен.\r\nВ края на срещата всички участници се обединиха около идеята, че двете иновативни училища всъщност много си приличат – над 100-годишна история, сходни профили, интереси, визия за утре.    ", "date": "2019.11.21", "title": "Иновативно пловдивско школо показва нагледно как се изграждат таланти"}
{"url": "https://www.actualno.com/america/neshtata-za-trymp-v-procedurata-po-impijchmynt-stavat-vse-po-neprijatni-news_1408243.html", "text": "      Изразът \"хвърли бомба\" се използва прекалено често от журналистите, но днес (де факто вчера, 20 ноември, българско време) във Вашингтон това наистина се случи, пише Антъни Зърчър за BBC.      Посланикът на САЩ в ЕС пусна торпедо, което отвори голяма дупка в защитата на Белия дом срещу обвиненията, че Доналд Тръмп незаконно е оказвал натиска на чужда държава с вътрешнополитически цели. Корабът на Тръмп се пълни с вода и въпросът сега е какво може да бъде спасено, пише Зърчър според БГНЕС.   Високопоставеният дипломат Гордън Сондланд каза по време на публичните изслушвания в Конгреса по процедурата за импийчмънт на Доналд Тръмп, че президентът на САЩ е заповядал да се окаже натиск на Украйна, за да разследва семейството на политическия противник на Тръмп Джо Байдън. Посланикът заяви, че инструкциите дошли от личния адвокат на Доналд Тръмп Рудолф Джулиани - бивш кмет на Ню Йорк. Посланикът обяви пред конгресмените, че Джулиани е искал от украинците  публично изявление, че започват разследване на корупция срещу Байдън.  Адвокатът на Тръмп конкретно посочил компанията Burisma, където сина на  Джо Байдън беше член на борда на директорите.\r\nИзслушванията определят дали Тръмп е задържал гласувана от Конгреса военна помощ за Украйна с условие за започването на разследване от Киев срещу Байдън и сина му Хънтър. Тръмп отрича да е извършил нещо нередно. По американските закони не е позволено да се търси помощ от чужда държава за добиването на предимство в изборите.  Джо Байдън, бивш вицепрезидент на САЩ при Барак Обама, е един от основните конкуренти на Доналд Тръмп в предстоящите след година президентски избори в САЩ.\r\nРазследването се води от депутатите от Демократическата партия, които са политически противници на републиканеца Тръмп. То се опитва да установи дали президентът е задържал гласувана от Конгреса на САЩ военна помощ за Украйна, за да окаже натиск на новия президент на страната Владимир Зеленски да обяви разследване за корупция срещу Байдън.\r\nАко бъде намерен за виновен, Тръмп е изправен пред възможността да бъде свален от поста президент на САЩ. За да стане това факт, Камарата на представителите в Конгреса на САЩ трябва да гласува за свалянето му, а след това Сената на САЩ, който е контролиран от републиканците, трябва с мнозинство от две трети да подкрепи импийчмънта на президента.       \"Знам, че членовете на парламентарната комисия постоянно се опитват да вкарат тези сложни проблеми в рамките на прости въпроси. Имаше ли размяна на услуги? Отговорът е \"да\", каза Сондланд по време на изслушването. Посланикът уточни, че лично не е чувал Тръмп да дава инструкциите за натиск върху Украйна, но ги е получил от Джулиани, с който той и други американски дипломати били принудени да работят, въпреки нежеланието им.\r\nГордън Сондланд е богат хотелиер, който даде значителни суми за предизборната кампания на Тръмп.\r\nПрезидентът на САЩ отговори на казаното в Конгреса, като изнесе пред репортери във Вашингтон разпечатка от телефонен разговор между него и Сондланд. В разговора Тръмп казва: \"Нищо не искам. Това е, което искам от Украйна - нищо.\"\r\nМилиардерът каза, че не познава много добре Гордън Сондланд, но му изглеждал като \"свестен човек\".\r\nРуди Джулиани също отхвърли казаното от посланика по време на изслушването. Адвокатът заяви, че \"никога не се е срещал със Сондланд и са си разменили съвсем малко обаждания.\"       ", "date": "2019.11.21", "title": "Нещата за Тръмп в процедурата по импийчмънт стават все по-неприятни"}
{"url": "https://www.actualno.com/plovdiv/jasen-e-brojat-na-zamestnik-predsedatelite-koito-shte-ima-obshtinski-syvet-plovdiv-news_1408446.html", "text": "      Пловдивският общински съвет ще има четирима заместник-председатели. Това стана ясно по време на първата редовна сесия.      Заместници на Александър Държиков ще са бившият депутат от ГЕРБ Стефан Дедев, Евелин Парасков от „Съюз за Пловдив“, Димчо Петров от ВМРО-БНД и двукратният олимпийски шампион Николай Бухалов от „Кауза Пловдив“. На днешната сесия бяха избрани и съставите на 7 от общо 11-те постоянни комисии към общинския съвет. Четири от тях се оглавяват от ГЕРБ, две от „Демократична България“ и по една от ВМРО и „Кауза Пловдив“.   Общо 10 формации завюваха представителство в местния парламент след първия тур на изборите. Това са ГЕРБ, БСП, местна коалиция „ВМРО-НФСБ“, „Съюз за Пловдив“, „Кауза Пловдив“, обединение „Демократична България“, Земеделски съюз „Александър Стамболийски“, коалиция „Ние, гражданите“, ДПС и Воля. ", "date": "2019.11.21", "title": "Ясен е броят на заместник-председателите, които ще има Общински съвет - Пловдив"}
{"url": "https://www.actualno.com/politics/parlamentyt-prie-promeni-v-zakona-za-obshtestvenite-porychki-na-pyrvo-chetene-news_1408441.html", "text": "      Народното събрание прие промени в Закона за обществените поръчки на първо четене.      Със законопроекта се предлага промяна, с която се допуска разпоредител от по-висока степен, а не само първостепенен, да възлага поръчки за нужди на негови разпоредители с бюджет от по-ниска степен.   Правят се и промени свързани с начина за изчисляване на прогнозната стойност. Промяната е продиктувана от установени в практиката затруднения на възложителите относно обхвата и приложимостта ѝ спрямо различните режими на възлагане, както и по отношение момента на определяне на прогнозната стойност.\r\nСъществени изменения са предложени в нормативната уредба на квалификационните системи, използвани от секторните възложители.  Допълнени и прецизирани са правилата за създаване и действие на квалификационната система, както и за ползването на такава, създадена от друг възложител. Регламентира се начинът за възлагане на конкретните поръчки чрез квалификационна система и динамична система за покупки - с решение на възложителя, което подлежи на обжалване.\r\nВ законопроекта са предложени изменения, които се отнасят до прецизиране на разпоредбите относно вътрешното (in-house) възлагане. Допълнено е едно от условията за неговото прилагане, свързано с наличието на пряко частно капиталово участие в контролираното юридическо лице.    ", "date": "2019.11.21", "title": "Парламентът прие промени в Закона за обществените поръчки на първо четене"}
{"url": "https://www.actualno.com/education/vylchev-bydeshtoto-obrazovanie-njama-da-e-bilet-za-edna-profesija-news_1408359.html", "text": "      Първото по рода си събитие, обединяващо наука, изкуства и технологии „Триалози“ 2019 се проведе в НДК, предаде репортер на БГНЕС.      Форумът се провежда под почетното председателство на Министерство на образованието и наука. Първото издание на събитието е озаглавено „Човешкото измерение“ и е в три модула: конференция, изложба и работилници.   Много е трудно да говорим за бъдещето. Ние си мислим, че знаем много, а всъщност знаем много малко. И ЦЕРН това ни казват, че знаем  5% от вселената, а останалите 95 са ни непознати. Това, което със сигурност знаем, е, че през следващите години няма как да не се промени класно-урочния модел и системите на образованието. През следващите години със сигурност можем да кажем, че образованието няма да е билет за една професия“, заяви образователният министър Красимир Вълчев в откриващото си слово.\r\nМинистърът припомни, че политиката на образованието е да се разширят знанията още в началното образование, за да могат младите хора отрано да са адаптирани към по-широк периметър от знание, необходими за реализацията в живота.  България усилено работи за адаптирането на тези нови реалности и изисквания на пазара. Към момента 45 училища в страната имат интегрирани учебни предмети. Голямото предизвикателство остава да се внедря иновативни методи в обучението, за да се привлече интересът на днешното поколение ученици.\r\nВицепремиерът Томислав Дончев допълни министъра като каза, че днес имаме куп технологии, но не сме измислили приложения. Процесите на дигитализация не са достигнали тавана си. Все още не знаем политическите и икономическите ефекти от прилагането на новите технологии. Голямото опасение на Дончев е високомерието. „Прокрадва се усещането, че знаем и сме открили всички. Нито познаваме тайните на космоса, нито дълбината на материята. Има опасност да изпаднем в интелектуална леност. Основното което ме вълнува е как открием отново откривателя и алгоритъма на любопитството“, заяви пред международните участници вицепремиерът.    ", "date": "2019.11.21", "title": "Вълчев: Бъдещото образование няма да е билет за една професия"}
{"url": "https://www.actualno.com/cite/da-vidim-kogo-shte-nabijat-nakraja-zashtoto-voda-ne-poticha-news_1408280.html", "text": "      Това заяви водещият на сутрешния блок на Нова телевизия Виктор Николаев заради кризата с водата в Перник, където вчера (20 ноември) се стигна до опит офисът на местното ВиК да бъде щурмуван, като полетяха и яйца.      Версиите защо се стигна до кризата са общо четири. Първата е, че язовир \"Студена\" е бил източен, за да се извърши ремонтът на стената вместо по подводен способ, на сухо. Институциите обаче отричат това да е вярно.\r\nВтората версия е за ВЕЦ, който черпи от водата на язовира. Твърди се, че той не работи.\r\nТретата версия пък е, че водата е източвана от завод \"Стомана Индъстри\", която месечно черпи 160 000 куб. м - половината от \"Студена\", половината - промишлена. Според местните обаче цялата вода е била черпена от питейния водоем на Перник. Доказателства за такова нещо в момента няма.  Четвъртата версия е за суша. Тази версия обаче е изключително съмнителна, защото останалите язовири около Перник са пълни. Освен това годината не е най-сухата от 20 години насам. ", "date": "2019.11.21", "title": "Да видим кого ще набият накрая, защото вода не потича"}
{"url": "https://www.actualno.com/curious/5-syveta-za-pazaruvane-na-cheren-petyk-news_1408375.html", "text": "                  Скорошно проучване показа, че над половината от българите предпочитат да влизат в интернет през смартфоните си. Когато използвате мобилни устройства, за да поръчате стока или услуга, бъдете особено внимателни. Причината е, че на по-малкия екран на телефона е възможно цените или условията за покупката да не се виждат достатъчно ясно и така да се окаже, че стоката всъщност не е толкова изгодна, колкото очаква човек. Препоръчително е да не се отварят и връзки или прикачени файлове, получени в електронни писма, чиито податели не са ви познати или са неочаквани. Причината е, че там могат да съдържат вируси или фишинг атаки, които да увредят и телефона, и всички лични данни, които се съдържат в него.   Проверете добре търговеца, преди да пазарувате онлайн, особено ако никога не сте пазарували от него и не ви е препоръчан от доволен близък или приятел. Според разпоредбите в ЕС всички фирми са задължени да дадат на сайта си пълни данни за контакт, включително пощенски адрес. А вие от своя страна бихте могли да проверите този адрес чрез търсене в интернет – например в Google maps. Ако искате да си купите маркови маратонки или дрехи, проверете дали поръчвате от сайта на фирмата производител или дистрибутор на съответната марка. В противен случай няма как да се очаква добро качество на желания продукт.   Ако пазарувате от сайтове, базирани извън ЕС, то възможността за защита е ограничена. Важно е да се знае, че интернет страниците, в чиито адрес има абревиатура, валидна за дадена държава, не означава, че това са фирми, действително регистрирани там. Например не всеки сайт, който завършва на co.uk задължително е на английска фирма.     Наличието на буквата S в началото на адреса на сайта - “https”, е знак за сигурна връзка. Не плащайте и не отваряйте интернет банкирането си през обществено достъпни WIFI връзки – в хотела или в парка. Плащането с кредитна карта или през системи като Paypal дава допълнителна защита в случай на проблем. Строго се препоръчва да не се пращат пари по банката или като паричен превод, защото тези суми няма как да се проследят.\r\nОстаналите два съвета -  ", "date": "2019.11.21", "title": "5 съвета за пазаруване на Черен петък  "}
