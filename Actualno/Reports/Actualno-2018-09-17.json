{"url": "https://www.actualno.com/politics/rumen-radev-otkaza-sreshta-s-koalicionnija-syvet-na-upravljavashtite-news_695268.html", "text": "        „Поканен съм на среща, на която няма как да отида. Особено когато лидерите се разминават с институционалния тон. Коалиционният съвет не е законов орган“, каза държавният глава в Букурещ в отговор на въпрос дали ще се отзове на поканата за среща, отправена от коалиционния съвет на управляващата коалиция.   „Кабинетът си има министър-председател и ресорен министър и точно те трябва да организират това, което до момента не е направено, а именно съгласуването на това предложение за освобождаване от длъжност на главния секретар на МВР“, допълни държавният глава.\r\nВ рамките на часове президентът два пъти коментира казуса с указа за освобождаването на главния секретар на МВР. Още в София той даде ясно да се разбере, че МС по никаква фирма не е съгласувал намеренията си с него.  По-рано стана ясно, че Коалиционният съвет предлага спешна среща с президента заради подписването указа за освобождаването на Младен Маринов като главен секретар на МВР. Според коалиционните партньори забавянето може да е умишлено.   „Ние сме готови на среща, на която той да изложи своите аргументи за неподписването на този указ, защото не желаем конфронтация с президента на страната”, заяви лидерът на ПГ на ГЕРБ Цветан Цветанов.\r\nЗасега остава неясно кога ще има указ за освобождаването на Младен Маринов.    Румен Радев е в Букурещ за конференция, посветена на дигиталната и инфраструктурната свързаност на държавите от Източна Европа. По всичко изглежда,  че указът ще стане актуален за президентската администрация след приключването на форума утре.", "date": "2018.09.17", "title": "Румен Радев отказа среща с коалиционния съвет на управляващите"}
{"url": "https://www.actualno.com/society/nov-protest-sreshtu-politicheskata-sistema-zatvori-centyra-na-sofija-video-news_695270.html", "text": "   Това е втория ден от демонстрацията им, обявена като протест на българите в чужбина и за смяна на системата.     Вчера инициативата събра няколкостотин души за няколко часа.   С няколко български знамена и патриотични песни днес протестиращите искат оставка и призовават да си ходят политиците и политическите партии.   Протестиращите искат промяна на Конституцията и смяна на модела на управление, като предлагат България да се управлява по швейцарския модел с референдуми.   Припомняме, че вчерашния протест беше наблюдаван заради появила се информация за очаквани провокации, включително и в сградата на президентството, където по традиция се проведе Ден на отворените врати.\r\nТакива провокации и напрежение не се случиха.    ", "date": "2018.09.17", "title": "Нов протест срещу политическата система затвори центъра на София (ВИДЕО)"}
{"url": "https://www.actualno.com/crime/dans-poema-razsledvaneto-na-bivoly-za-dji-pi-grup-news_695261.html", "text": "        На 14 септември 2018 г. сигнал за нередности и измами при усвояване на средства от европейски фондове по повод същата публикация е постъпил до главния прокурор и от вицепремиера , се казва в съобщението на прокуратурата.   Сигналът на Дончев е адресиран и до министъра на вътрешните работи в оставка , както и до председателя на Комисията за противодействие на корупцията и отнемане на незаконно придобитото имущество (КПКОНПИ), с копие до изпълнителния директор на Изпълнителна агенция \"Одит на средствата от ЕС\". \r\nВ края на миналата седмица стана известно, че за свое разследване сайтът \"Биволъ\" е подал сигнал до разследващите. Прокуратурата уточнява, че двата сигнала са обединени.  Предмет на проверката на ДАНС ще са всички процедури по обществени поръчки и усвояване на средства от фондове на ЕС, описани в публикацията, както и участието в тях на посочените граждани и търговци. Проверката на процедурите, свързани с отделните проекти и тяхното финансиране, ще обхване и действията на държавни органи и длъжностни лица. На агенцията са възложени конкретни действия, свързани с изискване на документи, снемане на обяснения и проверка на твърдените факти.   Междувременно \"Биволъ\" публикува с твърдения за сериозни бизнес обвързаности, като отново намесва името на \"Лукойл България\". Енергийният гигант обаче отрече, че има връзка с \"Джи Пи Груп\", като обяви в , че , за което сайтът за разследваща журналистика твърди, че е на един и същ адрес с офиса на \"Джи Пи Груп\" (бул. \"Черни връх\" 59А в София) - нещо, което \"Биволъ\" не отрича и което беше основа на първия материал от \"Джи Пи Гейт\". Собственик на земята и сградата е фирмата \"Пи Ай\", която я придобива от \"Лукойл България\" през 2008 година срещу 5 202 507 лева. \"Пи Ай\" се контролира от кипърската офшорка \"Рилетто Холдинг Лимитид\", а по-рано, до 2014 година, фирмата е била собственост на \"Болкан Инвестмънт Енд Трейд\" от Белиз. Имейлът на \"Пи Ай\" и на \"Джи Пи Груп\" е един и същ - office@gpgroupbg.com. А \"Биволъ\" твърди на база данни от Имотния регистър, че \"Пи Ай\" е на \"Лукойл България\" на завишени цени.", "date": "2018.09.17", "title": "ДАНС поема разследването на \"Биволъ\" за Джи Пи Груп"}
{"url": "https://www.actualno.com/society/novinite-naj-vajnoto-za-denja-17-septemvri-news_695246.html", "text": "   Редакционният екип на ви представя вечерния информационен бюлетин, посветен на акцентите от днешния 17 септември, понеделник.       60 000 първокласници прекрачиха прага на училището за първи път, а в над 50% от школата все още продължават ремонтите. Стана ясно, че над 6 млн. лева допълнително ще бъдат осигурени за закупуването на шкафчета в училищата в страната за всички ученици от първи до седми клас.   Председателят на Комисията за регулиране на съобщенията (КРС) Росен Желязков е новият номиниран за транспортен министър. Това съобщи Волен Сидеров след заседанието на Коалиционния съвет в Министерски съвет. За пръв път от много време докладът на работната група на КЕВР съвпада с предложението на дружеството.     Собственикът на \"Инерком\" Гинка Върбакова излиза от дружествата си, които се занимават с производство на слънчева енергия. Вероятната причина е опит да се спаси сделката с ЧЕЗ. \"След всички проблеми и провали в МВР премиерът преценява дали това е най-лесният избор за министър. Негово е решението, негова е отговорността\", коментира държавният глава.    Инцидентът е станал малко преди 02:00 часа след полунощ на пътя между Бяла Слатина и село Попица. Трима от шумно издирваните от прокуратурата ръководители на престъпна група за производство на цигари са се укрили, а един от тях е напуснал страната. Това заяви временният шеф на спецпрокуратурата Даниела Начева пред журналисти. Анкара продължава с опитите си да предотврати подкрепяна от руските сили сирийска атака срещу контролираната от бунтовници провинция. Американският предприемач, филантроп и главен изпълнителен директор на компанията „Сейлсфорс“ Марк Беньоф и съпругата му ще закупят списание Time за 190 млн. долара от медийния конгломерат „Мередит“, съобщи телевизия CNN.", "date": "2018.09.17", "title": "Новините: Най-важното за деня, 17 септември"}
{"url": "https://www.actualno.com/america/sasht-rusija-pomogna-na-phenjan-za-ubijstvoto-na-polubrata-na-kim-chen-un-news_695265.html", "text": "        „Когато Северна Корея извърши убийството на Ким Чен Нам, това е било направено със съдействието на Русия, която е предавала на Северна Корея биологически вещества“, каза Хейли на заседание на Съвета за сигурност на ООН за санкциите срещу Пхенян.   ", "date": "2018.09.17", "title": "САЩ: Русия помогна на Пхенян за убийството на полубрата на Ким Чен Ун"}
{"url": "https://www.actualno.com/africa/petima-zaginali-sred-koito-dve-deca-pri-panichesko-bjagstvo-na-mach-v-angola-news_695267.html", "text": "   Фаталният инцидент се случил при напускането на феновете след края на четвъртфинала в Шампионска лига на Африканската футболна конфедерация между анголския Примейро Агосто и ТП Мазембе от Демократична Република Конго.     Според информации петимата загинали са станали жертва на задушаване при излизане от стадиона, има и седем ранени. Двете починали деца са на възраст 10 и 12 години. Един от оцелилите очевидци, който се представи като Немо заяви от болницата за телевизионния канал ,,Зимбо“, че изходната врата е била много тясна и много хора са паднали.   Историята показва, че това не е първият трагичен случай на загинали фенове поради задушаване вследствие на панически бягства. Отново в Ангола през февруари 2017 година 17 души са убити и 58 ранени близо до северния град Уйге преди мач от местното първенство. По-рано този месец един човек почина, а най-малко 37 бяха ранени в паническо бягство преди квалификационен двубой за Купата на Африка в столицата на Мадагаскар Антананариво.\r\nПрез юли миналата година осем души бяха убити, когато фенове на противниковия отбор се сблъскаха по време на мач от Купата на Сенегал и паническо бягане предизвика падането на стена върху напускащите стадиона фенове. През 2009 година 19 души загинаха в икономическата столица на Кот д‘Ивоар Абиджан след паническо бягство на фенове в квалификационна среща за Световното първенство през 2010 в ЮАР между отборите на Кот д‘Ивоар и Малави.  ", "date": "2018.09.17", "title": "Петима загинали, сред които две деца, при паническо бягство на мач в Ангола"}
{"url": "https://www.actualno.com/europe/radev-bez-svyrzanost-ne-mojem-da-postignem-po-byrzo-zalichavane-na-razlikite-mejdu-iztochna-i-zapadna-evropa-news_695264.html", "text": "   Това заяви президентът пред журналисти в Букурещ. Държавният глава е на работно посещение в Румъния за участие в срещата на върха на инициативата „Три морета“.     По думите на президента Радев инициативата „Три морета“ е насочена към засилването на икономическата интеграция между дванадесетте държави членки от региона, която следва да допринесе „най-вече за ускореното им икономическо и социално развитие, както и за заличаване на разликата им с другите държави от Западна Европа“, съобщиха от прессекретариата на държавния глава.   България участва в рамките на инициативата с три свои проекта, стана ясно от думите на държавния глава – изграждането на тунел под Петрохан, рехабилитацията на железопътната връзка Русе – Варна и разширяване на капацитета на газохранилището в Чирен. „Инициативата е отворена и за нови проекти, но бъдещето й зависи много от това дали ще успеем да излезем от сферата на политическото говорене”, каза още президентът. Румен Радев добави, че именно способността на държавите от региона да се обединяват около проекти от взаимен интерес и привличането на финансови средства за тяхната реализация, ще определи нейното бъдеще.\r\nПрезидентът изрази и надежда за преминаването към конкретни действия за реализацията на структурата на самата инициатива, механизмите за нейното ръководство, критериите за определянето на приоритетите в набелязаните проекти и най-вече по отношение на финансирането. „Говорим за европейски механизми и трансатлантическо партньорство, но всичко това е обект на предстоящи разговори”, коментира още Румен Радев.  В инициативата „Три морета“ участват президентите на България, Хърватия, Унгария, Литва, Полша, Румъния, Словакия и Словения. В работата на форума ще вземат участие и председателят на Европейската комисия Жан-Клод Юнкер, министърът на енергетиката на САЩ Рик Пери, министърът на външните работи на Германия Хайко Маас и висши представители на Европейска банка за възстановяване и развитие и Световната банка.   В рамките на срещата на върха днес в Букурещ се провежда и бизнес форум, който има за цел да открои възможностите за реализация на съвместни проекти в областта на регионалната свързаност.", "date": "2018.09.17", "title": "Радев: Без свързаност не можем да постигнем по-бързо заличаване на разликите между Източна и Западна Европа"}
{"url": "https://www.actualno.com/europe/v-germanija-trygna-pyrvijat-v-sveta-vlak-na-vodorodno-gorivo-news_695262.html", "text": "        На 17 септември влакът с водородни горивни клетки Coradia iLint извърши първото си пътуване по трасето Куксхафен-Букстехуд. Влакът ще обслужва пътниците по трасето между четири града в долна Саксония.   В неделя, преди първото си официално пътуване, Coradia iLint направи тест. По време на първото пътуване присъстваха министърът на икономиката и транспорта на Долна Саксония Бернд Алтхусман и шефът на компанията Alstom Анри Пупар-Лафарг.\r\nВлакът беше проектиран и сглобен в немския град Залцгитер от френската компания Alstom.  Coradia iLint може да развива скорост до 140 км/ч, а с едно зареждане изминава до 1000 километра.   Смята се, че транспортът с водородни горивни клетки нанася по-малки вреди на околната среда.\r\nВ същото време противниците на изрползването на водорода като гориво посочват, че сместта на водорода с въздух е взривоопасна, а за втечняване на водорода се изисква голямо количество енергия.    Плановете са влаковете на водородно гориво да се използват по кратки, неелектрифицирани маршрути. Alstom сключи договор за доставката на 14 такива влака до края на 2021 г. на Долна Саксония. Властите на немската провинция планират в бъдеще да подменят целия железопътен състав с водородни влакове. Според местни медии за тази цел в бюджета на провинцията са отделени около 81 млн. евро.", "date": "2018.09.17", "title": "В Германия тръгна първият в света влак на водородно гориво"}
{"url": "https://www.actualno.com/society/kat-s-akcija-sreshtu-polzvaneto-na-mobilni-telefoni-po-vreme-na-shofirane-news_695259.html", "text": "  От днес, 17 септември, до 23 септември е в ход  специализирана полицейска операция за недопускане използването на  мобилни телефони от водачите на моторни превозни средства. Тя се  провежда по линия на Европейската мрежа на службите на Пътна полиция  TISPOL и подобни проверки ще има на територията на всички страни от  Европа, съобщиха от МВР. Целта на операцията е водачите  да осъзнаят последствията от пренебрегването на законовите изисквания.     Съгласно чл. 104а от Закона за движение по пътищата на водача на моторно  превозно средство е забранено да използва мобилен телефон по време на  управление на превозното средство, освен чрез устройство, позволяващо  използването на телефона без участието на ръцете.   Санкцията, предвидена  по закон за нарушителите, е глоба от 50 лева.", "date": "2018.09.17", "title": "КАТ с акция срещу ползването на мобилни телефони по време на шофиране"}
{"url": "https://www.actualno.com/society/protest-v-zashtita-na-razsledvashtite-jurnalisti-arestuvani-v-radomir-video-news_695271.html", "text": "   Поводът е ареста на журналист от сайта \"Биволъ\" и негов румънски колега.     Протестът е организиран в социалните мрежи. Протестиращите се обявяват срещу потъпкването на свободата на словото и печата. Поводът за недоволството е свързан с ареста на журналиста от \"Биволъ\" и неговия румънски колега . Двамата бяха задържани край Радомир в опит да заснемат изгарянето на документи, които според тях уличават властта по високите етажи в корупционни схеми, свързани с източването на еврофондове.    Двамата журналисти твърдят, че по време на разследването им е оказан натиск. Стана ясно, че сайтът \"Биволъ\" и ГДБОП водят две отделни разследвания по случая.  Стана ясно и, че Софийската градска прокуратура е разпоредила на ДАНС проверка на случая.   Също така се разбра, че на 14 септември вицепремиерът Томислав Дончев е изпратил сигнал до главния прокурор. От прокуратурата уверяват, че всички обществени поръчки, описани в разследването на \"Биволъ\", ще бъдат обект на разследване и проверка.    ", "date": "2018.09.17", "title": "Протест в защита на разследващите журналисти, арестувани в Радомир (ВИДЕО)"}
{"url": "https://www.actualno.com/analysis/le-monde-ima-li-bydeshte-evropejskata-otbrana-news_695181.html", "text": "  \"Европейска стратегическа автономия\" – точно така звучи новата мантра на Франция за продължаване на общата отбрана на Евросъюза. Предприемачи, депутати и военни, които се събраха на 10 и 11 септември в Париж на конференция за отбраната, говориха само за това. Така започва статията на Натали Гибер от френското издание Le Monde.     Франция отдавна определя своята автономия като способност да „предугажда, да взима решения и да действа самостоятелно“ във военен план. Министърът на отбраната Флоранс Парли неотдавна излезе с призив към предприятията, заявявайки за недопустимостта на това Франция да отпадне от надпреварата в области като космоса и новите технологии. В условията на породения от Brexit хаос, заплахите от страна на Русия и Китай, а също проблемите, идващи от Доналд Тръмп, Париж би искал партньори да последват неговия пример. Само че постигането на всичко това просто ей така не се получава. \"Да се вслушаме в заявлението на президента на САЩ. Неговото послание е пределно ясно. Те бяха и си остават наши съюзници и приятели, а НАТО все още е стълб на трансатлантическата сигурност на фона на сериозни заплахи. Но въпреки всичко възникнаха съмнения. Какво би се случило, ако утре на Европа би ѝ се наложило сама за осигури своята безопасност?\", заяви Флоранс Парли. Франция и Германия формират „солидно ядро, което позволява да се развива обща стратегическа култура“, твърди министърът, независимо от съществуващата разлика в подхода в тази сфера. На 26 август Ангела Меркел заяви следното:  \"Трябва да се заложи на Европа, за да говорим в един гласи Германия пое върху себе си големи отговорности по отбранителните въпроси.\"   Предприятията настояват на значимостта на двустранните проекти за „бойни авиационни системи на бъдещето“ и призовават правителството да намери средства за стартиране на програмата.\r\n\"Идеята на стратегическата автономия пуска корени. В Европейския съвет стана навик да се говори за отбрана и сега е достъпно общо финансиране, което беше просто немислимо през 2009 г.“, отбеляза новият директор в министерството по международните и стратегическите връзки Алис Гитон. „За нас, французите, „заедно“ означава „другите с нас“, \"С това трябва да се разделим“, призна един френски генерал. Щабът се застъпва за общоевропейска отбранителна доктрина, докато военните твърдят, че „няма друг избор, освен да се работи с Германия и да бъде привлечена Великобритания, независимо от Brexit“.    Първият проблемен въпрос е използването на „фонда за отбраната“ от Еврокомисията, т.е. 13 млрд. евро, които се очаква да бъдат отделени за оборудване на националните армии от 2021 до 2027 г. „Правилата на избирателност трябва да доведат до избора на европейска продукция“, се говори в компанията „Дасо“. Засега обаче европейският военно-промишлен комплекс (ВПК) се отличава липса на единство и конкуренция. Там има 20 типа изтребители (срещу 6 в САЩ) и 60 наземни оръжейни системи (срещу 5), каза шефът на компания „Некстер“. Той също така припомни, че половината от танковете и една пета от артилерийските системи се произвеждат извън пределите на ЕС.    Независимо от утвърждаването на „постоянно структурираното сътрудничество“ в края на 2017 г., реализирането на общи проекти представлява една непроста задача. „Проведени бяха задълбочени дискусии, при нас се появи юридически инструмент в лицето на структурираното сътрудничество, а страните поеха върху себе си задължения. Само че някои не се съобразяват с тях“, с неохота споделя представител на ВПК. Работата е в това, че независимо от сериозните стъпки в посока предпочитане на европейското, Полша, Швеция, Румъния и Чехия продължиха плановете си за покупки на американско оръжие.\r\nОсвен това Париж трябва да придаде съдържание на „европейската инициатива за намеса“. Еманюел Макрон издигна тази идея по време на обръщение в Сорбоната през октомври 2017 г. без предварителна разработка на предложенията, което създаде риск за несъгласие от страна на Брюксел. Държавният глава тогава говори за „общи сили за намеса, общ бюджет и обща доктрина на действие“. Впоследствие той направи по-умерени мащабите на своите планове. Флоранс Парли изрази съжаление във връзка с това, че държавите-членки са позволили Европа да се превърне в „бюрократичен клуб“ и подчерта „дълбоко прагматичния и приспособим“ характер на инициативата. Нея я поддържат девет страни, които притежават „военни възможности и политическа воля“ Първото политическо събрание ще се проведе през ноември в Брюксел. След това щабовете ще разработят кризисни сценарии и ще споделят получения по време на операции опит.\r\nПрблемът е в тов, че президентът Макрон постави винистерство на отбраната в състояние на икономическа война, вместо на запазване на френския суверенитет. Но тази война настройва Франция против двама главни съюзници. САЩ искат да продават на Европа оръжие и използват наличието му във въоръжеията, за да ограничават тяхното използване. Германия е яростен промишлен конкурент, който вече спря експорта на разработено заедно с Франция оборудване, независимо от забраняващия това договор Дебре Шмидт от 1972 г., според който двете правителства се задължават да не си пречат едно на друго.      Френски източници предполагат, че началото на обсъждане на тези договори може да усложни ситуацията поради съществуващото политическо равновесие в коалицията на Ангела Меркел. В крайна сметка, напомнят немците, те имат друго възприемане за външна намеса. Шефът на комисията по отбрана в Бундестага Волфганг Хелмих отбеляза, че 86%от населението е за изтегляне на немските войски от Афганистан и Мали, и че този въпрос е станал много сложен в политически план, след като го го подхванаха крайнодесните.\r\nКато се има предвид, че партньорите от сенер и изток залагат на НАТО, и че Еманюел Макрон е направил популистките правителства главен обект на критика в хода на европейска кампания, Франция се оказа в относителна изолация. \"Струва си да се обърне внимание на това, че ние плашим нашите съюзници, доколкото в Брюксел никой не говори за стратегическа автономия. Трябва да се поддържа политика на внимателни стъпки и в никакъв случай да не се създава впечатлението, че ние играем против НАТО\", отбелязва френски източник.\r\n\"Голямата отговорност на Еропа не означава разрив със САЩ. Не трябва да се забравя, че при 18 критични военни възможности, определени от НАТО, организацията на 50% зависи от американците\" отбелязва дипломат. Трябва да бъдем внимателни с американците, защото без тях ние няма да направим нищо\", добавя военен източник. Превод: БГНЕС ", "date": "2018.09.17", "title": "Le Monde: Има ли бъдеще европейската отбрана?"}
{"url": "https://www.actualno.com/society/migrantskijat-natisk-po-granicata-se-zasili-syobshti-karakachanov-news_695249.html", "text": "   Това каза вицепремиерът и министър на отбраната Красимир Каракачанов, който инспектира учение за охрана на Гранична полиция и специалните сили. Той уточни, че      По думите му над 100 джипа ще бъдат предоставени за охрана на границата. Те ще бъдат закупени със средствата, получени от Европейския съюз.   \"На този етап не се налага военното присъствие по границата да се увеличи. Но ние сме готови при необходимост, при масово появяване на . В този участък има 45-50 души от армията. Ние сме разработили планове за активизиране на до 2700 души военнослужещи с близо 500 единици техника, за да подпомогнем Гранична полиция\", каза Каракачанов, цитиран от БНР.\r\nСпоред него различни групи мигранти правят опити да влязат в страната ни: \"Освен емигранти, които бягат от районите на военни действия в Близкия изток, имаме големи групи от хора, които идват от много по-далечни дестинации – Афганистан, Африка, който смятат, че в Европа могат да намерят по-лесен начин на живот\".  Каракачанов коментира и за министър на вътрешните работи. По думите му прекалено много политика пречат на рутинната работа на администрацията. Каракачанов определи номинацията на Маринов като най-добър вариант за министър:   \"Аз лично смятам, че диалогът между институциите въобще не трябва да прекъсва. В край на краищата без значение кой кмет от коя партия е, кой министър от коя партия е, от чия партия е излъчен президентът – това са институции, които трябва да служат в държавата. Мисля, че в тази ситуация Младен Маринов е най-добрият възможен вариант – един човек с опит, кой друг министър можете да се сетите за последните 28 години, който е започнал от редови полицай и се е издигнал до комисар в полицията и е станал министър след това\".", "date": "2018.09.17", "title": "Мигрантският натиск по границата се засили, съобщи Каракачанов"}
{"url": "https://www.actualno.com/interview/andi-muzikata-e-mojata-naj-goljama-lubov-news_695283.html", "text": "        Занимава се с музика от малък като винаги е имал афинитет към по-тежките стилове.\r\nВокалист и китарист е на алтърнатив метъл бандата Anonyme, която вече има албум зад гърба си и множество концерти в цялата страна. Преди година младият изпълнител решава да пробва нещо ново и започва да композира и записва поп песни с трап елементи. Така на бял свят се появява и първия сингъл на Анди - ''Madness''.\r\nПродуцент на проекта е Pink Vuitton (Петър Парапанов) - един от най-активните и талантливи български бийтмейкъри,а също така и добър приятел на Анди.  Клипът е дело на Buddubbaz Tape Company, а саундът е изкован от добре познатия от работата си със СкандаУ - Бате Пешо. Тази музикална трансформация е само началото за Андрей Чолаков. Той активно работи по втория си проект, който се очертава да бъде още по-интересен и далеч по-скандален.    -\tВсичко започна един ден преди първия изпит от сесията ми. По информационни технологии трябваше да представим определен проект и преподавателят ни каза, че ако искаме можем да му го представим ден по-рано. Аз направих точнo така и сгреших (по-късно осъзнах, че това беше едно от най-хубавите неща, които съм правил). Отидох при него и му представих скромна си работа. Той побесня и ми каза, че имам 24 часа да променя това недоразумение. В противен случай, каза, че ще ме скъса. Аз се ядосах, защото имах прекалено много неща на главата в този момент.     -\tПисах на Алекс Томов (BELMONTE) – китаристът на бандата Anonyme и в същото време талантлив трап изпълнител от ъндърграунда. Той има студио (Anxious Records) и разполагаше с необходимата техника, която щеше да ме спаси от поправителен изпит. Алекс беше свободен и се нави да ми помогне. Събрахме се в студиото и започнахме да работим. По едно време той реши да ми покаже музикален мотив, който наскоро беше написал. Сподели ми, че не му харесва и смята да го пусне безплатно в интернет. На мен обаче ми звучеше страхотно и го помолих да ми го даде. Той се съгласи. На следващия ден преди изпита по информационни технологии пуснах мотива на Петър Парапанов (PINK VUITTON) – продуцент на Madness, колега от университета и мой много добър приятел. Попитах го за мнение и той ми каза, че му харесва. На следващия ден имахме още един изпит – по реклама. Бяхме много напрегнати и аз внезапно попитах Пецата дали би работил с мен по тази песен. Събрахме се и написахме песента. Мотивът на Алекс се оказа перфектен за целта.  Записахме демо и останахме много доволни. Като приключихме основните записи при Здравко Перников от Pernikoff Studio, решихме да се обърнем към Бате Пешо (СкандаУ) за микс и мастъринг. Той свърши страхотна работа и решихме, че парче с подобен саунд заслужава и добро видео. Свързахме се с Buddubbaz Tape Company и те направиха необходимото. Проектът беше готов и оставаше единствено да го реализираме. Нещата не се получиха с канала, който очаквахме да качи парчето. За наше щастие, Оцко Василковски от Hit Mix Music ни подаде ръка и повярва в нас. Това е историята зад Madness. Относно целта, моята цел винаги е била да радвам хората с музиката, която правя. -\tАз съм на 19 години и съм от София. В момента ми предстои да бъда 2-ри курс по PR в СУ. Работя като технически съпорт за една анти-вирусна програма. Обичам да пътувам, да слушам музика, да свиря на китара, да гледам футбол и още много най-различни неща.  Вокалист и китарист съм на  алтърнатив метъл бандата Anonyme. Имаме един краткосвирещ албум зад гърба си, носещ името ‘’The Absence’’. Също така имаме и два официални клипа към песните ‘’Room 365’’ и ‘’Victory’’. Последната година реших да разнообразя музиката, която правя и започнах да пиша и изпълнявам поп с трап и етно елементи. Без съмнение музиката е моето призвание. Тя е нещото, което ме прави щастлив, моята най-голяма любов.    -\tНа този етап все още не, но работя по върпоса. -\tИма хора, които се интересуват, но аз не съм от тях. Все пак от време на време проверявам какво се случва и в политическия свят.    -\tПолитическата обстановка без съмнение не е добра. Харчат се пари за какво ли не, а много българи в същото време гладуват. Корупцията е издигната на пиедестал. Главният проблем обаче не са политиците. Главният проблем е нашият начин на мислене, манталитетът ни. Позволяваме на управляващите да правят каквото си искат. Народът трябва да определя и тези, които са в парламента, са там, за да ни служат. Голяма част от българите забравят този факт и влизат в ролята на жертви - слаби и безпомощни. Ние сме велик народ, окован във веригите на една изгнила държава. Трябва да се даде път на младите. Историята, която имаме, трябва да ни дава самочувствие и да ни води напред към един по-добър и справедлив живот. -\tМиналият месец го откраднах за себе си и се отдадох на заслужена почивка. Бях на море и като цяло релаксирах, което не ми се случва особено често. Затова и не съм обръщал голямо внимание на събитията в България по това време, но останах впечатлен от фестивала Varna Rock Fest, организиран от Цонко Цонев. Страхотни изпълнители и добра организация. Без съмнение едно от събитията на лятото.", "date": "2018.09.17", "title": "Анди: Музиката е моята най-голяма любов"}
{"url": "https://www.actualno.com/society/angelkova-samo-dve-jalbi-ima-ot-chujdenci-za-shum-v-kurortite-news_695272.html", "text": "   Тя уточни, че най-често връщане на парите се иска заради стомашни проблеми.     Ангелкова за пореден път отрече да има сериозен проблем с вицепремиера Валери Симеонов, който я атакува няколко пъти този сезон. \"Като има съмнения, компетентните органи трябва да се произнесат и те се произнесоха. Важно е в работен режим и в диалог да изчистваме проблемите. Имаме различни гледни точки и е важно те да се обсъждат\", каза министърът.   Ангелкова повтори идеята си националните курорти да имат специфичен статут по отношение на регулациите за шума, като има зониране - обособяване на парти зони и зони за семейна почивка. \"Като има продуктово райониране, няма да има основания за претенции\", е нейното мнение.\r\nМинистърът се похвали, че плажовете без концесионер са намалели с 23% в сравнение с миналата година и сега са 87. Според нея вариант всички да се стопанисват е чрез групирането на атрактивни и не толкова привлекателни в пакет, за който се търси концесионер. Ангелкова обяви, че с промени в закона ще има по-строги наказания за фирмите, отворили заведения на неохраняеми плажове, като глобите ще стигат 50 хиляди лева.  \"Най-сериозният проблем пред българския туризъм са кадрите. 90% от услугата е свързана с тях\", каза министърът в отговор на въпрос. Николина Ангелкова подчерта, че е абсурдно да има ново строителство на \"Корал\".   ", "date": "2018.09.17", "title": "Ангелкова: Само две жалби има от чужденци за шум в курортите"}
{"url": "https://www.actualno.com/politics/zashto-nikoj-ne-govori-za-zavisimostite-na-mladen-marinov-pita-atanas-atanasov-news_695273.html", "text": "        Той обобщи, че Маринов няма качества да бъде дори главен секретар, пост, който заема в момента, и заради негови провали се е стигнало до искане на оставката на сегашния министър. Според Атанасов от отстраняването на Веселин Вучков като министър на вътрешните работи през март 2015 г. ведомството \"е на ръчно управление от Бойко Борисов\".   Той намекна, че премиерът има интерес МВР да не работи, защото в противен случай може да се стигне до разкриване на тежки корупционни схеми по етажите на властта. Шумните акции на прокуратурата срещу семейство Арабаджиеви, Миню Стайков и Бирмите бяха определени от Атанасов като имитация на борба с корупцията, като се атакуват обекти, които не са пряко свързани с ГЕРБ. Тази фалшива активност била свързани с предстоящия избор на главен прокурор.\r\nЗаместник-председателят на \"Демократична България\" обобщи, че в страната има \"пълзяща постоянна правителствена криза\". \"Проблемът не е в машата, не е в ръката, а в главата на правителството\", е неговото мнение.  ", "date": "2018.09.17", "title": "Защо никой не говори за зависимостите на Младен Маринов, пита Атанас Атанасов"}
{"url": "https://www.actualno.com/balkani/tachi-zapadnite-syuznici-na-kosovo-ne-uspjaha-da-ubedjat-syrbija-za-nezavisimostta-na-stranata-news_695279.html", "text": "        В текст, публикуван на сайта си, Тачи посочва, че отказът на Сърбия да признае независимостта на Косово е главна пречка за Евроатлантическата интеграция.   Според Тачи споразумение за нормализиране на отношенията между Сърбия и Косово може да се постигне само ако двете страни направят компромис. Той отново предлага корекция на границите със Сърбия, като изтъква, че това трябва да включва присъединяване към Косово на трите южни сръбски общини с албанско мнозинство от Прешевската долина.\r\nПрезидентът на Косово отбелязва, че тази негова идея е предизвикала много \"шум и омраза\", но досега никой не е предложил рационални контрааргументи.  ", "date": "2018.09.17", "title": "Тачи: Западните съюзници на Косово не успяха да убедят Сърбия за независимостта на страната"}
{"url": "https://www.actualno.com/plovdiv/tretata-po-uspeh-gimnazija-u-nas-zapochva-uchebnata-godina-sys-zarjazan-remont-snimki-news_695238.html", "text": "  Тази година Езикова гимназия \"Пловдив\", известна като Английската, отпразнува 60-годишния си юбилей, а випуск 2018 стана трети в страната по резултати от зрелостните изпити по български език и литература.     Елитното учебно заведение днес отпразнува първия учебен ден обаче в условия на започнат и зарязан дори не по средата ремонт, а дали ситуацията ще се поправи до настъпването на студения сезон, все още не е ясно, предаде БГНЕС.   Сградата е строена през 70-те, . Започната е изолация на общежитията, но до края има още много работа.  Ремонтът в това най-елитно училище е възложен с обществена поръчка от Община Пловдив на пазарджишка фирма, . Вече 20 дни върви приключването на отношенията с тази фирма, тепърва трябва да се реши дали да има нова обществена поръчка или ремонтът да се възложи директно на изпълнител, който да има ресурса наистина масирано да продължи дейностите и бързо да ги доведе докрай, защото парно може да се наложи да се пуска още следващия месец, а в момента дори са махнати тръбите и радиаторите. .    Припомняме, че средният успех на зрелостниците от Английската гимназия през изминалата учебна година бе 5.71, а училището отново беше на върха в желанията на седмокласниците.    ", "date": "2018.09.17", "title": "Третата по успех гимназия у нас започва учебната година със зарязан ремонт (СНИМКИ)"}
{"url": "https://www.actualno.com/balkani/sasht-syshto-podkrepiha-kampanijata-na-zaev-v-polza-na-dogovora-za-novoto-ime-na-makedonija-news_695280.html", "text": "        В Скопие днес пристигна американският министър на отбраната Джеймс Матис и обърна внимание на македонците, че на предстоящия референдум на 30 септември, могат да си изберат много позитивно бъдеще:   \"Ще се присъедините към Алианс, в който големи и малки държави прилагат заедно споделените ценности на национален суверенитет, териториална цялост и свобода от принуда. Докато други се стремят да обезсмислят тези ценности с всяване на раздор от Сирия до Украйна, аз ще цитирам генералния секретар на НАТО Столтенберг: \"Готови сме да приемем страната ви като 30-та членка на НАТО, стига да изберете този път\".\"\r\nДжеймс Матис предварително обясни визитата си в Скопие с необходимостта да се противопостави на опити на Русия да повлияе за негативен резултат. А Зоран Заев посочи, че това би могло да бъде предотвратено само с членство на страните от Западните Балкани в НАТО и Европейския съюз:  \"Държавите от Западните Балкани, интегрирани в Евроатлантическото семейство, са гаранция за стабилна превенция от намеса на трети страни от региона. Постоянно приканваме лидерите в региона да се обединят  за изпълнение на общите цели за удържане на мира, регионално сътрудничество, икономическо развитие и интеграция в Евроатлантическото семейство на народите\".   ", "date": "2018.09.17", "title": "САЩ също подкрепиха кампанията на Заев в полза на договора за новото име на Македония"}
{"url": "https://www.actualno.com/america/desetki-postradaha-pri-pojar-v-tyrgovski-centyr-v-nu-jork-news_695277.html", "text": "        18 от пострадалите са пожарникари. Няма опасност за живота им.   Гасенето на пожара продължава. Засега няма информация за причините за избухването му.\r\nВсички служители и посетители на търговския център са били евакуирани от сградата.  ", "date": "2018.09.17", "title": "Десетки пострадаха при пожар в търговски център в Ню Йорк"}
{"url": "https://www.actualno.com/society/dejurstvo-po-granicata-patruli-na-specialni-sili-sreshtu-nelegalnite-migranti-news_695290.html", "text": "        24 часа в денонощието военните от 68-ма бригада \"Специални сили\" бдят да не навлизат нелегални мигранти на наша територия.\r\nНа смяна днес е и младши сержант, който патрулира от две години край Малко Търново. Разказва, че има специален наблюдателен пост, който им сигнализира за нелегални мигранти. Задейства се група за бързо реагиране и те отцепват район, за да възпрепятстват тяхното преминаване.\r\n\"За около 40 дни има 232 недопуснати нарушители на българска територия\", заяви военният министър Красимир Каракачанов.     По всяко време на границата ни с Турция има 6 секретни поста. На всеки от тях военните дебнат маскирани в храстите.\r\nВоенните признават, че екипировката им е стара. \"Имаме нужда от нова автомобилна техника, средства за лична екипировка\", каза бригаден генерал Явор Матеев.\r\nВоенният министър обеща 100 нови джипа за охрана на границата. Парите за тях щели да дойдат от Европа.    ", "date": "2018.09.17", "title": "Дежурство по границата: Патрули на \"Специални сили\" срещу нелегалните мигранти"}
{"url": "https://www.actualno.com/society/pyrvijat-zvynec-udari-i-v-loveshkija-zatvor-news_695284.html", "text": "        Началото на учебната година внесе позабравени зад решетките емоции.   В затворническото училище с филиали в Белене и Плевен се обучават 260 лишени от свобода. На откриването беше и зам.-министърът на правосъдието Николай Проданов.\r\nЗа Стилиян Александров училищният звънец бие за първи път. 30-годишният мъж, който е излежал 7 от 25 години за убийство, признава, че не може да смята, но пък се оправя с парите.  В съседна класна стая за основно образование се бори баща на първокласник. „Започваме на един и същи ден учебната година, той – първи, аз – седми”, заяви Петър Стоянов.   От утре учениците лишени от свобода започват редовни часове. „Това е училище като всяко едно друго. Разликата е, че учениците са по- големи от другите ученици”, посочи директорът на СУ „Димитър Митев” в Ловешкия затвор Красимир Маринов.\r\nНай-възрастният ученик в Ловешкия затвор е второкласник на 58 години.    ", "date": "2018.09.17", "title": "Първият звънец удари и в Ловешкия затвор"}
{"url": "https://www.actualno.com/asenovgrad/131-tona-otpadyci-sa-sybrani-sled-masovoto-pochistvane-v-asenovgrad-news_695247.html", "text": "   съобщи кореспондентът на      Почистени са всички детски площадки и паркове в града, терените около гробищата, НПК Асенова крепост и край манастира „Свети Кирик“, съобщиха от Регионалната инспекция по околната среда и водите-Пловдив. Младежи от БМЧК почистиха парка до ЖП гара-Асеновград. Ентусиасти от един от танцовите клубове в града разчистиха зелената площ и детската площадка на улица „Свобода”. Други инициативни граждани и обществени личности чистиха в парка на улица „Цар Освободител” и зелените площи около читалище „Родолюбие”. Възпитаници на асеновградската ПГ „Цар Иван Асен II”, съвместно с Ротари клуб-Асеновград почистваха малкия парк при „Пешеходния мост”. За тази зелена зона учениците се грижат вече от близо година.   Представители на Общинската администрация в града се включиха в почистването на пътя за НПК Асенова крепост. Служители на фирмите, разположение в Източната промишлена зона на Асеновград, разчистиха районите около своите седалища. Трима души са депонирали своя отпадък индивидуално в депото. За останалите регистрирани локации бяха осигурени сметоизвозващи машини, обясняват от Община Асеновград. Над 24 тона са предадените в депата в Цалапица и Шишманци отпадъци, само от областния град. Там в инициативата се включиха около 1 200 участници. В рамките на кампанията в Пловдив са почистени Дановият хълм, северният бряг на река Марица, парковете „Каменица” и „Ружа”, новата градинка край улиците „Богомил”, „Чайка”, „Източна Румелия” и „Кронщад”. Там са боядисани част от пейките, Ботаническата градина, от страната на район „Тракия”, спирката на Детската железница и много други междублокови площадки.\r\nВ община Марица при почистването са събрани малко над 41 тона отпадъци, а в Родопи – близо 28. В Кричим доброволците са почистили около 14 тона отпадъци, в Съединение – близо 11 тона, а в Перущица – почти 7 тона. Най-малко отпадъци са събрани в община Стамболийски – 540 килограма.  Участниците в инициативата от Карлово бяха повече от 1 000 бяха. Те са събрали повече от 1,2 тона боклуци. Доброволците от Карлово са почистили зоните около входовете на града, поречието на Стара река и парк „Водопада“. В Садово 150 ентусиасти събраха малко повече от 45 тона отпадъци, които се извозват до депото в Асеновград.   Там са приети и още около 29 тона отпадъци, които са отстранени от Куклен. В малкото градче заедно чистиха България повече от 300 души. Общо около 280 тона са събраните от над 3 500 доброволци отпадъци на територията на пловдивска област, а 104 са почистените места. Тази година инициативата се реализира, като част от най-голямата гражданска кампания в света – World Clean Up Day 2018, която се проведе едновременно в 156 държави.", "date": "2018.09.17", "title": "131 тона отпадъци са събрани след масовото почистване в Асеновград"}
{"url": "https://www.actualno.com/business/bezraboticata-u-nas-padna-do-56-news_695255.html", "text": "   сочат  данни на Агенцията по заетостта. Отчита се минимално понижение от 0.1  процентни пункта спрямо юли 2018 г. и от 1.1 процентни пункта на годишна  база.     Регистрираните безработни в края на месеца като От  началото на годината до края на август числеността им в бюрата по труда  намалява с над 22%. Новорегистрираните през месеца са 22 189, като от  тях 1 416 са били неактивни, т.е. не са били нито заети, нито учащи, и  не са търсили работа. От началото на годината служителите от бюрата по  труда са активирали 41 941 лица посредством трудови борси и  информационни събития, срещи и презентации със завършващите образование,  организирани от кариерните центрове, както и чрез работата на младежки,  ромски и трудови медиатори и др.   Освен към безработните, дейността на бюрата по труда е насочена също  към заети, учащи и пенсионери, като през август 629 души от тези групи  са били регистрирани като търсещи работа. , като  81.6% от тях са устроени в реалната икономика. В резултат от  изпълнението на активните мерки за насърчаване на заетостта сред  безработните, през месеца в субсидирана заетост са включени 2 893 лица: 2  050 – по схеми на Оперативна програма „Развитие на човешките ресурси”,  576 – по програми и 267 по мерки за обучение и заетост.  През месеца общо 932 безработни лица са включени в обучения за  придобиване на нова квалификация и ключови компетентности. Основните  професии, в които се обучават курсистите са в областта на  строителството, озеленяването и цветарството, здравните грижи и  подпомагането на възрастни, а ключовите компетентности са насочени  главно към придобиване на умения за учене, инициативност и  предприемачество, дигитални умения.   Заявените работни места на първичния пазар на труда през август са 18  024, като 64.4% от тях са в частния сектор. Най-голям дял свободни  работни места са заявени в преработващата промишленост (22.1%),  административните и спомагателните дейности (17.7%), образованието  (16%), търговията (12.1%), строителството (6.2%), хотелиерството и  ресторантьорството (6.2%) и др.\r\nНай-търсените групи професии през месеца са били: и др.    ", "date": "2018.09.17", "title": "Безработицата у нас падна до 5,6%"}
{"url": "https://www.actualno.com/balkani/dachich-shte-priznaem-kosovo-kogato-vyrbata-rodi-grozde-news_695251.html", "text": "   Това съобщи скопската електронна медия A1 On, предаде \"Фокус\".     На прием в посолството на Гърция в Белград, Дачич заяви, че Сърбия всеки ден получава призиви от Косово, които са „извън реалността“. Като пример той посочи предложението за корекция на границите, но без териториални отстъпки от страна на Косово.   „Казват ни, че не искат корекция на границата, но искат да придобият Прешево и Буяновац. Много са умни.Знаете ли кога ще се случи това, кога Косово и Метохия ще влязат в ООН и ще ги признаят за държава? Когато върбата роди грозде“, заяви Дачич пред репортери.\r\nПървият дипломат на Белград припомни, че една от възможностите, споменати от Прищина, е Сърбия да признае Косово, а в замяна мнозинството от сръбските общини в северната част на Косово да получат известна степен на автономия в управлението. Според него тази идея също е недопустима.  ", "date": "2018.09.17", "title": "Дачич: Ще признаем Косово, когато върбата роди грозде"}
{"url": "https://www.actualno.com/europe/ispanskijat-premier-se-zareche-da-sloji-kraj-na-sydebnite-privilegii-v-stranata-news_695256.html", "text": "  Испанският премиер Педро Санчес  обеща  да реформира конституцията, за да отмени съдебните  привилегии, от които се ползват политици, съдии, кралски особи и други  висши служители, които могат да ги предпазят от обвинения в корупция. Социалистическият  министър-председател каза, че мярката е необходима  \"за възстановяване  на доверието на хората в политиката\" в страна, която през последните  години е разтърсвана от корупционни скандали, предава БГНЕС. Санчес обяви мерките, които ще  улеснят съдебното преследване на политиците по време на събитие в  Мадрид, отбелязващо 100 дни, откакто свали предшественика си от  консервативна \"Народна  партия\" след гласуване на вот на недоверие на  фона на продължителен скандал с подкупи. Съгласно система от съдебни  привилегии, известни като \"aforamiento\", испанските законодатели и други  висши служители се възползват от система от съдебни привилегии,  предназначени да ги защитят от фалшиви атаки, което означава, че те  могат да бъдат съдени само от Върховния съд на Испания. Конституцията на Испания от  1978 г. първоначално предостави привилегиите на министър-председателя и  на шепа други висши служители, но през годините кръгът на ползващите ги  лица беше разширен, за да включва съдии, прокурори, полицаи и други. Около 250 000 души са  обхванати от системата, включително петима членове на кралското  семейство в Испания, заяви миналата година ръководителят на Върховния  съд на Испания Карлес Лесмес. Испания се е подготвила за  поредица от скандали, засягащи политически партии от целия спектър,  кралското семейство, футболисти и дори синдикати. Гневът поради корупцията  доведе до възхода на две нови партии, лявоцентристката Подемос и  дясноцентристката Сиудаданос, които се заклеха да изкоренят това явление  от обществения живот. Планираната конституционна  реформа ще трябва да бъде одобрена от три пети от долната камара и от  три пети в сената, горната камара  на парламента в Испания, което  означава, че Санчес ще се нуждае от подкрепата на Народната партия,  която той свали от власт през юни. Ако всички работят заедно, \"тази реформа ще влезе в сила само 60 дни след въвеждането й\", каза премиерът.     ", "date": "2018.09.17", "title": "Испанският премиер се зарече да сложи край на съдебните привилегии в страната"}
{"url": "https://www.actualno.com/asia/rusija-i-turcija-objaviha-nova-buferna-zona-v-idlib-news_695287.html", "text": "        Това заяви днес руският президент Владимир Путин след преговори с турския си колега Реджеп Тайип Ердоган, предадоха световните агенции.   Турски и руски военни ще патрулират в зоната, за да гарантират, че установеният в нея режим се спазва. По силата на споразумението всички тежки оръжия ще бъдат изтеглени от зоната, а \"радикално настроените\" бунтовници, включително \"Джебхат ан нусра\", ще трябва да се изтеглят от нея.\r\n\"Решихме от 15 октомври тази година да създадем по линията на съприкосновение демилитаризирана зона с ширина 15-20 км\", заяви Путин след срещата в Сочи.  ", "date": "2018.09.17", "title": "Русия и Турция обявиха нова буферна зона в Идлиб"}
