{"url": "https://www.actualno.com/society/novinite-naj-vajnoto-za-denja-11-april-news_738713.html", "text": "   Редакционният екип на ви представя най-важните новини за изминалия ден, 11 април.       \"Това, което се случва, е демонстрация на пълна наглост и незачитане на законите. Фирма Артекс имат протокол за спиране на стротелството, а те наливат бетон за нов етаж. Законите за тях не съществуват, не зачитат никого. Ехооо, НЕСТОРОВ спиш ли? За какво си шеф на ДНСК? И защо все още си там!\". Такъв пост с видео се появи в страницата на протеста срещу проекта \"Златен век\" на строителната фирма \"Артекс\", която нашумя с \"Апартаментгейт\".   ДНСК препрати към чл. 224 от Закона за устройство на територията (ЗУТ) заради факта, че въпреки гръмките медийни изявления за спиране на строежа на небостъргача \"Златен век\" строителни работи там все още се извършват, което беше заснето и на видеоклип.     Депутатът от БСП Крум Зарков е поредното име, което е замесено в скандала \"Апартаментгейт\". Той ще бъде проверяван от КПКОНПИ и НАП заради покупката на жилище в центъра на София. Имотът е със значителна стойност, съобщават от прокуратурата. Къща нямам никъде – нито в София, нито на територията на България, нито извън нея. Живея в апартамент, който ясно е описан в моята декларация. Приемах всичко с чувство на хумор, но това - тази фиксация, почва да ме безпокои. Има всички неща в тези схеми, които се случиха. Ако тръгнат да се  разплитат всички, ще трябват поне 5-6 години. Това каза главният  редактор \"168 часа\" Слави Ангелов, който беше категоричен – няма  политическа партия, която да е заемала твърда позиция против случващото  се на имотния пазар.   Вицепремиерът Красимир Каракачанов трябва да подаде оставка поради   имотни нарушения в София. Това заяви Костадин Костадинов, лидер на   партия „Възраждане“. Цветан Цветанов не може да се върне като сътрудник на ГЕРБ в Народното събрание. Това заяви премиерът Бойко Борисов на среща с журналисти в Брюксел. Заместник-председателят на ГЕРБ Цветан Цветанов все пак се отказа от решението си да стане нещатен сътрудник към групата на партията си в Народното събрание. Част от протестиращите в Габрово се изтеглиха от центъра на града към краен квартал с къщи на роми, където се стигна и до сблъсъци между тях и жандармерията. Демонстрати са се опитали да пробият кордона на органите на реда, за да влязат в къщи на хора от малцинствата. Въпреки налаганото от Виктор Орбан, Матео Салвини и Стив Банън мнение, изборите за ЕС няма да бъдат референдум за миграцията. Миграцията продължава да бъде важна за някои гласоподаватели, но тя не е единствената битка за гласовете преди изборите за Европейски парламент. Това са заключенията на ново голямо проучване на Европейския съвет за външна политика (ECFR).", "date": "2019.04.11", "title": "Новините: Най-важното за деня, 11 април"}
{"url": "https://www.actualno.com/business/petima-sa-kandidatite-za-koncesioner-na-letishte-sofija-news_738730.html", "text": "  Днес, 11 април, бяха отворени заявленията за участие в процедурата за определяне на концесионер и възлагане на за строителство на обект „Гражданско за обществено ползване София“ – публична държавна собственост, съобщиха от Министерството на транспорта, информационните технологии и съобщенията.     В срока за подаване на заявления и оферти бяха получени заявления от следните участници:    Участник в консорциума е и BCEGI Кънстракшън (Великобритания) Лтд, с едноличен собственик Бейджин Кънстракшън Ейнджиниринг Груп; За изпълнение на изискването за летищен оператор е посочено Флугхафен Мюнхен;   За изпълнение на изискването за летищен оператор е посочено Копенхаген Еърпортс А/С; За изпълнението на изискването за технически способности и финансови възможности е посочено Фрапорт АГ Франкфурт Еърпорт Сървисис Уърлдуайд;    За изпълнение на изискването за летищен оператор е посочено „Еърпортс Де Пари“ ЕС. ЕЙ.    Комисията за провеждане на процедурата следва да извърши действията по допускане на участниците. Офертите на допуснатите участници ще бъдат отворени в открито заседание на комисията, което ще се проведе на 9 май 2019 г. На заседанието могат да присъстват участниците или техни представители, както и други лица.", "date": "2019.04.11", "title": "Петима са кандидатите за концесионер на Летище \"София\""}
{"url": "https://www.actualno.com/burgas/prokuraturata-v-burgas-improvizira-delo-za-kradec-na-bonboni-za-pred-malchugani-news_738710.html", "text": "  Най-сложни са делата за данъчни престъпления и компютърни измами, твърдят от прокуратурата в Бургас.     Това е едно от нещата, които научиха посетителите  на „Деня на отворени врати“ в Апелативна, Окръжна и Районна прокуратура Бургас. Към него проявиха интерес деца в неравностойно положение, ученици и студенти.   Те имаха възможност да научат повече за съдебната палата и работата на прокурорите. Младите хора посетиха кабинета на Административния ръководител на Окръжна прокуратура Бургас Георги Чинев. От него научиха каква е структурата на прокуратурите в Бургаски съдебен район. Оказa се, че тя се различава от други места в страната поради факта, че обхваща морска, сухопътна и въздушна граници. Това води до повече престъпни деяния, като се има предвид, че в тази територия влизат туристически комплекси и най-големият от тях „Слънчев бряг“.  Посетителите бяха посрещнати и в Апелативна прокуратура Бургас от Йовита Григорова, която е неин говорител и зам. административен ръководител. Прокурор Григорова разясни, че Апелативна прокуратура Бургас е една от шестте апелативни прокуратури в страната и отговори на въпросите на студентите, които учат в специалността „Право“.   Административният ръководител на Апелативна прокуратура Любомир Петров запозна гостите с броя на прокурорите, които работят в нея. Той показа как изглежда едно дело като документация и обем.    Децата в неравностойно положение, на възраст от четири до 16 години, имаха възможност да влязат в съдебните зали и да наблюдават импровизиран съдебен процес, който трябваше да накаже крадец на бонбони. След приключването на съдебното заседание, децата получиха почерпка, а магистратите сувенири, които са изработени от самите малчугани.", "date": "2019.04.11", "title": "Прокуратурата в Бургас импровизира дело за крадец на бонбони за пред малчугани "}
{"url": "https://www.actualno.com/gabrovo/stotici-otnovo-izljazoha-na-protest-v-gabrovo-snimki-news_738749.html", "text": "        Тази вечер протестиращи отново се събраха на площад „Възраждане\". Имаше опит да се излезе с декларация против вандалските прояви по време на протеста, предаде Нова телевизия.    Стотици протестиращи опитаха да нахлуят в следствието в града в сряда вечерта, където се намираха задържаните за побоя преди дни. След като не успяха, щурмуваха ромската махала. Нанесени са поражения в няколко къщи. След всичко това в София свика Съвет по сигурността.  Тази сутрин осъмна под полицейска блокада. А мъжете, които бяха задържани за побоя над продавач, което стана причината за всичко това, се изправиха пред съда. Те остават в ареста за постоянно. Междувременно започна събарянето на незаконни къщи в махалата.\r\nСъборени комини, счупени прозорци на къщи и хаос по улиците - в това прерасна спонтанни протест снощи. От полицията признаха, че са били изненадани.       „В резултата от тези нерегламентирани действия беше счупено стъклото на Следствения арест и по две от къщите има изпочупени стъкла н прозорци”, обясни Тодор Гребенаров – Главна дирекция „Национална полиция”.\r\n„Една от причините да има избухване на обществено напрежение е начинът, по който се коментират интеграционните политики. Самото усещане, че някой има по-особени права или някой не спазва законите, е причината да стигнем дотук”, коментира вицепремиерът Томислав Дончев.\r\nЗа повече спокойствие, жандармерия пази всички възлови точки в града.\r\nПострадалият служител, когото задържаните мъже нападнаха и биха,  призова за спокойствие\r\n„Благодарен съм на хората, които ме подкрепиха. Моето послание е да работим мирно и спокойно и не искаме да всява етническо напрежение в града”, заяви Венцислав Иванов – служител в супермаркета.      Пред съда тримата нападатели казаха, че съжаляват. Съдът обаче прецени, че има опасност да се укрият или извършат друго престъпление. Освен това тримата са  осъждани за кражби и престъпления от общ характер. Затова останаха за постоянно в ареста.\r\nВ същото време от община Габрово, започнаха събарянето на незаконни и рушащи се постройки, в които има опасност да се самонастанят хора", "date": "2019.04.11", "title": "Стотици отново излязоха на протест в Габрово (СНИМКИ)"}
{"url": "https://www.actualno.com/moresport/zlaten-medal-za-biljana-dudova-na-evropejskoto-pyrvenstvo-po-borba-news_738759.html", "text": "        Този път българката спечели титлата при 59-килограмовите, след като се справи с рускинята Светлана Липатова с 3:0 точки. Така тя вече има титли от Стария континент в три категории - до 55, до 57 и вече до 59 килограма, предаде БГНЕС.   Дудова излезе пределно концентрирана на тепиха и в нито един момент от срещата не изглеждаше истински застрашена от Липатова. Тя поведе с наказателна точка за пасивност на съперничката си, а след това мина в гръб на рускинята за нови две. Защитата на Дудова до края, а и по време на цялата схватка, беше страхотна и тя заслужено триумфира с титлата в Букурещ.\r\nПреди това Миглена Селнишка /50 кг/ и Евелина Николова /55 кг/ загубиха след обрат своите финални срещи и останаха със сребърните медали.  ", "date": "2019.04.11", "title": "Златен медал за Биляна Дудова на Европейското първенство по борба"}
{"url": "https://www.actualno.com/business/borisov-pregovarjame-s-kitaj-za-aec-belene-vsjaka-strana-projavjava-tvyrdost-news_738755.html", "text": "   Това каза пред журналисти в Дубровник министър-председателят Бойко Борисов.     „В момента за около 800 млн. долара е износът на България към Китай при 1,5 млрд. от Китай към България. Няма да се учудя, ако докрая на годината Китайската народна банка ще открие и свой център в София за финансирането на всичките ни проекти“, коментира Борисов, цитиран от \"Фокус\".   Попитан дали Китай е склонен ли да отстъпи от изискването си за държавни гаранции при строежа на или България да отстъпи от заявката си, че няма да предостави държавна гаранция, премиерът заяви: За „Мариците“ имам предвид. Предлагаме по-модерните, приети в Европа начини на работа – това е публично-частното партньорство, смесените компании, инвестиционните проекти. Тази среща се провежда на фона на срещата ЕС-Китай от преди няколко дни в Брюксел“.\r\nТой уточни, че с преговарят за АЕЦ „Белене“ и всяка страна проявява твърдост, характер и аргументи, за да се случи по най-добрия за нея начин. „Те имат такъв тип мислене, че когато има държавна гаранция, това си е сигурно и утре са готови да почнат да строят, ако сложим държавна гаранция. Аз лесно мога да си припиша такъв успех, но след 10 години някой следващ може да му белят косите, като на мене сега да държим приемлива за хората цена за тока и държавата да дотира скъпия ток, произведен от тези мощности“, допълни той. Според него това е изключително изгоден за Китай проект, политически, геостратегически. „За първи път Китай в ЕС да строи централа. Да не забравяме, че там огромната власт е на китайската комунистическа партия и лично на нейния ръководител. Почти съм убеден, че ще бъде в България тази година, така че нека да оставим и на президентската среща ние да сме подпомогнали в тази посока“, каза още Бойко Борисов.  От думите му стана ясно, че нито България, нито Китай за момента са склонни да отстъпят от исканията си за АЕЦ „Белене“.    Разговорът между двамата правителствени ръководители се състоя в рамките на Осмата среща на ръководителите на страните от Централна и Източна Европа и Китай в Дубровник.    В рамките на срещата беше обсъдено сътрудничеството в областта на пътната инфраструктура, енергетиката, технологиите, селското стопанство, предаде правителствената пресслужба. Дискутирани бяха и възможностите за допълнително активизиране на бизнес контактите между двете държави. Бойко Борисов изрази надежда, че още тази година е възможно да има посещение на китайския президент Си Дзинпин у нас и ще бъдат постигнати още конкретни договорености с Китай, особено в сферата на земеделието.", "date": "2019.04.11", "title": "Борисов: Преговаряме с Китай за АЕЦ \"Белене\", всяка страна проявява твърдост"}
{"url": "https://www.actualno.com/vraza/uchenici-ot-vrachanskoto-uchilishte-vasil-levski-pokazaha-patriotichnija-si-proekt-news_738645.html", "text": "  Ученици от училище „Васил Левски“ представиха по време на среща с кмета на Община Враца Калин Каменов. Лилия Николова и Ясен Генов разказаха факти от историческото минало на Враца, научени в модула по гражданско образование. Като част от проекта учениците са изготвили      Кметът похвали родолюбивата инициатива на децата и им пожела успех на предстоящата която ще се проведе на 19 април в Трявна. Децата от училище „Васил Левски“ си тръгнаха след срещата с кмета със скъп подарък -  тениска с лика на поета и революционер – Христо Ботев.", "date": "2019.04.11", "title": "Ученици от врачанското училище „Васил Левски“ показаха патриотичния си проект"}
{"url": "https://www.actualno.com/politics/cvetanov-se-otkaza-da-stava-neshtaten-sytrudnik-v-parlamenta-news_738738.html", "text": "   . Това обяви той в профила си във Facebook.      \"Във връзка с различни спекулации за завръщането ми в парламента „през задния вход“ искам да направя следните уточнения:       След подаването на оставката ми като народен представител и гласуването й от парламента на 29 март 2019 г., веднага съм върнал по съответните правила картата си на народен представител. За да мога да влизам в сградата на Народното събрание, когато се налага да направя различни срещи с представители на други парламентарни групи или с народни представители от ГЕРБ, от Народното събрание ми беше издаден пропуск на нещатен сътрудник към ПГ на ГЕРБ. Държа да подчертая, че този пропуск осигурява единствено достъп до сградата на Народното събрание и издаването му категорично не е обвързано нито с подписване на договор, нито с получаването на възнаграждения. Издаването на такъв пропуск е в съответствие с вътрешната нормативна уредба за осигуряване на допуск до сградата на парламента на политически лица от всички политически партии и по никакъв начин не означава „връщане в българския парламент през задния вход“, както за мен, така и за всеки един, който има издаден пропуск от различните парламентарни групи.      Тъй като винаги използвам централния вход на всички институции, в които влизам, и за да ограничим всички спекулации и погрешни интерпретации с внушения, разговарях с колегите от ПГ на ГЕРБ и по мое искане ще бъда заличен като нещатен сътрудник.           В момента имам изключително напрегнат график от срещи със структурите на ГЕРБ в цялата страна и не смятам да хабя енергията си за друго\", написа Цветанов в социалната мрежа. Решението той да се завърне в НС като сътрудник в НС бе посрещнато с доста критки, като се има предвид, че подаде оставка от поста си там заради По-рано днес заяви, че е против идеята.   \"Не знам за какво му е това. Не може да напуснеш като шеф на парламентарна група, депутат, шеф на комисия и след това да оставиш подобен въпрос да витае около легитимността на решението ти. Бих го нарекъл глупост\", критичен бе Борисов. \"Ако иска да ги съветва в парламента, той може да ги съветва и без да е на договор\", добави премиерът.", "date": "2019.04.11", "title": "Цветанов се отказа да става нещатен сътрудник в парламента"}
{"url": "https://www.actualno.com/society/shefyt-na-syuza-na-sydiite-pri-apartamentgejt-vyprosyt-e-koj-shte-proveri-proverjavashtite-news_738771.html", "text": "   Това заяви председателят на Съюза на съдиите в България Калин Калпакчиев.     Според него един от основните въпроси, който повдигна сагата е дали системата за проверка на имуществото, което се декларира е ефективна.   „Ние съдиите повече от 10 години декларираме имуществото си първо пред , а сега пред Инспектората. За съжаление наблюденията са, че тези декларации освен за съответствие не водят до проверки по същество. Данните и фактите, които се появиха в резултат на журналистически разследвания са публични. Всички тези данни са били декларирани, но никой от проверяващите органи – Инспектората, Сметната палата, не е установил нередности или не е извършил проверки по същество“, каза Калпакчиев пред bTV Радио.\r\nПо думите ми идва и въпросът дали лицата, които са избрани в тези органи са избрани в процедура, която гарантира тяхната компетентност и безпристрастност. „Тези органи към момента не са си свършили работата. Каквито и промени да се направят в законите, няма да доведат до резултат ако не се избират хора, които да прилагат тези закони добросъвестно и безпристрастно“, допълни председателят на Съюза на съдиите.  Калпакчиев обясни, че ако в нотариалния акт са вписани цени, които са лъжливи и неверни, „Всеки случай трябва да се разглежда отделно, но специално за данъчните престъпления наказанията са лишаване от свобода за период от 1 до 6 години и глоба до 2000 лева“, заяви още той.\r\nПредседателят на Съюза на съдиите изрази опасение, че винаги при подобни скандали съществува опасност институциите да бъдат употребени. „Ставали сме свидетели как институциите могат да бъдат използвани за саморазправа, особено прокуратурата“, допълни той.   ", "date": "2019.04.11", "title": "Шефът на Съюза на съдиите: При \"Апартаментгейт\" въпросът е кой ще провери проверяващите"}
{"url": "https://www.actualno.com/moresport/tajbe-usein-e-na-finala-na-evropejskoto-po-borba-news_738742.html", "text": "  Спортист №1 на България за 2018 г.  Тайбе Юсеин ще защитава титлата си в категория до 62 килограма на  Европейското първенство по борба в Букурещ /Румъния/, след като се  класира за финала , предаде БГНЕС. се справи само за 43 секунди с Тетяна Омелченко от  Азербайджан на полуфиналите. Юсеин първо вдигна Омелченко във въздуха,  за да получи две точки, а веднага след това я притисна в клинч на  тепиха. Последва туш и скоростна победа за българката. В спор за златото Юсеин ще се  изправи срещу италианката Аурора Кампаня. До момента Тайбе победи Амелин  Дуаре от Франция в първата си схватка, а след това и Илона Прокопевнюк  от Украйна с 8:6. Другата ни полуфиналистка -  сребърната медалистка от миналата година Мими Христова, отпадна в кат.  до 57 кг след загуба от унгарката Емесе Барка с 3:9 точки. Барка поведе с  9:0 след серия от успешния атаки, а в края нашата представителка успя  да заличи част от пасива си, но за повече нямаше време. Тя ще се бори  утре за бронзовото отличие.     ", "date": "2019.04.11", "title": "Тайбе Юсеин е на финала на Европейското по борба"}
{"url": "https://www.actualno.com/plovdiv/pocheten-znak-na-plovdiv-za-aleks-nacheva-i-kiril-kirov-priznanie-i-za-legendarni-sportisti-ot-minaloto-news_738705.html", "text": "  С пълно единодушие от 45 гласа общинският съвет удостои с \"Почетен знак на Пловдив\" лекоатлетката Александра Начева и стрелецът Кирил Киров. Двамата постигнаха огромни успехи през изминалата 2018-та година и заслужиха престижното отличие.        Алекс Начева записа най-силната си година през 2018-та като завоюва редица отличия. Тя стана шампион на Младежките олимпийски игри в Буенос Айрес 2018, световен шампион от първенството до 20 години в Тампере и европейски вицешампион за девойки до 18 години от Дьор 2018. Пловдивчанката се занимава с лека атлетика от 8-годишна, като първоначално личен треньор й е Ива Пранджева. Преди 4 години талантливата пловдивчанка се насочва към тройния скок, а треньор става Стойко Цонов. Алекс има 10 държавни титли и 5 златни медала от балкански шампионати, като в рамките на едва година и половина е поставила цели 4 национални рекорда. В момента тя е в 11-ти клас в Езикова гимназия \"Иван Вазов\", където учи испански, руски и английски.  18-годишният Кирил Киров също постигна огромен успех през изминалата година - той стана олимпийски шампион по стрелба на младежките игри в Буенос Айрес. Киров е 5-кратен държавен шампион, носител е на още 3 сребърни и 1 бронзов медал от държавни първенства. В републикански турнири е носител на 9 златни, 4 сребърни и 3 бронзови медали. Има и множество международни отличия. \r\nНа днешната сесия освен младите надежди на българския спорт бяха отличени и някои легендарни състезатели, прославили страната ни в миналото. По предложение на бившия рефер и общински съветник от ГЕРБ Атанас Узунов \"Почетен знак на Пловдив\" получиха волейболистите Каспар Симеонов и Ани Узунова, както и футболистът на Локо Георги Василев. Престижния знак получиха още прочутите баскетболисти Милко Арабаджийски и Тодорка Николова.", "date": "2019.04.11", "title": "Почетен знак на Пловдив за Алекс Начева и Кирил Киров, признание и за легендарни спортисти от миналото"}
{"url": "https://www.actualno.com/africa/prezidentyt-na-sudan-svalen-i-arestuvan-sled-30-godini-na-vlast-news_738671.html", "text": "  След близо 30 години на власт, президентът на Судан, Омар ал-Башир, бе , съобщи министърът на отбраната.     Говорейки по държавната телевизия, Авад Ибн Оуф съобщи, че армията ще надзирава двугодишен преходен период, последван от избори, информира Би Би Си. Той заяви също така, че е въведено тримесечно извънредно положение.   Оуф съобщи официално на всички, окупирали столицата на страната, Хартум, че \"режимът е отстранен и Башир ще бъде държан на сигурно място“.\r\nТой каза, че Конституцията на Судан е замразена, граничните пунктове са блокирани до по-нататъшно нареждане и въздушното пространство е затворено за 24 часа.  Башир е обект на . от Международния наказателен съд (МНС), която го обвинява в в западния регион на Дарфур в Судан.\r\nНе е ясно обаче какво ще стане с него след ареста му.        В ранните часове днес бяха забелязани военни превозни средства, влизащи на мястото, където се намират Министерството на отбраната, армията и личната резиденция на Башир, предаде агенция АФП.\r\nПо-късно държавната телевизия и радио прекъснаха програмата си с послание, че армията ще направи изявление.\r\nМеждувременно десетки хиляди демонстранти се събраха в централен Хартум, скандиращи: \"Падна, спечелихме\", съобщи Ройтерс.\r\nДържавните медии съобщиха, че са бившият министър на отбраната на Судан Абдурахим Хюсеин, членовете на личната охрана на президента Омар ал-Башир, лидерът на управляващата партия \"Национален конгрес\" Ахмад Харун и бившият вицепрезидент Али Усман Тах, предаде РИА Новости.       Протестите в Судан продължават от около четири месеца, като започнаха с искания за понижаване на цената на хляба, но постепенно доведоха до лозунги за промяна на политическия режим на Омар ал-Башир, който е на власт в Судан от 30 години. В хода на демонстрациите, според опозицията и правозащитниците, около 60 демонстранти са били убити, стотици са били ранени, а няколко хиляди са били задържани.\r\nМиналия уикенд хиляди демонстранти излязоха по улиците на Хартум и други градове, за да поискат оставката на президента. Демонстрантите се събраха пред сградата на Генералния щаб на армията в Хартум, за да призоват военните \"да поемат страната на народа и да постигнат свалянето на президента\". В редица райони на града започнаха сблъсъци между демонстрантите, подкрепяни от някои военни, и силите за сигурност.\r\nПрез последните седмици центърът на протестите в Судан се измести в строителен комплекс на Министерството на отбраната на страната в Хартум, недалеч от президентския дворец, пред който има постоянен лагер със стотици протестиращи, пребиваващи там ден и нощ", "date": "2019.04.11", "title": "Президентът на Судан свален и арестуван след 30 години на власт "}
{"url": "https://www.actualno.com/balkani/srybskijat-ministyr-na-otbranata-objavi-gladna-stachka-news_738764.html", "text": "  Сръбският министър на отбраната  Александър Вулин ще започне гладна стачка утре, 12 април, в сръбския парламент  заради \"насилието на опозицията над гражданите на Сърбия\". Вулин ще бъде придружен от  около тридесет депутати от управляващото мнозинство в парламента, както и  от част от представителите на управляващата партия в Общинския съвет на  Белград, съобщава вестник \"Вечерни Новости\", цитиран от БГНЕС. Вестникът посочва, че по този  начин искат да посочат \"насилието, извършено от Бошко Обрадович, Драган  Гилас и Вук Йеремич\", лидери на Съюза за (СзС). Очаква се през деня Вулин да  обяви решението си президента , министър-председателя  Ана Бърнабич и неговите сътрудници в министерството. Групата, която утре започва с  гладна стачка, я счита за \"единствения разумен и цивилизован начин да се  покаже хулиганството и насилието, което лидерите на СзС извършват в  Белград\". Заместник-кметът на Белград  Горан Вешич, който обяви, че ще се присъедини към Вулин в стачката, каза  пред Танюг, че в продължение на седмици агресивно малцинство от 50  души, организирано от Бошко Обрадович, Драган Джилас и Вук Йеремич,  тероризират гражданите на Белград , унищожават градската собственост и  пречат на движението на града. \"Те го правят, защото искат хаос и кръв по улиците\", каза Вешич. \"Не виждам друг начин  цивилизован и разумен начин да се противопоставим на хулиганите от  опозицията, която унищожава собствеността на гражданите и гони  инвеститорите от нашия град, освен да започнем гладна стачка\", каза  Вешич. Той казва, че искат да  привлекат вниманието на националната и международната общественост към  терора, извършен от фашистите на Обрадович в Сърбия.     ", "date": "2019.04.11", "title": "Сръбският министър на отбраната обяви гладна стачка"}
{"url": "https://www.actualno.com/gabrovo/ostaviha-za-postojanno-v-aresta-myjete-napadnali-prodavach-v-gabrovo-news_738676.html", "text": "   Това съобщиха от Окръжен съд – Габрово. Задържаните са обвинени в причиняване на лека телесна повреда на младеж от същия град, като са му нанесли побой. От съда посочват, че деянието е извършено по хулигански подбуди. Престъплението е осъществено на 7 април (неделя) в търговски обект в Габрово.     Съдебният състав е счел, че с оглед събраните до момента доказателства може да се направи обосновано предположение, че тримата мъже са извършили престъплението, за което са привлечени в качеството на обвиняеми, както и че са налице останалите изискуеми от закона предпоставки за определяне на най-тежката мярка за неотклонение. Предвид изложеното, съдът уважи искането на Районна прокуратура – Габрово и постанови „задържане под стража” по отношение на Й. А., П. А. и Н. М.   Определението на Габровския районен съд подлежи на обжалване пред Окръжен съд – Габрово в 3-дневен срок.\r\nПрипомняме, че днес военният министър Красимир Каракачанов в Министерски съвет, след като жителите на Габрово излязоха на протест в защита на пребития продавач, който прерасна в бунт и размирици.  ", "date": "2019.04.11", "title": "Оставиха за постоянно в ареста мъжете, нападнали продавач в Габрово"}
{"url": "https://www.actualno.com/politics/lideryt-na-vyzrajdane-obvini-karakachanov-v-imotni-izmami-snimki-news_738690.html", "text": "  Вицепремиерът Красимир Каракачанов трябва да подаде поради . Това заяви Костадин Костадинов, лидер на партия „Възраждане“, предаде БГНЕС.     Костадинов обвинява министъра на отбраната в .   Освен това, Каракачанов е отговорен и за , твърди още Костадинов.  \"Каракачанов трябва да напусне поста си и заради , която се задълбочи по време на управлението на коалицията ГЕРБ-Обединени патриоти\", подчерта Костадинов в Благоевград.\r\nСпоред него като , който е обща част и е собственост на останалите живущи в сградата.       Това са действия, които подхождат повече на , отколкото на български министър, добави Костадинов.\r\n\"Каракачанов , след като съпругата му е прокурор\", допълни лидерът на ПП „Възраждане“. Той посъветва прокуратурата да се самосезира и за начина, по който . Оказва се, че Каракачанов лично е обсебил имоти на българските бежанци в Македония, които са купувани преди години, а в момента се ползват от партията за всякакви други цели, но не и за тези, за които са били купувани и дарявани.\r\n\"Очевидно Каракачанов не се справя с поставените му задачи като министър, защото когато той оглави министерството на отбраната, незаетите места в българската армия бяха 5000, а в момента са 8000. Затова трябва да подаде своята оставка“, категоричен е Костадинов. Пред oт ВМРО отговориха, че не желаят да коментират изявленията и действията на човек, който е проводник на чужди, небългарски интереси в България. Припомняме, че именно изказване на Костадинов относно протестите срещу елхата за Нова година, която подари Москва на София, беше цитирано на Facebook страницата на руското посолство. към протестиращи заради политиката на Русия към Украйна (\"олигофрени\" и \"малоумници\"), а , която беше украсена с корабчета с украинския флаг заради инцидента в Керченския пролив, където руският флот откри огън по три украински военни кораба и плени екипажите им.", "date": "2019.04.11", "title": "Лидерът на \"Възраждане\" обвини Каракачанов в имотни измами (СНИМКИ)*"}
{"url": "https://www.actualno.com/politics/vse-oshte-ne-se-znae-koj-shte-zameni-deljan-dobrev-v-parlamenta-news_738766.html", "text": "        Валентин Ангелов е в листата на ГЕРБ от 29-и многомандатен район - Хасково и трябваше да замести подалия оставка , предаде БНР.   Следващият в листата на ГЕРБ е Жечо Станков, който в момента е заместник-министър на енергетиката.\r\nСлед него са главният държавен здравен инспектор д-р Ангел Кунчев, директорът на Националния исторически музей д-р Бони Петрунова и заместник-председателят на Общински съвет в Хасково Митко Полихронов.  ", "date": "2019.04.11", "title": "Все още не се знае кой ще замени Делян Добрев в парламента"}
{"url": "https://www.actualno.com/burgas/premahnaha-tumor-s-teglo-deset-kilograma-ot-gyrdata-na-jena-news_738727.html", "text": "  Хирурзите от Комплексения онкологичен център в Бургас извършиха спешна операция на жена.     Пациентката е имала тумор, който тежи десет килограма. Тя е на 68 години с рядък вид тумор на млечната жлеза, уточнява Burgasinfo.com.   „Операцията се наложи по спешност, с оглед незадоволителните хематологични показатели на пациентката и интоксикация от разпадането на гигантския тумор”, каза д-р Николай Киселков, който е бил водещият оператор. В операцията са участвали д-р Продан Проданов и д-р Тодор Ангелов.\r\nЖената е българка, която живее в Англия. Операцията е преминала успешно и пациентката има шанс за бързо възсатановяваве, смятат от онкологичния център.  ", "date": "2019.04.11", "title": "Премахнаха тумор с тегло десет килограма от гърдата на жена"}
{"url": "https://www.actualno.com/burgas/burgaski-uchenici-pokazaha-na-po-malkite-kak-da-se-hranjat-po-etiket-news_738551.html", "text": "  Как да се хранят децата правилно и да спазват етикета на масата? Това научиха най-малките посетители на учебни заведения в Бургас. \"Етикет и естетика на масата - златни правила по време на хранене\" е темата на седмицата на здравословното хранене.     Деца от детска градина \"Иглика\" научиха как се подрежда маса. Ученици от Професионалната гимназия по туризъм \"Проф. д-р Асен Златаров\" им показаха какви са правилата, какви техники се използват при поставянето на приборите и салфетките.   Преподавателят Донка Калудова и нейните ученици подредиха маса по начина, по който това се прави в ресторант. Те направиха демонстрация пред децата за поднасянето на различните блюда и етикетът, който трябва да се спазва всеки човек докато се храни.\r\nТака най-малките бургазлийчета получиха първия си урок по етикет на масата. Инициативата на община Бургас е свързана с програмата за здравословно и естетично хранене на децата.  ", "date": "2019.04.11", "title": "Бургаски ученици показаха на по-малките как да се хранят по етикет"}
{"url": "https://www.actualno.com/curious/dneven-horoskop-za-12-april-news_738708.html", "text": "        Този петък околните трудно ще понесат ваша шега. Може би е добре да се повеселите в позната компания вечерта, а през деня да бъдете умерени. Този петък ще сте изключително чаровни. Това може да ви донесе някои позитиви в работа, но те едва ли ще са дълготрайни.   Този петък не се водете по чуждия пример. Опитът на другите сега няма да е валиден за вас. Намерете вашия собствен подход към нещата.     Този петък се наслаждавайте на всичко, което се случва в момента, а не да мислите за бъдещето. В този момент няма да можете да му повлияете, така че го оставете да се развива само. Възможностите ви за щастие са толкова близо до вас, че да тръгнете да го търсите през девет планини в десета и през девет морета в десето, ще е просто загуба на време. Просто си отворете очите и се огледайте около вас. С каквото и да се заемете днес, то едва ли ще изисква някакви усилия от ваша страна. Докато си помислите да започнете  нещо и то вече ще е готово. Единственото, което трябва да направите в този момент е да дефинирате точно мислите си.   Днес ще се случи нещо, което е важно за вас и което сте очаквали отдавна, но…за съжаление ще се случи във ваше отсъствие. Радвайте се на факта, че се е случило и не съжалявайте, че не сте били там. Този петък е най-добре да се въздържате от активни действия и да наблюдавате всичко, което се случва около вас, като страничен наблюдатели. Така ще можете да видите, кой точно се опитва да сложи пръта в колелата ви. Смехът е здраве и днес на вас това лекарство се препоръчва в големи дози. В този момент, това е единственото, което може да направи денят ви хубав . В противен случай той ще бъде сив и скучен.    Този петък най-важната и най-необходимата ваша черта ще бъде вашата точност. Ако в момента това ваше качество се е изпарило ще трябва да го намерите много бързо. В този момент разсеяността и невниманието ще са чертите, които само ще ви вредят. Този петък забравете за всякакви възможности за конфронтация и помислете, как да я превърнете в сътрудничество. Това, което трябва да направите е само да направите първата крачка. Не е толкова страшно. Този петък може неочаквано да разберете, че нещо, което сте считали за ваша тайна, отдавна вече е известно на всички. Лошото е, че те ще се опитата да се възползват от тайната ви. Хубавото е, че ще имат възможност само днес, а те едва ли са толкова бързи.", "date": "2019.04.11", "title": "Дневен хороскоп за 12 април"}
{"url": "https://www.actualno.com/education/vylchev-13-ot-uchenicite-sa-prejdevremenno-otpadnali-ot-uchilishte-news_738729.html", "text": "   Това обясни министърът на образованието пред bTV.      обясни още министърът. По думите му социалната помощ за родителите на такива деца се трансформира в подкрепа чрез училището.   „ още повече, че тези родители не са упражнили задължението си да осигурят присъствие на децата си в училище. – те купуват обувки, дрехи, подпомагат децата. Помощите, които се спират, се възстановяват на училищата и детските градини – така помощта се трансформира”, каза Красимир Вълчев.\r\nТой обясни, че вече има възпроизведена неграмотност от поколение в поколение и много трудно се преодоляват културните причини. „Най-добрата социална помощ е образованието, това се опитваме да кажем на родителите”, отбеляза образователният министър.   , които работят с деца в проблемни райони, ще получават по-голямо възнаграждение. „Учителите, които събират децата от махалата, трябва да бъдат компенсирани за това”, каза още Вълчев.\r\nПо думите му друга промяна, която се предвижда е, че    „С масовизацията на висшето образование имаме голям процент нерационално търсене. Трябва да насочим повече кандидат-студенти към педагогическите, приордо-математическите и най-вече инженерните науки, аграрните също“, смята Вълчев. Той обясни, че с три инструмента се опитват да обвържат двата пазара – преструктуриране на приема, финансиране на вузовете и стипендии за специалностите с най-голям недостиг.    ", "date": "2019.04.11", "title": "Вълчев: 13% от учениците са преждевременно отпаднали от училище"}
{"url": "https://www.actualno.com/politics/simeonov-imotite-mi-sa-zakonni-kupuval-sym-gi-na-ceni-po-visoki-ot-pazarnite-news_738734.html", "text": "  \"През 2008 г. купих от Община Бургас земя на цена, по-висока от пазарната – 800 евро на кв. м, за да не бъда упрекван, че съм използвал някакво влияние. Това е най-губещата сделка в историята на фирмата ми Скат ООД\", разказа депутатът Валери Симеонов.     Според Симеонов данните, изнесени от прокуратурата, не отговарят на истината и повтарят клевети. Държавното обвинение не е проверило обстоятелствата около сигнала, а направо го е обявило в медиите.\r\n\"Използвахме правото си на съсобственици, за да придобием прилежащата част от парцела, която е доста по-малка от споменаваната. Лично аз настоях пред кмета и заместника му цената му да бъде над пазарната – 800 евро за кв. м, за да не бъда упрекван, че съм използвал някакво влияние\", обясни Симеонов.   Той и съпартийците му дори излезли от заседанието на Общинския съвет в Бургас, когато въпросната сделка трябвало да бъде гласувана.  В един момент бившият вицепремиер предложил на кмета да върне парцела на общината, а тя да му върне парите – 1 млн. лв. Местната власт обаче отказала.\r\nПо думите му нотариалния акт за този имот е с право на строеж. Симеонов участва в продажбата на апартаменти от сградата, построена върху терена. Жилищата в нея се продават от строителната фирма, която ги е изградила.\r\nСимеонов категорично отрече и твърденията, че в комплекса \"Панорама\" в Златоград, собственост на \"СКАТ\" ООД, има незаконни ресторант и басейн. Той вече съди няколко медии по този казус.    ", "date": "2019.04.11", "title": "Симеонов: Имотите ми са законни, купувал съм ги на цени, по-високи от пазарните"}
{"url": "https://www.actualno.com/football/neverojatno-v-sudan-sprjaha-4-mesechna-revolucija-za-da-gledat-unajted-barsa-news_738697.html", "text": "  В столицата на Судан Хартум, а и из цялата страна, от декември се провеждаха масови протести срещу президента на страната Омар ал-Башир. Но вчера имаше основателна причина революционните действия да бъдат прекъснати - мачът от четвъртфиналите на между Манчестър Юнайтед и Барселона.     Както съобщава \"ВВС\", вчера вечерта протестиращите в Хартум са си взели почивка, инсталираха големи екрани на улицата и заедно наблюдаваха важния мач, завършил 1:0 в полза на каталунците.   Омар ал-Башир заемаше президентския пост от 1989 година насам. Международният съд се опитваше да го арестува и съди за военни престъпления. Протестите срещу Башир започнаха през декември и бяха инспирирани от повишението на цената на хляба. В последния час стана ясно, че    ", "date": "2019.04.11", "title": "Невероятно! В Судан спряха 4-месечна революция, за да гледат Юнайтед - Барса"}
{"url": "https://www.actualno.com/starazagora/novi-mashini-za-pochistvane-na-obshtestveni-prostranstva-v-stara-zagora-snimki-news_738687.html", "text": "  Машините, с които ще чистят и мият площада и пешеходната зона на бул. „Цар Симеон Велики“ бяха показани днес в Стара Загора. Те са с прикачен инвентар - по 3 четки, които могат да чистят с различни обороти на въртене, а едната има и приставка за миене.      Обемът на контейнера за мокро почистване е 165 литра, а на този за отпадъци - 500 литра, и може да се изсипва директно в кош тип „Бобър“. 20 километра в час е средната скорост на почистване е около, обясни Николай Стоев, началник на Звено „Озеленяване и комунални дейности“ на община Стара Загора. Едната машина ще се използва за почистване и поддръжка на парковете “5-и октомври” и „Александър Стамболийски“ (Алана), а другата - на парк „Митрополит Методий Кусев“ и площад “Берое” пред едноименния стадион.", "date": "2019.04.11", "title": "Нови машини за почистване на обществени пространства в Стара Загора (СНИМКИ) "}
{"url": "https://www.actualno.com/cite/borisov-e-osnovnijat-ostavkadjija-na-dyrjavata-news_738709.html", "text": "  Това заяви лидерът на НФСБ Валери Симеонов пред предаването \"Плюс - минус\" на Нова телевизия, който упорито през тази седмица говори против управлението, в което участва и неговата партия.     ", "date": "2019.04.11", "title": "Борисов е основният оставкаджия на държавата"}
{"url": "https://www.actualno.com/healthy/nacionalnata-mreja-za-decata-osydi-zdravnoto-ministerstvo-news_738703.html", "text": "   Жалбата касае два отказа за достъп до информация по изпратено запитване от Национална мрежа за децата до МЗ относно закриването на Център „Фонд за лечение на деца“ и Комисията за лечение в чужбина и прехвърлянето на дейността им към Националната здравноосигурителна каса (НЗОК).     В свое решение №2317 от 3 април 2019 г. Административен съд – София-град отмени отказа на МЗ за предоставяне на информация и постанови тя да бъде предоставена на Национална мрежа за децата. „Финансирането на лечението на деца е важен, обществено значим и социален въпрос, и всичко свързано с този въпрос е от надделяващ обществен интерес, и не следва информацията, свързана с него да бъде ограничавана по никакъв начин. Непредставянето на поисканата информация, създава усещане у обществото за нещо скрито, прикрито и тайно. Това усещане противоречи на принципа за прозрачност, залегнал в основата на ЗДОИ“, се казва в мотивите към съдебното решение. Министерството на здравеопазването бе осъдено да заплати на сдружение Национална мрежа за децата сумата от 10.00 лв. за направените разноски по делото. Решението не подлежи на обжалване.   В края на миналата година Национална мрежа за децата изрази притеснения по повод закриването на Център „Фонд за лечение на деца“ и Комисията за лечение в чужбина и прехвърлянето на дейността им към НЗОК. Тогава поставихме на дневен ред нашите опасения с отворено писмо до МЗ и медиите и отправихме въпроси дали тези действия ще отговорят на водещите принципи в Конвенцията на ООН за правата на детето за най-добрия интерес на детето и присъщото му право на живот и осигуряването в максимална възможна степен на оцеляването и развитие на всяко дете. Обърнахме внимание и на липсата на яснота за бъдещото съществуване на Обществения съвет като колективен консултативен орган, гарантиращ прозрачност, публичност и контрол в работата на тази структура, която работи по една от най-чувствителните за обществото ни теми.\r\n„В случая се касае за изключително важна структурна промяна, която беше наложена през Закона за държавния бюджет, без провеждането обществено обсъждане и консултации със заинтересованите страни, а работата на Фонда, както всички знаем, е една от темите с най-висока обществена чувствителност и значение“, коментира Георги Богданов, изпълнителен директор на Национална мрежа за децата.  „За наше разочарование, получихме два отказа за получаване на информация от МЗ без посочване на конкретни мотиви. Предвид важността на темата, както и нашата мисия да се застъпваме за правата и благосъстоянието на децата, бяхме провокирани да предприемем стъпка към защита на обществения интерес“, допълни Богданов.\r\nНа 28.11.2018 г. в писмо с изходящ № 93-00-105, главният секретар на Министерство на здравеопазването, е постановил отказ за предоставяне на исканата информация, като посочва, че тя представлява служебна информация, достъпът до нея е ограничен, тъй като тя е свързана с оперативната подготовка на актовете на министъра на здравеопазването и няма самостоятелно значение.   Административният съд постановява, че отказът за предоставяне на информация от страна на МЗ е незаконосъобразенeн, като посочва следните мотиви: „Въпросът с преструктурирането на органа, отговарящ за финансирането на лечение на деца с тежки заболявания, е въпрос от съществено социално значение. Въпросите свързани с причините довели до вземането на това решение, са от важен обществен интерес. Още повече, че взетото решение за закриването на Център „Фонд за лечение на деца“ и преминаването му към НЗОК, е извършено с постановление на МС, което подлежи на задължително обсъждане. А за да участва жалбоподателят, като сдружение с основен предмет на дейност защита на децата и сътрудничество между институциите и заинтересованите страни, то следва да се запознае с поисканата информация“.    Национална мрежа за децата бе представлявана в съда от адвокат Стефан Ангелов от Фондация „Програма достъп до информация“.", "date": "2019.04.11", "title": "Националната мрежа за децата осъди здравното министерство"}
{"url": "https://www.actualno.com/ruse/rusenski-ucheni-obmenjat-opit-i-studenti-s-azerbajdjanski-kolegi-news_738585.html", "text": "  Разширяват се академичните връзки между РУ „Ангел Кънчев“ и Висше петролно училище – Баку, Азербайджан.     Премиерно през новата академична година русенската Алма матер получи финансиране за обмен на студенти и преподаватели по програма „Еразъм +“ с кавказката република. Гости в крайдунавския град през  седмицата са ръководителят на катедра „Автоматизация на инженерните процеси“ – доц. Найла Аллахведиева и доц. Сюлейман Сюлейманидзе.\r\nС ректора на Русенския университет - чл. кор. проф. д.т.н. проф. Христо Белоев е обсъждана нова магистърска програма с бъдещо получаване на двойна диплома.\r\nНачало на контактите между двете висши учебни заведения е поставено преди пет години с подписването на двустранен договор. В него е декларирано, че Висшето петролно училище в Баку приема за обучение на своите студенти учебния план на бакалавърската специалност „Компютърно управление и автоматика“ от катедра „Автоматика и мехатроника“, факултет „Електротехника, електроника и автоматика“ на Русенския университет. Русенските лектори са подготвили на английски език необходимите материали по дисциплините в учебния план на специалността.  След срещите с академичното ръководство на Университета, гостите ще имат работни посещения и провеждане на обучителен семинар.", "date": "2019.04.11", "title": "Русенски учени обменят опит и студенти с азербайджански колеги"}
{"url": "https://www.actualno.com/america/sasht-asandj-shte-byde-obvinen-v-hakerstvo-news_738723.html", "text": "  Американските власти заявиха, че основателят на Уикилийкс Джулиан Асандж ще бъде обвинен заради предполагаемата му роля в масираното изтичане на военни и дипломатически документи през 2010 г. и може да бъде осъден на до 5 години свобода.     Междувременно адвокатът му осъди САЩ заради искането им за арестуването му за „публикуването на достоверна информация”.   От американското министерство на правосъдието съобщиха, че Асандж може да бъде осъден на до 5 години лишаване от свобода заради федерално обвинение за „заговор за извършване на компютърно проникване и съгласие за разбиване на парола за достъп до класифицирана информация на правителствен компютър”, пише в изявлението на министерството.\r\nВ обвинителния акт се твърди, че Асандж е работил заедно с бившия аналитик от разузнаването Челси Манинг, за да разбият паролата на компютрите съхранявани в министерството на отбраната. Това е довело до „едно от най-голямото компрометиране на класифицирана информация в историята на САЩ”, пише в изявлението.  Американският адвокат на Асандж, Бари Полак каза, че е разочарован, че Еквадор е позволило той да бъде арестуван в посолството им в Лондон.\r\n„Горчиво разочароващо е, че една страна, която е дала убежище и гражданство на някого, ще позволи той да бъде арестуван в посолството ѝ”, заяви Полак в Туитър.   „Надявам се, че Великобритания сега ще даде на Асандж достъп до подходящи здравни грижи, които са му отказвани от години”, допълни той.    „След като неговите нужди от здравни грижи бъдат задоволени, британските съдилища ще трябва решат, това, което изглежда като прецедент - усилията на САЩ да екстрадират чуждестранен журналист, за да се изправи пред обвинение за публикуване на достоверна информация”, каза Полак.", "date": "2019.04.11", "title": "САЩ: Асандж ще бъде обвинен в хакерство "}
{"url": "https://www.actualno.com/montana/lomchani-startirat-kampanija-za-proletno-pochistvane-na-grada-news_738721.html", "text": "  Кампания за пролетно почистване на града започва Община Лом. . В апела на общинска администрация към гражданите се казва, че  „сега е времето да се почистят дворове, междублокови пространства, паркове, градинии тротоари.  Да почистим заедно нашия град и да го превърнем в приветливо място за всички! “     Събраните  отпадъци  ще се поставят в чували до контейнерите и кофите за смет. Там ще бъдат събрани още клони, треви и храсти, а Общинското предприятие „Чистота-Лом“ се  ангажира да извози всички отпадъци . На 19 април към пролетното почистване ще се включат  също Общинска администрация и други институции от Лом Общината припомня на своите съграждани, че съгласно Наредба № 1 за поддържане на обществения ред, чистотата и опазването на общественото имущество на територията на община Лом, изхвърлянето на строителни отпадъци, твърди и обемисти предмети, оборска тор и др. в съдовете за смет и около тях . Глобата за неспазването й струва от 100 до 500 лв.\r\nОбщината призовава всички граждани в дните преди Великден да се включат активно в почистването на Лом.  ", "date": "2019.04.11", "title": "Ломчани стартират кампания за пролетно почистване на града"}
{"url": "https://www.actualno.com/dobrich/uchenici-predstavjat-po-atraktiven-nachin-uchilishtata-si-v-dobrich-news_738689.html", "text": "  Млади хора „завладяха“ централната част на Добрич, където се провежда традиционната „Панорама на средните училища“. Възпитаниците на учебните заведения в града ги представят по атрактивен начин.     Средното училище „Св. Климент Охридски“ събра публика с изпълнени на живо музикални хитове. Учебното заведение е с паралелки по музика, хореография и изобразително изкуство. Негови възпитаници печелят призови места в конкурси в страната и чужбина. На щанда на Професионалната гимназия по транспорт, обслужване и лека промишленост бъдещи коафьори от паралелката по фризьорство демонстрираха уменията си.  А учениците от Професионалната гимназия по аграрно стопанство показаха изобилието, родено на българската земя. В изложението вземат участие шест професионални и две профилирани гимназии, пет средни училища и Спортно училище „Г. С. Раковски“. Целта е седмокласниците да се запознаят с условията и сроковете за кандидатстване    ", "date": "2019.04.11", "title": "Ученици представят по атрактивен начин училищата си в Добрич"}
{"url": "https://www.actualno.com/curious/kak-da-bydete-motivirani-za-da-trenirate-redovno-news_738610.html", "text": "  Физическата активност е изключително важна, за да се чувствате бодри и свежи. Обикновено доста хора имат желание, но осъществяването е малко по-трудна задача. Трябва да бъдете постоянни и да си поставяте изпълними цели. Всъщност физическата активност може да ви накара да се почувствате много по-добре, отколкото гледането на телевизия или бездействането.     Ако искате да промените живота си и да започнете да тренирате, но не сте достатъчно мотивирани, ние можем да ви помогнем. Ето ги и нашите съвети за вас:    нормално е, гледайки снимки на спортуващи хора да де почувствате демотивирани. Не забравяйте, че тези хора са посветили живота си на спорта и не бива да се сравнявате с тях. Просто подобрете своите физически дадености, не се сравнявайте със спортистите. Вашият мотиватор трябва да е огледалото. Гледайки резултатите, определено ще се почувствате значително по-мотивирани. важно е докато тренирате да се чувствате добре. За вас тренировката трябва да се превърне в удоволствие, не бива да я приемате като поредното неприятно задължение. Например можете да си купите нов спортен екип или пък да слушате хубава музика докато тренирате. Също така можете да викнете добър ваш приятел, който да ви мотивира да тренирате по-усилено. Тренировката с приятел определено е много по-приятна. Споделянето на резултати с приятели също би могло да ви мотивира да надграждате.   важно е спортуването за вас да е развлечение. Напълно нормално е да имате ден, в който просто да не се чувствате добре. В такъв случай не се насилвайте. Тренирайте единствено и само, когато имате желание. С времето тренировката ще започне да ви липсва, когато пропускате. Тялото ви ще има нужда от нея и то ще ви се отблагодари много скоро. трябва да бъдете търпеливи, не очаквайте резултатите да се появят на първата седмица, това няма как да се случи. Първоначално се съсредоточете върху факта, че спорта ви прави по-силни физически, свежи, енергични, тонизирани, с повече самочувствие и т.н. Резултатите няма да закъснеят, просто това, че не се появяват за няколко дни не бива да ви демотивира. Бъдете сигурни, че ако сте достатъчно постоянни и мотивирани, ще видите резултатите съвсем скоро.   ", "date": "2019.04.11", "title": "Как да бъдете мотивирани, за да тренирате редовно"}
{"url": "https://www.actualno.com/politics/angelkova-za-kyshtata-pokazana-ot-simeonov-na-roditelite-na-sypruga-mi-e-video-news_738613.html", "text": "  Къща нямам никъде – нито в София, нито на територията на България, нито извън нея. Живея в апартамент, който ясно е описан в моята декларация. Приемах всичко с чувство на хумор, но това - тази фиксация, почва да ме безпокои. . Така министърът на туризма Николина Ангелкова коментира поредната порция твърдения, насочени към нея от бившия вицепремиер и депутат от НФСБ .     Отново съм принудена да се обяснявам заради неистини, внушения и непроверени факти от един бивш вицепремиер. Ясно съм декларирала собствеността върху имотите, които притежавам, изрично подчерта Ангелкова. Тя добави и, че ясно е декларирала средствата за придобиване на тези имоти и че може да докаже всеки един лев от всичко, което притежава. \"Ние сме правова държава и нека оставим органите да си свършат работата\", добави министърът на туризма. Ангелкова обаче не пожела да отговаря на никакви въпроси след краткото си изявление.   Така и не стана ясно къде точно се намира въпросната къща, която беше показана на снимки от Симеонов и които снимки излязоха във Facebook профила на главния редактор на 5GMedia Соня Колтуклиева преди седмица, след като стана ясно, че са публикувани още през 2017 година от свързваната с кръга на Делян Пеевски агенция ПИК. На снимките се вижда и кадър с големи обли камъни, които приличат на витошки морени. В тази връзка, още на 5 април изпрати въпроси до Министерството на туризма, като на три пъти получихме уверение от там, че ще ни бъдат дадени отговори - до момента на публикуване на материала не разполагаме с такива. Въпросите ни са следните:    1. Има ли във въпросния имот морени?\r\n2. Ако има, как са се отзовали там?\r\n3. Законно ли е да има такива природни образувания (недървопроизводителни по смисъла на Закона за горите) в частен имот?\r\n4. Как законно може да бъдат сложени морени в частен имот - по смисъла на кой закон и/или наредба има процедура, каква точно е процедурата, плаща ли се някакво обезщетение за такова нещо?\r\nДо момента единственият отговор, който сме получили е, че в \"Драгалевци\", не бил с готова за обитаване къща и получихме съвет сами да се уверим какво има в него - дали изобщо има морени. Съответно няма и яснота дали въпросните камъни не са в двора на къщата на свекърите на Ангелкова.    ", "date": "2019.04.11", "title": "Ангелкова за къщата, показана от Симеонов: На родителите на съпруга ми е (ВИДЕО)"}
{"url": "https://www.actualno.com/sciencelogy/avstrijski-i-cheshki-kompanii-s-kolektivni-uchastija-v-industrialnoto-izlojenie-machtechinnotech-expo-news_738606.html", "text": "  Роботизацията, автоматизацията, 3D принтирането и високотехнологичните машини в полза на металообработката. Всички те ще разгърнат капацитета си от 15 до 18 април, когато ще се проведе 11-ото издание на индустриалното бизнес-изложение . Заемайки четири от залите на Интер Експо Център форумът се превърна в международна платформа за развитие на бизнеса, създаване на контакти и установяване на нови пазари. Тази тенденция се допълва и от обстоятелството, че с колективни участия се включват компании от Австрия и Чехия.     „Предстои да бъдем свидетели на най-мащабното издание“, коментират дни преди началото организаторите. Общата изложбена площ надхвърля 10 000 кв.м., а посетителите ще могат да се срещнат с представители на повече от 190 компании от България, Турция, Италия, Германия, Полша Унгария, Румъния, Австрия, Чехия и Гърция. Умните технологии ще заемат централно място в присъствието на фирмите от Австрия. Сред тях е BARCOTEC – компания, която ще представи индустриални смарт очила и изцяло гласово управлявания таблет монтиран на глава \"HMT-1\". „Интелигентно“ индустриално стъкло също ще привлече погледа на професионалистите.  За създаване на устойчива работна среда в залите на Интер Експо Център ще бъдат разположени системи за овлажняване на въздуха от последно поколение. С иновативна уплътнителна техника се включва DMH Dichtungs und Maschinenhandel. За оптимизиране на логистичните процеси UnitCargo Speditions и InterTech Handels ще представят услуги за международни превози на товари, задвижваща, кранова и подемно-транспортна техника. Колективното австрийско участие впечатлява и с компаниите, предлагащи тежки иновативни машини, сред които – преси за балиране, техника за раздробяване и пресяване.     Индустриалните процеси, управлението им и правилната поддръжка са фокусът в колективното участие на фирмите от Чехия. Машини за рециклиране на метални и неметални отпадъчни материали посетителите ще открият на щанда на MISTRA. Метални изделия за различни индустиални сектори и икономически сфери ще бъдат акцент на ЕуроСИТЕКС. Фокусирана върху производството и заточването на специални режещи инструменти в машиностроенето, ANAJ Czech ще представи разнообразни решения за техническа поддръжка и инженерно проектиране.\r\nСмарт и високотехнологична. Такава е съвременната индустрия – фокусът на MachTech&InnoTech Expo. Бизнес-изложението, което от 15 до 18 април ще „превземе“ четири от изложбените зали на Интер Експо Център. Всичко за форума ще откриете на: .", "date": "2019.04.11", "title": "Австрийски и чешки компании - с колективни участия в индустриалното изложение MachTech&InnoTech Expo"}
{"url": "https://www.actualno.com/pleven/vremenno-otstranenijat-kmet-na-cherven-brjag-atakite-sreshtu-men-sa-politicheski-i-ikonomicheski-news_738616.html", "text": "  „Причините за атаките срещу мен са политически и икономически. Политическите се определят от това, че . В Червен бряг политическите сили, представени на национално ниво, са , че общината се управлява от екип, . Икономическите причини са свързани с проектите които се изпълняват в общината. Те са по европейски и национални програми и със собствено финансиране и са общо за . За нашите мащаби това е сериозен ресурс и явно апетитите към бъдещото управление на тези средства не са малки.“ Това заяви днес на Община Червен бряг .     Той поясни, че . На 8 април е издал заповед, с която определя за изпълняващ длъжността кмет своята заместничка по хуманитарните дейности Вергиния Братанова. За тази заповед е информирано ръководството на Общинския съвет в Червен бряг.\r\n„ . Притесняват ме обаче сроковете на проверките. Особено на проверката, която е дала повод за моето отстраняване. То беше направено с цел да не преча на разследването. Никой обаче не казва докога ще трае това разследване и кога ще ми бъде предявено обвинението по същество. Има постановление за привличането ми като обвиняем, но не са ми предявени фактите и доказателствата, които касаят евентуалното мое престъпление. Нито аз, нито моите адвокати сме се запознали с материалите по евентуалното бъдещо дело. Затова си позволявам чрез медиите да помоля органите които ме проверяват, ако обичат по-бързо да завършат проверката. Ако ще ми се повдига обвинение, прокуратурата да го направи“, допълни инж. Вълов.\r\nТой коментира цитирания в постановлението на прокуратурата чл. 282 от НК, по който е привлечен като обвиняем:  „ . Не съм привлечен като обвиняем затова, че съм искал лично да се облагодетелствам. Според постановлението, като съм отменил процедурата по възлагане на обществената поръчка за приготвяне и доставяне на храна „топъл обяд“ в Червен бряг и Койнаре, аз съм целял да причиня другиму вреда – на „Мастър-Пик“ ЕАД – София. Поръчката, която съм прекратил, е от май 2017 г. Тази фирма, която според постановлението съм лишил от възможността да сключи договор по обществената поръчка и да направи печалба, не си е потърсила правата вече две години. Не е завела иск да оспори прекратяването на поръчката. Не е завела иск, че Общината й е нанесла имуществени или неимуществени щети.“", "date": "2019.04.11", "title": "Временно отстраненият кмет на Червен бряг: Атаките срещу мен са политически и икономически"}
{"url": "https://www.actualno.com/plovdiv/obshtina-plovdiv-otkaza-da-kupi-sporen-imot-v-centyra-na-grada-za-46-miliona-leva-news_738679.html", "text": "  С 0 гласа \"за\", 24 \"против\" и 20 \"въздържали се\" общинският съвет в Пловдив да закупи терен от 767 квадратни метра в центъра за сумата от 4,6 милиона лева с ДДС. Имотът, намиращ се на улица \"Родопи\" 28, , като още в началото на днешната сесия в залата дойдоха протестиращи, които настояват той да бъде запазен като зелена зона, каквато е била досега.     Над 2 часа продължи дискусията, отнасяща се до имота в центъра на Пловдив. В края на миналия месец в 9 вечерта с искането . Още тогава кметът обяви, че от общината са готови да преговарят за цената, но . Така логично цената от 4,6 милиона за 767 квадратни метра днес не бе приета, като това предложение. Още преди гласуването днес кметът Иван Тотев обяви, че ако сумата не бъде приета, ще предложи да се сформира комисия, която да води нови преговори със собственика и гражданите. \r\nТеренът е придобит от настоящия си собственик по времето на управлението на бившия кмет Иван Чомаков. Това става чрез заменка през 2007-ма година, гласувана от общинския съвет. .  Днешната сесия бе придружена и от друг протест - , които настояват да се запази парка зад хотел \"Санкт Петербург\". Както и преди те бяха водени от Асен Костов, който обяви, че са събрали над 5000 подписа. Протестиращите благодариха на кмета Тотев и бяха категорични, че няма да блокират пътища и кръстовища. Желаещите да се запази терена като зелена зона обаче, възнамеряват да търсят съдействие от премиера Бойко Борисов, за да може тези 19 декара да останат парк. Както и в случая в центъра на Пловдив, и тук имотът е придобит от частен собственик по времето на Иван Чомаков.", "date": "2019.04.11", "title": "Община Пловдив отказа да купи спорен имот в центъра на града за 4,6 милиона лева"}
{"url": "https://www.actualno.com/cars/seat-probva-gorivo-ot-bitovi-otpadyci-news_738620.html", "text": "  Испанският производител SEAT стартира на територията на Барселона проекта Life Methamorphosis, при който автомобили на марката се движат на биометан, направен от битови отпадъци. Така компанията продължава стратегията на концерна Volkswagen Group за търсене на необичайни източници за автомобилно гориво, които могат да заменят изкопаемите ресурси. В момента Барселона генерира 2,5 тона боклук дневно, от които се преработват едва 40%. Новият способ за превръщане на отпадъците в гориво може да осигури биометан, който да стигне за 10 000 автомобила, изминаващи по 15 000 км годишно, твърди ръководителят на проекта Андрю Шепърд. Той посочва, че на биометан колите отделят с 80% по-малко вредни емисии, отколкото на бензин. Засега в проекта да включени три SEAT Leon и една Arona. Всяка от машините ще навърти 30 000 км, след което инженерите на испанския производител ще проверят състоянието на техните двигатели. Ако тестовете се окажат успешни, се предполага, че ще могат да бъдат преработвани отпадъци, достатъчни да захранят 3750 автомобила Seat Leon по целия свят за една година. В момента SEAT предлага версии на метан на моделите си Mii, Ibiza, Arona и Leon. Последен от тях на пазара се появи Leon, при който балоните за метан са три, а двигателят е 1.5 TGI Evo с мощност 130 к.с. и 200 Нм. Само на метан тази версия изминава около 440 км, а бензиновият двигател осигурява още 140 км пробег.     ", "date": "2019.04.11", "title": "SEAT пробва гориво от битови отпадъци"}
{"url": "https://www.actualno.com/dobrich/dobrich-moje-da-zakupi-cheshki-elektroavtobusi-news_738597.html", "text": "  Кметът на Добрич Йордан Йорданов ще предложи на Общинския съвет . Това стана ясно на брифинг при посещението на посланика на Чехия Душан Щраух в града. Кметът премахването на тролейбусния транспорт в Добрич от предишния екип на общината и сега няма да можем да отговорим на изискванията на ЕС за публичния транспорт. Информацията му е, че повторното изграждане на тролейбусна мрежа ще струва , докато цената на един електрически автобус започва от 410 хиляди евро. Затова по-ефективното решение е покупка на електрически автобуси. Той уточни, че първоначално могат да бъдат закупени като ще се търси финансиране по европейски програми.     Посланик Щраух посочи, че цената на превоз на пътници с електрически автомобили е в сравнение с дизеловите машини.\r\nВ разговора си с кмета Йорданов дипломатът е обсъдил възможността Добрич да се снабди с малки машини, подходящи при ремонт на малки участъци в градска среда. Презентирал е и чешка фирма, чиято дейност е свързана със събиране на отпадъци, а контейнерите ѝ се поставят под земята.\r\nОчакванията на посланика са това лято около 200 хиляди негови сънародници да отдъхват в черноморските ни курорти. Той отбеляза, че няма отлив на чешки туристи, за разлика от руски и германски. Вярно е, че все още сме далеч от 1 милион чехи, които преди 1989 г. са посещавали страната ни годишно.  Дипломатът сподели, че много харесва курорта „Албена“. За първи път дошъл в него през 1970 г., а след това го посетил през 2016 г. и му прави добро впечатление, че е съхранена зеленината и няма такова агресивно строителство като в други морски курорти. „Слънчев бряг се е превърнал в бетонен град, а не в курорт“, са впечатленията на посланика.", "date": "2019.04.11", "title": "Добрич може да закупи чешки електроавтобуси"}
{"url": "https://www.actualno.com/crime/obviniha-sobstvenicite-na-rotvajlerite-koito-nahapaha-3-deca-news_738720.html", "text": "  Обвиниха майката и сина собственици на кучетата ротвайлери, 3 деца, предаде репортер на БГНЕС.     Директорът на СДВР Георги Хаджиев обясни, че вчера около 13 часа на 112 имат получен сигнал, че в Железница, в района на баните е възникнал инцидент, при който два ротвайлера са нахапали три деца, заедно с възрастния им дядо. Незабавно са изпратени са екипи. Хаджиев благодари на будна гражданка. „Тя след като забелязала, че е възникнал този инцидент е положила усилия с риск за здравето си да окаже съдействие, което се изразява в отделянето на кучетата от децата и да предотврати по-тежки последици”, каза той. След като са упоени кучетата в резултат на по-нататъшната им работа са установени собствениците. „Въз основа на една справка, която сме направили по отношение на чиповете на самите кучета. Те са били регистрирани в Българска агенция по безопасност на храните и по този начин установяваме, че кучетата са собственост на една дама от Симеоново и нейния син”, каза Георги Хаджиев.   Районният прокурор на София Радослав Димов каза, че след доклад на материалите в СРП, наблюдаващият прокурор е преценил да повдигне обвинение спрямо двете лица - едното е непълнолетно момче на 17-годишен. Обвинението е за това, че не са положили достатъчно грижи за двете домашни кучета и заради това тези кучета са причинили средни телесни повреди на три малолетни лица. Те се изразяват в обезобразяване на части от тялото. Той обясни, че за това престъпление законът предвижда наказание до три години лишаване от свобода и глоба. Майката е задържана до 72 часа и ще се иска от съда постоянният й арест.\r\n„От свидетелските показания, които имаме до момента се установява, че най-малкото дете е било паднало на земята и едното от кучетата е захапало главата му. Това, ако не беше намесата на тази съвестна гражданка, може би щеше да доведе до много по-фатални последици, с много по-фатални наранявания, включително и евентуално причиняване на смърт”, каза Радослав Димов.  ", "date": "2019.04.11", "title": "Обвиниха собствениците на ротвайлерите, които нахапаха 3 деца"}
{"url": "https://www.actualno.com/books/11-april-den-na-ungarskata-poezija-news_738626.html", "text": "  По повод Деня на унгарската поезия цветни листчета ще \"залеят\" няколко големи градове в света, а върху тях ще можете да прочетете в превод стихове от едни от най-изтъкнатите представители на унгарската поезия. Към креативната инициатива на Унгарския културен център в Лондон тази година се присъединяват 21 чуждестранни унгарски института от Кайро до Пекин, с което се опитваме да популяризираме унгарската култура сред международната общност.     На 11 април на фасадите на унгарските културни институти по света като цветни пиксели ще се появят стихове на Атила Йожеф, Ендре Ади, Кристина Тот и други. Няколкостотин литературни post-it листчета под формата на зрелищни инсталации ще приканят минувачите да прочетат на своя език стиховете на обичаните в Унгария поети и след това да вземат със себе си цитатите, които най-много са им харесали.   Към забавната акция #Hupostitpoetry , #postitpoetry на Унгарския културен център в Лондон тази година се присъединиха 21 института, на чиито post-it листчета минувачите ще могат да прочетат творби на унгарски поети, преведени на 19 езика.\r\nВ акцията вземат участие унгарски институти и университетски факултети от следните градове:  Берлин, Братислава, Брюксел, Букурещ, Варшава, Виена, Делхи, Истанбул, Кайро, Лондон, Любляна, Москва, Париж, Пекин, Прага, Рим, София, Талин, Хелзинки, Шепшисентдьорд, Щутгарт.", "date": "2019.04.11", "title": "11 април - Ден на унгарската поезия "}
{"url": "https://www.actualno.com/curious/5-interesni-fakta-za-psihopatite-news_738535.html", "text": "  Повечето хора си мислят, че психопатът е човек без никакви чувства. Някой, който вари живи кученца за удоволствие. В психопатията обаче има повече от това. От Business Insider посочват някои любопитни факти.         На теория, ако някога не сте изпитвали вина или съжаление за ваша неправилна постъпка, или ако сте манипулирали някого, за да получите нещо желано, значи сте проявили психопатични черти. Абсолютното безстрашие и поемането на големи и необмислени рискове също се смятат за такива.   Не си представяйте Ханбал Лектър. По-голямата част от психопатите не са серийни убийци. Всъщност психопати са 1% от човешкото население и могат да са продуктивни членове на обществото. Тяхната липса на емоции, като например притеснение или страх, им помага да остават спокойни в напрегнати ситуации. Това може да е полезно при определени професии като войник или хирург. Психопатите могат да бъдат и много чаровни и целенасочени. Добре биха се справяли например на Уолстрийт.    Големите населени места предлагат по-добри възможности за откриване на хора за манипулиране, за анонимност и по-малък риск да бъдеш засечен, ако вършиш нечисти дела.     ", "date": "2019.04.11", "title": "5 интересни факта за психопатите"}
{"url": "https://www.actualno.com/society/izglejda-bylgarski-poshti-si-misli-che-brexit-shte-e-na-12-april-news_738619.html", "text": "  Изглежда, за Български пощи Brexit ще настъпи съвсем скоро – или поне това може да помисли човек от изпратено от държавното дружество прессъобщение.     В съобщението дословно пише следното: \" Независимо от настъпващия БРЕКЗИТ „Български пощи“ ЕАД продължава да приема пратки за Великобритания. Дружеството поддържа постоянен контакт с Всемирния пощенски съюз и има готовност да реагира при промяна на ситуацията \".\r\nПрипомняме, че снощи имаше Европейски съвет, на който беше постигнато споразумение до 31 октомври. Преди това споразумение датата беше 12 април, т.е. утре.", "date": "2019.04.11", "title": "Изглежда \"Български пощи\" си мисли, че Brexit ще е на 12 април"}
{"url": "https://www.actualno.com/politics/kmetyt-na-slivnica-shte-si-sybira-sydebno-obezshtetenie-ot-kornelija-ninova-sys-sydija-izpylnitel-video-news_738637.html", "text": "  Осъдих на три инстанции г-жа Корнелия Нинова. Това заяви кметът на Сливница Васко Стоилков на извънреден брифинг на ГЕРБ, като явно визираше дела на тема клевета.     Стоилков разкри пред точните думи на Нинова, заради които я е осъдил. Тя го е нарекла \"нагъл, самозабравил се и самоповярвал си местен дерибей\", обърнала се е поименно към него с въпроса \"по калъп ли ви вадят в ГЕРБ – идиот след идиот?\".\r\n\"Достатъчно време чаках да ми преведе парите по сметката – 2000 лева, още утре със съдия-изпълнител ще си ги събера и ще ги даря за детската градина в града. Недоумявам защо още не ми е превела тези средства\", добави Стоилков.   \"Езикът на г-жа Нинова малко не подхожда на дама. Знаете, че в определени кръгове тя е известна като г-жа Лъжа. Аз обаче ще се обърна към една дама с не по-малко пиперлив език – българската г-жа Кьовеши, така се е нарекла сама\", включи се и депутатът от ГЕРБ Тома Биков, който коментира решението на втора инстанция, че от Йончева и че тя казала, че когато го осъди, трябва да си подаде оставка. Това е на втора инстанция, не окончателно, опонира Биков. \"Очакваме г-жа Йончева да прояви същия морал по отношение на своя лидер\", добави Биков.  Бившият кмет на Пловдив и също депутат от ГЕРБ Спас Гърневски пък се върна на \"аферата Техноимпекс\" и попита как община Пловдив загубила имоти за 200 млн. лева, което помогнало на Георги Гергов да вземе Пловдивския панаир. Нинова тогава е председател на борда на този панаир и зам.-министър по икономиката – да отговори как допусна \"това национално предателство\", заяви Гърневски.\r\nНикой от представителите на ГЕРБ не коментира темата дали Цветан Цветанов ще се върне в парламента като нещатен сътрудник.     ", "date": "2019.04.11", "title": "Кметът на Сливница ще си събира съдебно обезщетение от Корнелия Нинова със съдия-изпълнител (ВИДЕО)"}
{"url": "https://www.actualno.com/vraza/vraca-s-cvetna-ukrasa-i-bogata-programa-za-velikden-news_738562.html", "text": "  Великденските яйца вече украсиха централните врачански улици. За поредна година пъстрата украса ще радва жителите и гостите на града. Зелена арка от цветя ще посреща всички граждани на Враца в началото на пл. „Христо Ботев”. Площадът, който събира жителите на всички големи празници, ще бъде украсен с ,  изрисувани с народни мотиви.     От 15 до 30 април 2019 г. ще се проведе и традиционният Великденски базар. В него излагат творбите си местни търговци на великденска украса, майстори на ръчно изработени сувенири, различни видове бои за яйца, както и великденска декорация за празничните дни.\r\nГолямо дърво, разположено в началото на бул. „Никола Войводов“ще бъде окичено със . Централната пешеходна зона ще бъде украсена с изрисувани яйца с височина от един метър.  Всяка детска градина ще има свое великденско дърво, украсено от нейните питомци.\r\nЛазаровден и Цветница тази година съвпадат с провеждането на XIII Международен фолклорен фестивал „ ”.  Първият концерт от фестивала  с лазарски песни и танци  започва на 20 април от 11:00 ч. на пл. „Христо Ботев”  а на Цветница, 21 април в 10:30 ч.  дефиле от танцьори ще премине с маршрут от паметника на Свети Софроний Врачански до площад „Христо Ботев”, където от 11:00 ч. ще покажат своето майсторство танцови състави от Албания, Молдова и България.\r\nВеликденските празници ще започнат с фолклорното надпяване „С песен по Великден”, което ще се проведе на Велики четвъртък - 25 април от 10:00 ч. в Етнографско-възрожденския комплекс. Там ще могат да се чуят Великденски песни, а всеки присъстващ може да опита таланта си в шаренето на перашки.     На Великден - . на пл. „Христо Ботев” празниците ще започнат с концерт на духов оркестър при НЧ „Развитие 1869”- Враца.\r\nНегово Високопреосвещенство Врачанския Митрополит Григорий ще поздрави с възгласа „Христос воскресе”  всички дошли да празнуват заедно на Централния площад. Поздрав към присъстващите ще поднесе и кметът на Община Враца - Калин Каменов.\r\nВ празника с музикална програма ще се включат и малчуганите от ДГ „Европейчета”, а за поколението преди тях ще пее народния певец Светлин Миланов.", "date": "2019.04.11", "title": "Враца с цветна украса и богата програма за Великден"}
{"url": "https://www.actualno.com/business/nap-svetvat-ni-mnogo-lampi-za-imotite-na-vlastta-news_738510.html", "text": "  Започват съвместни проверки на НАП и прокуратурата на замесените лица в скандала с имотите на властта. Годишно се правят около 2000 подобни проверки, обяви говорителят на Националната агенция по приходите (НАП) Росен Бъчваров. Повече данни ще бъдат обявени от прокуратурата днес.     Скандалът предизвика множество съмнения откъде идват парите за имотите на властта, като се заговори и за укриване на данъци.\r\nЗапитан не светва ли червена лампа на данъчните, че има нещо нередно при луксозните имоти на държавни служители, Бъчваров отговори: \"Светват ни множество на цвят лампи\".\r\n\"НАП проверява всички, независимо дали са политици, или не. Никой не е застрахован от данъчен контрол\", увери той.  Приходната агенция работи със специална програма, сравняваща имуществото и доходите на физическите лица. Когато доходите на някой гражданин очевидно не са достатъчни за начина на живот, който той води, му се прави проверка и ревизия.\r\nНАП наблюдава върху декларираните от работодателите доходи, като така се изключва възможността да се пропусне събирането на служебни бележки и физическите лица да влязат неволно в нарушение, напомни Бъчваров. Доходите могат да се проверят чрез електронните услуги на Националната агенция по приходите.        Приходната агенция започна кампания срещу нелегалните превозвачи показва \"плашещи\" данни - много хора извършват превози в страната и чужбина нелегално с лични автомобили, без да спазват никакви правила, разкрива пред БНТ говорителят на НАП Росен Бъчваров.\r\nПо думите на Бъчваров далечните пътувания към чужбина с един шофьор, който кара по 24 часа, са заплаха за сигурността на хората. \"Когато купите един бус на 20 години, започнете да возите хора в България или в чужбина и не правите нищо от изискваното от закона, това не е редно\", обобщи той.\r\nПо думите му, предстоят още такива операции, които протичат с т.нар. \"таен клиент\" - служител на НАП. В случая с превозите до чужбина, заплащането се извършва извън България, но НАП извършва проверки и в страната.\r\nСъс спечеленото нелегалните превозвачи често си купуват нови коли или недвижими имоти, но нямат официални доходи, с които да оправдаят покупките си. Дори елементарна данъчна проверка може да установи, че те укриват данъци.\r\nГлобата за неиздадена касова бележка е 2000 лв., а ако не бъдат издадени касови бележки и билети на няколко пътници, глобата се увеличава пропорционално, а превозното средство може да бъде спряно от движение за един месец, припомни Бъчваров.   ", "date": "2019.04.11", "title": "НАП: Светват ни много лампи за имотите на властта"}
{"url": "https://www.actualno.com/blagoevgrad/gradinka-na-bioraznoobrazieto-beshe-izgradena-v-blagoevgrad-news_738502.html", "text": "  Община Благоевград, съвместно с различни организации, сред които и Българското дружество за защита на птиците, откриха реновирана градинка в кв. Еленово. Един от най-големите квартали е дом на десетки благоевградчани, които усилено подкрепят \"зелените\" каузи на общината. В парка на квартала беше обособено специално място за новото \"био\" стопанство. В градинката са посадени , и са поставени по 15 хранилки и поилки за птици.     По този начин, засаждане на нови растения и грижа за животински видове.\r\nРазличните кампании в града включиха и промяна в Градската градина. Преди време тя беше основна ремонтирана, посадиха се нови видове дървета и храсти, а отскоро и нови цветя. Всички кръгови кръстовища в града са трансформирани с различни растения за един по-цветен и зелен Благоевград. Всички тези кампании бяха одобрени от общинския съвет на Благоевград, като освен разнообразие от растителни видове, общината се цели и към подобряване на въздуха.\r\nТемата за замърсяването е особено актуална в града, след като на няколко пъти Благоевград поемаше лидерството за \"най-мръсен град\". Кметът на града д-р Атанас Камбитов лично прие присърце каузата за промяна на въздуха и замърсяването. Поеха се различни кампании за саниране на жилищата, а и скоро ще има подземни контейнери.  ", "date": "2019.04.11", "title": "Градинка на биоразнообразието беше изградена в Благоевград"}
{"url": "https://www.actualno.com/politics/valeri-simeonov-razmaha-snimki-s-nedeklariran-imot-kydeto-jivee-edin-ministyr-news_738534.html", "text": "  Имот 2,5 декара, в който живее определен министър, който не е деклариран. Министърът не е декларирал този имот, защо не го е направил? Редно е да бъде проверено, за квартал \"Бистрица\" става въпрос, разбрах, че е на ул. \"Липа\". Не мога да ви кажа точния адрес, министърът има още два апартамента, и там не живее. Това заяви бившият вицепремиер Валери Симеонов, от вчера, че днес (11 април) ще говори отново по \"Апартаментгейт\".     КПКОНПИ (Антикорупционната комисия) да провери, призова депутатът и намекна, че и колегите му от НФСБ ще подадат нов сигнал. \"Има ново обстоятелство. Доколкото познавам моите непримирими колеги , най вероятно и днес те ще вземат да пуснат още едно писмо до КПКОНПИ за нарушението на чл. 37, ал.1, т. 9. Конкретно - обстоятелство, което не е обявено\", бяха думите на Симеонов. По думите на бившия вицепремиер имотът е \"суперлуксозен\". Разследвайте – подчерта лидерът на НФСБ, обръщайки се към журналистите.\r\nНа изричен въпрос кой е министърът и че снимките, които показва, са публикувани в агенция ПИК (бел. ред. - Симеонов показа специално снимката с изправеното на задните си лапи бяло куче, вероятно хъски, която можете да видите по-долу ), където пише, че имотът е на министъра на туризма Николина Ангелкова, отговорът беше в стил \"не знаех\". Публикацията в ПИК обаче е от 2017 година, а снимките, които показа Симеонов, бяха публикувани във Facebook профила на главния редактор на 5GMedia Соня Колтуклиева, която обаче говореше за имот в \"Драгалевци\" на Николина Ангелкова. , който е голям 1,250 декара, е купен през 2018 година и се намира на ул. \"Екатерина Божилова\" 31. А в неофициален разговор от министерството на туризма ни обясниха, че имотът в \"Драгалевци\" всъщност не бил обитаем, когато бил купен.   Същевременно Валери Симеонов обяви, че било \"малко нечистоплътно\" да се говори за фирмени сделки, визирайки . Той каза, че имотът, за чиято продажба стана ясно, че е станала, докато бил председател на Бургаския общински съвет, бил продаден от общината и при продажбата съсобственик е била компания \"СКАТ\" ООД, а на съсобственик се предлага първо да изкупи делът, който не негов. Настоях цената да е три пъти по-висока от пазарната през 2008 година – толкова, колкото сега се продават завършени апартаменти.", "date": "2019.04.11", "title": "Валери Симеонов размаха снимки с недеклариран имот, където \"живее един министър\""}
{"url": "https://www.actualno.com/europe/snoudyn-za-aresta-na-asandj-tova-e-mrachen-moment-za-svobodata-na-presata-news_738617.html", "text": "  Бившият сътрудник на американските специални служби Едуард Сноудън припомни за решенията на експерти на ООН, които твърдяха, че възможното задържане на основателя на Уикилийкс е нарушаване на човешките права.     \"Важна информация за журналистите, отразяващи задържането на : ООН официално постанови, че задържането му би било нарушаване на човешките права. Организацията нееднократно разпространи изявления с призив за неговото освобождаване.\", написа Сноудън в своя Twitter акаунти публикува снимка на изявлението на експерти от 21 декември 2018 година.     По-рано Сноудън нарече задържането на Асандж \"мрачен момент за свободата на пресата.\"  \"Кадрите, показващи как посланикът на Еквадор кани тайната полиция на Великобритания в посолството, за да изведат издателя, независимо дали ви харесва или не, от сградата на посолството ще попаднат в учебниците по история. Критиците на Асандж може да се радват, но това е мрачен момент за свободата на пресата\", смята Сноудън.", "date": "2019.04.11", "title": "Сноудън за ареста на Асандж: Това е мрачен момент за свободата на пресата"}
{"url": "https://www.actualno.com/society/italianska-firma-ostavi-shivachki-bez-rabota-i-zaplati-news_738622.html", "text": "  Десетки шивачки от Благоевград останаха без работа, предаде БГНЕС.     Днес работничките от фирма \"Бетис\", която се помещава в района на предприятието \"Струматекс\", установиха, че помещенията, където работят, са заключени. Причината е, че собственикът на фирмата, която шие якета за Италия, не е платил наема.   Вчера жените са подали молби за напускане. До момента те са получили само част от януарските си заплати и имат да вземат още заплата и половина.\r\nЕдна от шивачките обясни, че въпреки добрите условия във фирмата от ръководството ги лъжат кога ще им изплатят дължимото.  Проблемите започнали в началото на годината. След като работничките подали сигнал в Инспекцията по труда, от фирмата им изплатили част от заплатата. Сега обаче се стигнало до същата ситуация.\r\nПо тази причина всички шивачки подали молби за напускане. Днес те не могли да разберат какво е становището на ръководството по молбите им, не могат да си вземат и нещата от фирмата.   Това е поредната благоевградска фирма в града, която преустановява дейността си от началото на годината.    ", "date": "2019.04.11", "title": "Италианска фирма остави шивачки без работа и заплати"}
{"url": "https://www.actualno.com/europe/wikileaks-asandj-e-arestuvan-s-cel-ekstradicija-v-sasht-news_738644.html", "text": "  Сайтът WikiLeaks твърди, че неговият основател Джулиан Асандж е бил арестуван с цел последваща екстрадиция в САЩ. Това обявиха от сайта в Twitter.         \"Асандж е задържан за екстрадиция в САЩ за разкриване на секретни документи\", се изтъква в изявлението на сайта, който публикува хиляди секретни дипломатически телеграми на САЩ.\r\nПо-рано британската полиция арестува Асандж на територията на посолството на Еквадор в Лондон.  Британският външен министър Джереми Хънт благодари на еквадорския президент Ленин Морено за отказаното убежище на бившия главен редактор на WikiLeaks.\r\nМорено увери, че британските власти са обещали, че Асандж няма да бъде екстрадиран в страна, в която той може да бъде изтезаван, или в която има смъртно наказание.   ", "date": "2019.04.11", "title": "WikiLeaks: Асандж е арестуван с цел екстрадиция в САЩ"}
{"url": "https://www.actualno.com/politics/prokuraturata-i-nap-proverjavat-krum-zarkov-za-pokupka-na-luksozen-imot-news_738633.html", "text": "  Депутатът от БСП Крум Зарков е поредното име, което е замесено в скандала . Той ще бъде проверяван от КПКОНПИ и заради покупката на жилище в центъра на София. Имотът е със значителна стойност, съобщават от прокуратурата.     Проверката е назначена от прокуратурата, която се активизира след публикации на и , разкриващи покупката на апартамент от 140 кв. м на бул. \"Дондуков\" за 155 000 евро или 1107 евро на кв. м. Имотът е купен от Зарков и съпругата му Ирина. \r\nСпоред нотариалния акт 15 500 евро са платени преди подписване на договора, 74 500 евро са платени при подписването му, а останалите 65 000 евро са платени чрез ипотечен кредит.\r\nПо-късно политикът от БСП купува за едва 300 лв. и част от дворно място към същия имот.  Зарков ще бъде разследван за произхода на средствата, с които е придобил имота, дали го е декларирал и дали за него са платени дължимите данъци.\r\nПроверката ще бъде извършена от Дирекция \"Противодействие на корупцията\" при КПКОНПИ, която според закона трябва да проверява депутати.   Крум Зарков става вторият депутат от БСП, който е разследван, след Валери Жаблянов, проверяван заради вилата му в Симеоново.    Зарков бе един от на на Цветан Цветанов и последвалата му .\r\nВ началото на седмицата Зарков участва на , посветен именно на борбата с корупцията. \r\n\"Апартаментгейт\" беше капката, която преля чашата. Ясно е, че институциите по една и друга причина не успяват да се справят. От друга страна управляващите не желаят да признаят проблема с корупцията\", каза тогава червеният депутат.", "date": "2019.04.11", "title": "Прокуратурата и НАП проверяват Крум Зарков за покупка на луксозен имот"}
{"url": "https://www.actualno.com/sofia/video-zashto-arteks-naliva-beton-na-zlaten-vek-news_738640.html", "text": "  \" Това, което се случва, е демонстрация на пълна наглост и незачитане на законите. Фирма Артекс имат протокол за спиране на стротелството, а те наливат бетон за нов етаж. Законите за тях не съществуват, не зачитат никого. Ехооо, НЕСТОРОВ спиш ли? За какво си шеф на ДНСК? И защо все още си там! \". Такъв пост с видео се появи в страницата на протеста срещу проекта \"Златен век\" на строителната фирма \"Артекс\", която нашумя с \"Апартаментгейт\".      Припомняме, че в началото на седмицата - на 8 април, след широка среща при премиера беше съобщено, че строежът на небостъргача \"Златен век\" спира и тогава стана ясно, че един от аргументите ще е разрешителното за строеж - дотогава само за нарушения като например необявени конструктивни изменения, което щяло да спре временно строежа. , което стана на 6 април.\r\nСлед като всичко това стана ясно, официално следното: \"В момента работим по осигуряване на безопасността на обект \"Златен век\", както и по отстраняване на констатираните забележки от страна на ДНСК, като технологичният срок за това е до 15 април 2019 г. \".  Скандалът със \"Златен век\" тръгна още преди две години заради твърдение на граждани на \"Лозенец\", обединени в Инициативен комитет \"Лозенец\", че строителното разрешително на проекта е изтекло още през ноември, 2017 година. ДНСК и Столична община обаче не бяха на това мнение, като на среща в столичния квартал \"Стрелбище\" заради друг скандален - на НИКМИ при кръстовището на бул. \"България\" и бул. \"Петко Тодоров\", главният архитект на София Здравко Здравков каза пред камерата на , че общината работела да се намали височината на \"Златен век\" до 98 метра и че можел да покаже SMS-ите, които си разменял със собствениците на фирмата семейство Мирянови. Точните му думи бяха (бел. ред. - в долното видео ): \" (бел. ред. - арх. Пламен и Весела Мирянови са собственици на \"Артекс\", като и като организатор на инициативата \"Нашият дом е България\", която се сдоби с нежелана популярност след ), \". Думите на Здравков бяха извадени от архива, когато излезе информация за на втория човек в ГЕРБ Цветан Цветанов и цената му, тъй като жилището му е било продадено от \"Артекс\" няколко дни след като на Инициативен комитет \"Лозенец\" за възможни нередности. Съответно възникна въпроса дали имотната придобивка на Цветанов не е заради услуга - (ЗУТ) от 25 януари, 2017 година, с която разрешителните за строежи от първа и втора категория станаха валидни за 10, а не за 5 години, както беше преди това.    ", "date": "2019.04.11", "title": "ВИДЕО: Защо \"Артекс\" налива бетон на \"Златен век\"?"}
{"url": "https://www.actualno.com/football/mesi-izglejda-e-s-fraktura-eto-kolko-shte-otsystva-ot-terena-news_738661.html", "text": "  Лидерът на Барселона пострада по време на първия четвъртфинален мач в Шампионска лига срещу Манчестър Юнайтед, след като получи удар в лицето от Крис Смолинг.     Това се случи в 30-ата минута на двубоя. След удара Меси се срина на тревата и , че от лицето му шурти кръв .   Носът на аржентинеца беше разбит, а клепачът на окото му пострада. Той ще премине допълнителен медицински преглед, който да установи степента на нараняванията му.\r\nСпоред предположенията в клуба Меси има фрактура на носната преграда. Според вестник AS носът на звездата е подут и той има затруднения в дишането.  По информации от испански медии той е изпитвал тези затруднения и по време на самия мач, в който остана на терена до края.\r\nАко диагнозата се потвърди, нападателят ще бъде аут за няколко дни и вероятно ще пропусне мач от първенството на Испания.   Коя среща ще пропусне Меси разберете в .    ", "date": "2019.04.11", "title": "Меси изглежда е с фрактура, ето колко ще отсъства от терена"}
{"url": "https://www.actualno.com/politics/borisov-cvetanov-ne-moje-da-se-vyrne-v-parlamenta-news_738547.html", "text": "  Цветан Цветанов не може да се върне като . Това заяви премиерът Бойко Борисов на среща с журналисти в Брюксел.     \"Ще дам право на Цветанов да промени статута си. Не може да получи толкова тежко наказание – да и шефското място на парламентарната група и заради този договор да се появи съмнение, че това е пунта мара. Това е несериозно\", категоричен бе Борисов.\r\nВчера стана ясно, че Цветанов ще продължи да се подвизава в Народното събрание макар и не като депутат, а като нещатен сътрудник на ПГ ГЕРБ. Това се случва само 2 седмици след оставката му като народен представител.\r\nПо думите на Борисов вторият човек в ГЕРБ е убеден в невинността си и не осъзнава в каква ситуация се поставя.  \"Не знам за какво му е това. Не може да напуснеш като шеф на парламентарна група, депутат, шеф на комисия и след това да оставиш подобен въпрос да витае около легитимността на решението ти. Бих го нарекъл глупост\", критичен бе Борисов. \"Ако иска да ги съветва в парламента, той може да ги съветва и без да е на договор\", добави премиерът.   Председателят на ПГ на ГЕРБ Даниела Дариткова обаче бе на друго мнение и защити избора на Цветанов за нещатен сътрудник. Така той по-лесно ще влиза в парламента, депутатите ще имат по-лесна връзка с ръководството на партията, твърдят от ГЕРБ. \"Нормално е зам.-председателят на ГЕРБ да има възможност да посещава заседанията на парламентарната група. За нас е важно да имаме комуникация с него\", заяви Дариткова в отговор на въпрос на bTV с какво той ще е полезен като нещатен сътрудник. Тя бе категорична, че нещатните сътрудници в Народното събрание не получават заплати.    Припомняме, че въпреки оставката си, Цветанов остана зам.-председател на партията и шеф на предизборния ѝ щаб. Той успокои, че \"няма драма\" с оставката му и заяви, че ще продължи да поддържа \"тесни връзки\" с групата на ГЕРБ и да помага на новия ѝ председател Даниела Дариткова.\r\nСъщевременно Борисов се оплака и, че заради \"Апартаментгейт\" не може да намери кадри, които да заместят попадналите в скандала и подали оставки. По думите му, като си изберял някой, той идвал и му казвал: \"Абе знаеш ли, че има една сделка там на майка ми ...\" и така нещата с кандидатурата пропадали.", "date": "2019.04.11", "title": "Борисов: Цветанов не може да се върне в парламента"}
{"url": "https://www.actualno.com/africa/arest-na-bivsh-ministyr-i-oficialni-lica-v-sudan-po-ulicite-praznenstva-video-news_738544.html", "text": "  Суданските военни задържаха бившия министър на отбраната и редица други официални лица на фона на съобщения за евентуален военен преврат в страната, съобщава саудитският телевизионен канал ал-Хадат.     Според източниците на канала, задържани са бившият министър на отбраната на Судан Абдурахим Хюсеин, членовете на личната охрана на президента Омар ал-Башир, лидерът на управляващата партия \"Национален конгрес\" Ахмад Харун и бившият вицепрезидент Али Усман Тах, предава РИА Новости.   Преди повече от 10 години Международният наказателен съд издаде заповед за арест на бившия губернатор на Северен Дарфур, Ахмад Харун, за военни престъпления.   Каналът също обяви за затварянето на международното летище в столицата на Судан.\r\nЛиванският телевизионен канал ал-Маядин по-рано съобщи, че суданската армия е решила на извънредно заседание да премахне от всички постове президента ал-Башир и да разпусне правителството на страната. Според телевизионния канал армията ще обяви създаването на военен съвет, който ще ръководи страната по време на преходния период до една година.\r\nСпоред местните медии военните контролират също телевизията в страната: \"военни шествия\" се излъчват по телевизията, а армията обещава да направи \"важно изявление\" в близко бъдеще.       По улиците на Хартум има засилено присъствие на армията, тълпи протестиращи се стичат до сградата на Генералния щаб.  Протестите в Судан продължават от около четири месеца, като започнаха с искания за понижаване на цената на хляба, но постепенно доведоха до лозунги за промяна на политическия режим на Омар ал-Башир, който е на власт в Судан от 30 години. В хода на демонстрациите, според опозицията и правозащитниците, около 60 демонстранти са били убити, стотици са били ранени, а няколко хиляди са били задържани.\r\nМиналия уикенд хиляди демонстранти излязоха по улиците на Хартум и други градове, за да поискат оставката на президента. Демонстрантите се събраха пред сградата на Генералния щаб на армията в Хартум, за да призоват военните \"да поемат страната на народа и да постигнат свалянето на президента\". В редица райони на града започнаха сблъсъци между демонстрантите, подкрепяни от някои военни, и силите за сигурност.       През последните седмици центърът на протестите в Судан се измести в строителен комплекс на Министерството на отбраната на страната в Хартум, недалеч от президентския дворец, пред който има постоянен лагер със стотици протестиращи, пребиваващи там ден и нощ.", "date": "2019.04.11", "title": "Арест на бивш министър и официални лица в Судан, по улиците - празненства (ВИДЕО)"}
{"url": "https://www.actualno.com/politics/ekaterina-zaharieva-bylgarija-e-dostoen-syuznik-v-nato-news_738552.html", "text": "  \"България е достоен съюзник в НАТО – най-успешният отбранителен и политически съюз, чието разширяване не бива да спира.\" Това обяви вицепремиерът и министър на външните работи Екатерина Захариева по време на международната конференция \"15 години България в НАТО. Алиансът на 70 г. и неговото бъдеще\", организирана от Министерството на външните работи, Дипломатическия институт към министъра на външните работи, Министерството на отбраната и Атлантическия клуб в България, предаде БГНЕС.     Екатерина Захариева подчерта, ролята на не само като отбранителен съюз, но и като съюз на държави, които споделят еднакви демократични ценности. \"Въпреки, че понякога имаме различия, тогава, когато споделяме и продължаваме да споделяме едни и същи ценности, този съюз няма как да бъде разрушен\", заяви външният ни министър. Тя изтъкна, че вече 70 години, откакто е създаден алиансът, няма военни действия в нито един от съюзниците в . \"70 години този съюз успява да опази демократичните ценности в НАТО. И не само това – алиансът има партньорства с 40 държави, с които изпълнява общи мисии и най-вече подпомага тези държави по пътя на реформите\", заяви Екатерина Захариева.   Вицепремиерът подчерта, че България изпълнява всички ангажименти като съюзник в НАТО. Екатерина Захариева приветства процеса на приемане на Република Северна Македония в НАТО и подчерта, че разширяването на алианса не трябва да спира.\r\n\"Не бива никой да бъде държан извън НАТО само, защото има съсед. Нека да продължим да помагаме на държавите, които се стремят да станат част от този съюз\", заяви Екатерина Захариева. Тя даде за пример Грузия, която е извършила много реформи по пътя си за членство в НАТО. \"Крайно време е съюзниците да вземат решение за активизиране на плана й за членство\", каза Екатерина Захариева.  Външният ни министър открои и основните предизвикателства пред международната сигурност – нарушения на международното право, поставянето на риск структурата на контрол на въоръжаването чрез нарушаването на Договора за ликвидиране на ракетите с малък и среден обсег, кибер-заплахи, тероризъм, незаконна миграция.\r\n\"Единственият начин истински да противостоим на хибридните заплахи, на фалшивите новини, които целят да застрашават демократичния ред, е да изградим устойчивост в населението срещу тези новини. Начинът за това е чрез възпитанието на младите хора\", заяви Екатерина Захариева. В този смисъл тя изтъкна инициативата на Министерството на външните работи \"Ние сме НАТО\", в която участват младежи – студенти и ученици, в ролята на младежки посланици на НАТО .   Помощник-генералният секретар на НАТО Антонио Мисироли, който участва в конференцията, приветства усилията на България като съюзник в алианса за запазване сигурността в Черно море, водещата роля на страната ни за подкрепа на евро-атлантическия път на Северна Македония, Украйна и Грузия, както и участието на България в мисии на НАТО в Афганистан, Косово и Ирак.    \"НАТО работи за износ на стабилност и София допринася в това отношение\", заяви Антонио Мисироли.\r\nАмериканският посланик Ерик Рубин заяви, че е вдъхновен от напредъка в развитието на българо-американските отношения по въпросите на сигурността в рамките на НАТО. \"Тази година ще отбележим и юбилей от нашите двустранни отношения. Досега България е получила 200 млн. долара помощ от САЩ в областта на сигурността. Тази година около 60 български представители от различни административни структури ще бъдат на обучение в САЩ, както в рамките на НАТО, така и в рамките на нашите двустранни отношения\", заяви посланик Рубин. Той благодари на Екатерина Захариева за успешно проведените разговори по време на посещението й във Вашингтон.", "date": "2019.04.11", "title": "Екатерина Захариева: България е достоен съюзник в НАТО"}
{"url": "https://www.actualno.com/asia/6-po-rihter-raztyrsi-japonija-news_738570.html", "text": "  Трус с магнитуд 6,0 по Рихтер бе регистриран в Тихия океан, засягайки североизточната част на японския остров Хоншу и на юг от Хокайдо, съобщава японската Централна метеорологична служба.     Няма данни за разрушения, предаде БГНЕС.   Според метеоролозите епицентърът на земетресението се намира на дълбочина от 10 километра. На сушата, по японската 7-степенна скала, трусове от 3-та степен са се усетили в префектурите Аояма, Ивато и Мияги.", "date": "2019.04.11", "title": "6 по Рихтер разтърси Япония"}
{"url": "https://www.actualno.com/blagoevgrad/bez-hartija-v-obshtina-bansko-oshte-edna-stypka-v-polza-na-prirodata-news_738554.html", "text": "  От началото на 2019г. Общинска администрация – Банско въведе безхартиения документооборот чрез ИИС „Акстър Офис”. От софтуерна група „Акстър” потвърдиха, че община Банско е първата община сред общо 140, обслужвани от ИИС „Акстър офис”, която е поела нелеката задача да махне и драстично намали употребата на хартия.     „Акстър офис” организира входящия документооборот в общината. Получените документи постъпват в автоматизираната информационна система. След това те се регистрират и продължават да се движат по електронен път до резолирането, съгласуването и утвърждаването им. „Акстър офис” позволява следенето на движението на документите по електронен път, лесно прикачване на протоколи, становища, договори и др. към тях, както и уведомяване на подателя за резултат от съответното заявяване по електронен път/чрез КЕП или имейл, както е посочено в заявлението/. Също така във всеки един момент заявителят на административна услуга може да проследи движението на преписката си.\r\nЧаст от ползите от безхартиения обмен на документи са, че спестява време, материален и човешки ресурс. “Едно от най-важните предимства е създаването на електронен архив и възможност за бързи справки в него.”, обясни кметът Георги Икономов.\r\nРешението се ползва от всички служители. Достъпът на всеки служител до него се определя от отговорностите му. „Така много по-лесно се проследяват и следят сроковете за изпълнение от служителите”, добави кметът.  Системата за безхартиен обмен е едно естествено продължение на успешни стъпки на Общината към въвеждане на електронното управление.\r\n“Срещаме разбиране в ръководството, което подкрепя подобни проекти и това за мен е гаранция за успех. Ние искаме да облекчим гражданите и бизнеса, като им създадем условия по електронен път да подават документи и да получава услуги – бързо и качествено”, посочи Десислава Хаджирускова – директор дирекция „Административно обслужване” в община Банско.", "date": "2019.04.11", "title": "Без хартия в община Банско - oще една стъпка в полза на природата"}
{"url": "https://www.actualno.com/politics/sposobno-li-e-djasnocentristkoto-prostranstvo-da-se-protivopostavi-na-statukvoto-na-evroizborite-news_738456.html", "text": "  Способно ли е дясноцентристкото пространство да се противопостави на статуквото? Този въпрос поставя в отворено писмо коалиция \"Възход\", съставена от БДС \"Радикали, Движение \"Демократично действие\", Единна народна партия (ЕНП), Радикалдемократическата партия, Съюза на свободните демократи. Ето и какво гласи писмото:     \"Изборите за членове на Европейския парламент поставят пред нас, партиите от демократичното дясноцентристко пространство, сериозен и важен тест: способни ли сме заедно да се противопоставим на парламентарно представеното политическо статукво, което не може да защити стремежите на българските граждани да живеят в  просперираща и демократична държава - равноправен и уважаван член на Европейския съюз?\r\nРазбира се, всяка от нашите формации носи своето минало, успехите и неуспехите в политиката. След няколко поредни опита един или друг да си присвои плюсовете, а да прехвърли минусите на останалите си партньори, е време да направим преоценка и да вземем не само разумно, но и очаквано от много избиратели политическо решение - да се явим на предстоящите избори заедно, в условията на равнопоставеност и демонстрирайки взаимно уважение. Това решение има своето важно основание –да върнем в българските граждани усещането за справедливост и житейска перспектива да се успява по правилата. Ще го направим само ако потиснем нашите различия и личностните си проблеми в името на голямата цел.\r\nБългария очаква това наше решение. Ние протягаме нашата ръка за общо участие в изборите, защото не бихме желали за пореден път демократичните партии да участват в една безсмислена и неуспешна конкуренция, от която ще спечели единствено политико-икономическата мафия.  Имаме съвсем малко време, за да решим как ще участваме в изборите - заедно или поотделно. Уверяваме Ви, че каквото и решение да вземете, ние сме готови за предстоящата кампания и ще направим всичко, което е по силите ни за да постигнем желания от избирателите ни резултат.\r\nНа дълъг път се тръгва с армада, а не само с един кораб…\"", "date": "2019.04.11", "title": "Способно ли е дясноцентристкото пространство да се противопостави на статуквото на евроизборите?"}
{"url": "https://www.actualno.com/society/tutunoproizvoditelite-kandidatstvat-za-obezshtetenija-v-sredata-na-april-news_738541.html", "text": "  От 15 април до 10 май тютюнопроизводители могат да кандидатстват за държавната помощ de minimis, по която ще бъдат обезщетени за предадена и неизплатена продукция от предходни години. Преди няколко дни ДФ „Земеделие“ гласува до 3,2 млн. лв., за да плати дължимите от гръцката фирма „Лийв Табако Михайлидис“ суми за изкупена продукция през 2016 г.     Земеделските стопани, които могат да кандидатстват за помощта de minimis трябва да са вписани в публичния регистър на тютюнопроизводителите в Министерството на земеделието, храните и горите за 2019 г.   Право на подпомагане по схемата имат физически лица, еднолични търговци, юридически лица и кооперации. Те трябва да имат сключени договори за изкупуване на суров тютюн и предавателно-приемателни протоколи за реколта 2010 с „Исперих – БТ“ - АД и с „Лийв Табако А. Михайлидис“ - АД за реколта 2016.\r\nДържавната помощ de minimis, която се предоставя на тютюнопроизводителите, има за цел да покрие част разходите за производство, съхранение и предаване на суров тютюн.  Общият размер на предоставените на едно лице или предприятие помощи по схемата de minimis не може да надхвърля левовата равностойност на 25 000 евро (48 895.75 лв.) за период от три последователни бюджетни години (2017 г. – 2019 г.).\r\nДокументи за кандидатстване ще се приемат в областните дирекции на ДФ „Земеделие“. Крайният срок за изплащане на помощта е 22 май 2019 г. Допуска се изплащане на помощта и след срока, при възникнали казуси и обстоятелства, изискващи извършване на допълнително обследване допустимостта за подпомагане на съответния бенефициент.   ", "date": "2019.04.11", "title": "Тютюнопроизводителите кандидатстват за обезщетения в средата на април"}
{"url": "https://www.actualno.com/business/koi-sa-naj-golemite-predizvikatelstva-pred-mladite-da-si-namerjat-dobra-rabota-news_737003.html", "text": "  Възможността да достигнем средния стандарт на живот в Европа е един от водещите мотиви за влизането на България в Европейския съюз. 12 години след влизането ни в ЕС въпросът какви са перспективите за младите що се отнася до пазара на труда продължава да е особено актуален.     Младежката заетост е един от големите проблеми и в Европа, тъй като нерядко тя е дори до два пъти по-ниска от общата заетост, особено в държави от европейската периферия като България, но не само. В рамките на правилата на свободния пазар често възможността да работиш хубава работа, с добро заплащане и солидни осигуровки се оказва сложна задача. А безспорно добрият старт на трудовия живот дава по-големи възможности за добър финал.\r\nКак да постигнем добър старт, какви са възможностите и перспективите, какво се търси и ще се търси на пазара като умения и знания – на тези и още много въпроси ще търсим отговори в дискусията \"Младежка заетост – предизвикателствата на европейския пазар на труда\". Гост-лектори ще бъдат Иван Велков, член на Управителния съвет (УС) на БСК и зам.-председател на Столичния общински съвет (СОС), Добромир Иванов, създател и управляващ на Българската стартъп асоциация, и икономиста Лъчезар Богданов. Очаква се като гост да присъства и депутата от БСП и бивш евродепутат Кристиан Вигенин. Организатор на събитието, което ще се проведе , е Българското училище за политика \"Димитър Паница\".\r\nСъбитието ще бъде излъчено на специализираната  Facebook страница \" \", както и във Facebook страниците на и , и в специални материали на двата информационни сайта.  ", "date": "2019.04.11", "title": "Кои са най-големите предизвикателства пред младите да си намерят добра работа?"}
{"url": "https://www.actualno.com/crime/sobstvenicite-na-rotvajleri-nahapali-deca-kazvat-che-kuchetata-izbjagali-news_738445.html", "text": "  Собствениците на ротвайлерите, които в района на минералната баня в Железница, твърдят, че кучетата са им избягали. Това стана ясно от думите на кмета на Железница Дойчин Сремкин пред Нова телевизия.     По думите му, още преди нападението имало обява във Facebook, че кучетата се търсят. Кметът обаче спомена и, че имало слухове, че кучетата били нарочно пуснати (изгонени).\r\nИначе стана ясно и, че животните били извървели поне 12 километра от дома си. Преди нападението ги срещнали и други хора, включително деца, но те не реагирали по никакъв начин агресивно. Освен това, от леко объркания разказ на дядото излезе, че първоначално кучетата не реагирали по никакъв начин на внуците му, децата ги подминали и чак след това животните се върнали и атакували. Това е много странно, коментираха от \"Екоравновесие\".\r\nСпоред последна информация нахапаните деца са по-добре.  ", "date": "2019.04.11", "title": "Собствениците на ротвайлери, нахапали деца, казват, че кучетата избягали"}
{"url": "https://www.actualno.com/sofia/dnsk-objasni-s-administrativni-proceduri-prodyljavashtoto-stroitelstvo-na-zlaten-vek-news_738660.html", "text": "  ДНСК препрати към чл. 224 от Закона за устройство на територията (ЗУТ) заради факта, че въпреки гръмките медийни изявления за спиране на строежа на небостъргача \"Златен век\" строителни работи там все още се извършват, което .     Според обяснението, обстоятелствата по спиране на строеж се установяват с констативен  акт, който се съставя от Дирекция за национален  строителен контрол (ДНСК). Констативният акт се връчва на заинтересуваните лица,  които могат да подадат възражения срещу него в 7-дневен срок. Заповедта за спиране на строежа се издава в срок до 3 дни от изтичането на гореупоменатия 7-дневен срок. Ефективното спиране на строежа започва след издаването на заповедта. След срещата в началото на седмицата при беше обявено, че ще бъде издадена заповед на 15 април т.е. понеделник.\r\nОчаквано обаче от \"Артекс\" са изпратили възражение срещу констативния акт, но ДНСК уверява, че на 15 април \"предстои връчване на заповедта за спиране на строежа, включително и ефективното спиране на строителните и монтажните работи\".\r\nСкандалът със \"Златен век\" тръгна още преди две години заради  твърдение на граждани на \"Лозенец\", обединени в Инициативен комитет  \"Лозенец\", че строителното разрешително на проекта е изтекло още през  ноември, 2017 година. ДНСК и Столична община обаче не бяха на това  мнение, като на среща в столичния квартал \"Стрелбище\" заради друг  скандален - на НИКМИ при кръстовището на бул. \"България\" и бул. \"Петко Тодоров\",  главният архитект на София Здравко Здравков каза пред камерата на ,  че общината работела да се намали височината на \"Златен век\" до 98  метра и че можел да покаже SMS-ите, които си разменял със собствениците  на фирмата семейство Мирянови. Точните му думи бяха (бел. ред. - в долното видео ): \" (бел. ред. - арх. Пламен и Весела Мирянови са собственици на \"Артекс\", като и като организатор на инициативата \"Нашият дом е България\", която се сдоби с нежелана популярност след ), \".   Думите на Здравков бяха извадени от архива, когато излезе информация за на втория човек в ГЕРБ Цветан Цветанов и цената му, тъй като жилището му е било продадено от \"Артекс\" няколко дни след като на Инициативен комитет \"Лозенец\" за възможни нередности. Съответно  възникна въпроса дали имотната придобивка на Цветанов не е заради услуга  - (ЗУТ) от 25 януари, 2017 година, с която разрешителните за строежи от  първа и втора категория станаха валидни за 10, а не за 5 години, както  беше преди това.", "date": "2019.04.11", "title": "ДНСК обясни с административни процедури продължаващото строителство на \"Златен век\""}
{"url": "https://www.actualno.com/haskovo/obshtina-ivajlovgrad-veche-ima-zdraven-mediator-news_738571.html", "text": "  29 човека бяха обучени от преподаватели от Факултета по обществено здраве (ФОЗ) към Медицински университет-София, сред които е и лицето, кандидатствало за , избрано чрез проведен конкурс.     Основните критерии за избора на медиатора бяха: да има завършено средно образование, да принадлежи към общността, в която ще работи, да познава добре проблемите на общността и да е съпричастен към тях, да владее езика/езиците на общността, тъй като здравно-медиаторската програма е част от интеграционната политика на Република България. Работа с клиенти – запознаване и формулиране на проблема, предоставяне на информация за необходимостта и значението на услугите, които предоставя НЗОК, и оказване на помощ при попълването на нужната документация; Информиране и разясняване на правата и задълженията на пациента; Оказване на помощ при комуникация с Отдела за социално подпомагане, Агенция за закрила на детето и Комисията за защита от дискриминация; Осигуряване на информация за функционирането на тези институции и улесняване на достъпа на клиентите до тях; Сезиране на съответните институции за нарушени права (детски,социални и правата на човека); Консултиране на целевата група по проблемите на семейното планиране и репродуктивното здраве; Запознаване с ползата от ваксинациите и имунизациите; Съветване по отношение на принципите на обща хигиена и основните здравни проблеми; Предоставяне на информация и материали за здравословен начин на живот; Работа съвместно с РИОКОЗ и РЦЗ, и съдейства при изпълнение на програмите им; Изготвяне на редовни доклади с препоръки пред съответните институции (РЗИ, Общинска Администрация); Да участва в реализацията на Национални здравни програми в „Здравна стратегия за лица в неравностойно положение, принадлежащи към етнически малцинства” и в изпълнение на регионални здравни политики; Да води единен регистър на поетите случаи.  ", "date": "2019.04.11", "title": "Община Ивайловград вече има здравен медиатор"}
{"url": "https://www.actualno.com/sofia/po-bylgarski-hijata-pod-musala-raboti-a-ima-zapoved-da-ne-raboti-news_738451.html", "text": "  Законна ли е може би най-голямата хижа в България – тази под връх Мусала, \"Мусала Нова\"? Този въпрос задава в свое разследване за Нова телевизия журналистката Генка Шикерова.     По проект в хижата би трябвало да има санитарни възли и пречиствателна станция, но всъщност има висяща от стената тоалетна. За строежа ѝ държавата дава 15 млн. лева и всъщност би трябвало тя да не работи, защото няма разрешително за заустване на отпадъчни води, за водохващане, няма разрешително за ползване на ток – по думите на главния архитект на Самоков Надежда Клинчева. Имало и откази за проекти за заустване, а от сдружение \"Балканка\" твърдят, че бил представен проект за водовземане на 300-400 метра от хижата, като там водата \"едвам църцорела\".   Със скрита камера е уловен и хижарят, който разказва пред 15 души какви са условията за нощувка. А планинарят Горан Горанов твърди, че е резервирал с други хора стаи. Саркис Бургазлян е друг клиент, който потвърждава историята на Горанов.\r\nНа всичкото отгоре има издадена заповед след проверка от 6 февруари тази година хижата да не работи, след като станало ясно, че работи. Само че заповедта се обжалва от съда. А хижата е собственост на Българския туристически съюз.  ", "date": "2019.04.11", "title": "По български - хижата под Мусала работи, а има заповед да не работи"}
{"url": "https://www.actualno.com/africa/voenen-prevrat-v-sudan-news_738461.html", "text": "  Армията в Судан е извършила военен преврат, съобщи арабската телевизия Ал Маядин.     Уточнява се, че военните са решили да свалят от всичките му постове президента Омар ал Башир и да разпуснат правителството.   Агенция ТАСС допълва, че военният съвет на Судан е решен да завземе властта за една година. \r\nПрезидентския дворец е обкръжен от войници и бронетехника. Военните са превзели държавната телевизия и радио. По улиците в столицата на Судан Хартум има войници, затворено е летището.  През последните дни в Судан имаше демонстрации с искания за оставка на президента. Омар ал Башир е на поста си 30 години.", "date": "2019.04.11", "title": "Военен преврат в Судан"}
{"url": "https://www.actualno.com/crime/kamion-se-obyrna-na-am-trakija-news_738495.html", "text": "  Тежкотоварен фирмен камион \"Скания\" се обърна в канавка тази сутрин на магистрала \"Тракия\" близо до Пловдив.     Инцидентът стана около 8.30 часа тази сутрин на 125-ия км на магистрала \"Тракия\" в посока София, предаде БГНЕС.   Отзовалите се веднага на място екипи на Спешна помощ и на Пътна полиция са констатирали смъртта на 59- годишния водач, чието тяло бе извадено от с помощта на специализираната техника на пожарната.\r\nПричините и обстоятелствата около тежкия инцидент се разследват.  ", "date": "2019.04.11", "title": "Камион се обърна на АМ \"Тракия\""}
{"url": "https://www.actualno.com/politics/karakachanov-za-situacijata-v-gabrovo-mestnata-vlast-da-zapochne-da-si-vyrshi-rabotata-news_738487.html", "text": "   Проблемът е, че местната власт трябва да бъде много по-наблюдателна и активна. . Това заяви министърът на отбраната Красимир Каракачанов на кратък брифинг след извънредна заради размириците в Габрово.     В сряда няколкостотин души се събраха на спонтанен протест, организиран в социалните мрежи, който . Хората излязоха да изразят възмущението си от нападението и в магазин от трима мъже. За да охраняват обществения ред в града бяха изпратени и сили на жандармерията и на областната дирекция на вътрешните работи в Ловеч. Тримата нападатели са от ромски произход, и тримата са осъждани.\r\n\" , категоричен е вицепремиерът\".\r\nКаракачанов обясни, че според него всички, които се настаняват и пребивават в незаконни постройки, тряба да бъдат санкционирани веднага, а \"не да се чака да се случи инцидент и да се хвърля целия полицейски ресурс на едно място\".   \"Бяха взети мерки веднага. Част от участниците са се насочили към областния арест с цел да нахлуят в него и да се саморазправят с криминалните лица. Ситуацията ескалираше, разпоредих да изпратят полицаи за овладяване на ситуацията. Имаше и жандармерия. Имаме достатъчно полицейско присъствие, ще останем докато е нуждно, за да няма ексцесии. Каквото трябва да се направи, уверяват ви, че МВР го прави. Това заяви от своя страна главният секретар на МВР Ивайло Симеонов.\r\nПак казвам, полицията си свърши работата за пореден път, тук е и обществото и местната власт. Това са процеси, които трябва да бъдат контролирани. Това е ситуацията към момента, ситуацията би следвала да се успокои. Всеки има персонална вина. Подобни неща трябва да се пресичат, органите, които трябва да бъдат активни са общинските власти, това не отменя задълженията на полицията, но трябва да се започне от там. Тя го проявява, но проблемът е общ, каза още Каракачанов.     \"Без ясна държавна програма за постигане на този въпрос - ромската интеграция, няма как да се получи. Целта на концепцията за ромите не са силовите мерки. Трябва да се започне с образованието, със социалната политика. Не може хора, които са неграмотни, да очакваме да спазват обшествения ред\", обясни министърът по повод разработваната програма за ромска интеграция.", "date": "2019.04.11", "title": "Каракачанов за ситуацията в Габрово: Местната власт да започне да си върши работата"}
{"url": "https://www.actualno.com/politics/karakachanov-svika-speshna-sreshta-v-ms-zaradi-naprejenieto-v-gabrovo-news_738465.html", "text": "  Спешна среща свика тази сутрин в Министерски съвет вицепремиерът и министър на отбраната Красимир Каракачанов заради размириците в Габрово.     В сряда няколкостотин души протест, организиран в социалните мрежи, който прерасна в бунт. Хората излязоха да изразят възмущението си от нападението и побоя на от трима мъже. За да охраняват обществения ред в града бяха изпратени и сили на жандармерията и на областната дирекция на вътрешните работи в Ловеч. Тримата нападатели са от ромски произход, и тримата са осъждани.   БНТ съобщи, че е имало чупене на недвижимо имущество в квартала, от където са тримата роми. Изпотрошени са пет къщи, като там не е имало хора, имало е и опит за нахлуване в следствения арест. На протеста са се събрали около 500 души, а се е наложило полицията да се намесва и да бъде викана жандармерия, защото МВР не успя да се справи.\r\nТази сутрин с постановление на Районна прокуратура – Габрово от 10 април 2019 г. трите лица са задържани за срок от 72 часа. Прокуратурата е привлякла в качеството на обвиняеми лицата с инициали Н.М.(на 21 години), Й.А. (на 20 години), П.А. (на 30 години) за това, че на 7 април 2019 г. в магазин „2+2“ на ул. „Николаевска“, действайки като извършители чрез нанасяне на множество удари с ръце и крака в областта на главата, тялото и краката, причинили на продавач-консултанта с инициали В. И. (от Габрово) лека телесна повреда по хулигански подбуди.  След преценка на събраните по делото доказателства с оглед на това, че същите сочат реална опасност обвиняемите да се укрият или да извършат престъпление, тъй като са привлечени като обвиняеми за извършено умишлено престъпление, след като са осъждани за други престъпления (Н.М. е осъждан за извършено престъпление по чл.198 от НК, Й.А. е осъждан за извършено престъпление по чл.346 от НК, П.А., е осъждан за извършено престъпление по чл.195 от НК), Районна прокуратура –Габрово ще направи искане пред РС – Габрово за вземане на мярка за неотклонение „Задържане под стража” на трите лица.\r\nДействията по разследването продължават под ръководството на Прокуратурата.   ", "date": "2019.04.11", "title": "Каракачанов свика спешна среща в МС заради напрежението в Габрово"}
{"url": "https://www.actualno.com/politics/apartamentgejt-izglejda-njama-koj-da-razsledva-istinski-news_738443.html", "text": "  Има всички неща в тези схеми, които се случиха. Ако тръгнат да се разплитат всички, ще трябват поне 5-6 години. Това каза главният редактор \"168 часа\" Слави Ангелов, който беше категоричен – няма политическа партия, която да е заемала твърда позиция против случващото се на имотния пазар.     Ангелов припомни и други имотни схеми извън \"пишем нотариален акт на данъчна оценка, а реално даваме на ръка повече\" – с компесаторки, със заменки (по времето на Тройната коалиция), където имаше проверка на ЕК и заплахи от санкции, защото се стигна до обем от близо 2 млрд. лева. Ако се обяви истинската стойност на апартаментите от \"Апартаментгейт\", шокът ще е много голям – имам неофициална информация, но интересът и на купувачите, и на продавачите е да не говорят официално и прокуратурата много трудно ще докаже нещо, подчерта пред Нова телевизия журналистът.   Не може политик да получава такъв подарък от частна фирма и да се промени закон, от който съответната фирма (бел. ред. – \"Артекс\" ) се е възползвала. Не можем да докажем, че законът е променен заради нея, но тя се е възползвала, обясни накратко Ангелов. И напомни, че изповядване и обявяване на сделка под действително платеното е престъпление. Така Ангелов постави фокуса и върху работата на нотариусите, като изрично каза, че не знае някой нотариус да е носил отговорност. Проблемът е, че в много държави в ЕС нотариусите правят истинско разследване на имотните сделки, докато тук нотариусът носи отговорност, че двете страни отиват при него, представят си личните карти и че сключват доброволно сделката и толкова. Ако искаме да се сложи край на тази практика, трябва да има анализ и да се променят законите за по-голяма защита на хората и по-големи данъци в държавната хазна.\r\nЗащо досега на ръководителя на Антикорупционната комисия Пламен Георгиев? Сега има проверка, защото идват избори. Заместникът му (даже по-голяма, 244 кв. метра срещу 186 кв. метра), сега прокуратурата трябва да проверява, а и там има имотни проблеми (бел. ред. – със ) - така докъде ще стигнем? Големият проблем е, че това е кампанийно, заключи той.  ", "date": "2019.04.11", "title": "\"Апартаментгейт\": Изглежда няма кой да разследва истински"}
{"url": "https://www.actualno.com/curious/4-syveta-kak-da-se-spravite-s-proletnata-umora-news_737796.html", "text": "  В края на зимата и началото на пролетта, всеки един човек се чувства отпаднал, сънен и дори депресиран. Няма човек, който поне веднъж да не е изпитвал това неприятно чувство, известно ни като Пролетна умора. Най-честите симптоми на пролетната умора са апатия, раздразнителност, отпадналост и слаба концентрация.     Както зимната депресия, така и пролетната умора, може да бъде добавена към сезонните афективни разстройства. Навън всичко се съживява и освежава, а ние нямаме енергия, за да му се насладим. Пролетната умора наистина е доста неприятна, но ние сме приготвили няколко трика, които ще ви помогнат да се справите с нея много лесно и бързо.     естествено, няма как да не кажем, че кафето е добро решение, когато сте уморени и се чувствате сънено. Сутрешното кафе ще ви разсъни и ще ви зареди с енергия, която ще ви е напълно достатъчна през пролетните дни. Все пак не бива да посягате към него всеки път, когато почувствате умора. Кофеиновата напитка ще ви освежи, но е възможно да ви остави напрегнати. Както знаете прекалената консумация на кофеиновите напитки не е съвсем полезна, в един момент е възможно то да спре да ви действа. Също така кафето дехидратира тялото ви, за това се уверете, че пиете достатъчно вода, ако често консумирате кофеинови напитки.   голяма част от хората си мислят, че физическата активност може единствено и само да направи денят им още по-труден, но това изобщо не е вярно. Колкото повече се движите, толкова повече повишавате тонуса си. Разходките на слънце са перфектното оръжие срещу пролетната умора. По този начин ще се запасите с енергия, ще дадете на тялото си важния витамин D и ще направите денят си здравословен и пълноценен. Никога не пропускайте разходките, когато имате достатъчно време. Ще се убедите сами, че те по никакъв начин няма да ви навредят, а само ще ви помогнат да се освежите и заредите с енергия. за да сте заредени с енергия е важно да хапвате качествена и свежа храна, която е източник на витамини и минерали. Вероятно се досещате, че ви говорим за плодове и зеленчуци. Те са богати на толкова много полезни вещества. Също така се опитайте да редуцирате до минимум приема на захари и мазнини. Можете да си позволявате по малко шоколад, разбира се, но не бива да прекалявате и с него. Колкото по-свежа храна приемате, толкова по-свежи ще се чувствате. Пийте много вода. Ограничете соковете и подсладените напитки. Така ще дадете на тялото ви нужната хидратация, за да може то само да се бори с пролетната умора. Доказано е, че симптомите на депресия и пролетна умора често са същите като тези при дехидратиране на тялото.    важно е в ежедневието ви да има нещо, което ви зарежда с енергия и ви кара да се чувствате добре. Например можете да си намерите ново хоби, ако все още нямате такова. Това ще ви накара да се чувствате по-дейни и енергични. Или пък да пътувате до място, на което отдавна искате да идете. Пролетта е времето, в което можете да се събудите и да си припомните за всички онези неща, които ви карат да се чувствате щастливи. Сега е момента просто да изберете едно/или повече от тях и да действате. Хубавото време е на ваша страна.    ", "date": "2019.04.11", "title": "4 съвета как да се справите с пролетната умора"}
{"url": "https://www.actualno.com/curious/kak-se-vlubvat-razlichnite-zodii-news_738517.html", "text": "         Заколи ми, мъжо, черна кокошка    Началото: Аз - влюбен? Просто страшно уважавам този човек...\r\nВреме за действие: Ще настъпи само ако е 100% сигурен, че изпитват същото.  В разгара: Поставя любимия на пиедестал, където може да положи жертвени плодове и цветя, да заколи черна кокошка и да играе ритуални танци в негова чест. От идола се очаква само да обича, цени, вижда и чува само и единствено своя жрец\r\nПри изневяра ще изхвърли нещата на подлеца през прозореца, ще му хакне фейсбук профила и ще опише в подробности гнусните му дела. Нека всички да знаят!          Чака ви тъмно малко отмъщенийце Началото: Другият е прекрасен, умен, най-красивият!\r\nВреме за действие: Телецът трудно се решава да промени статуквото, но щом се хвърли с главата напред в новата връзка, смятайте, че е до гроб.\r\nВ разгара: Предсказуемостта за някои е неизцерим недостатък. Не и за Телеца. Той е верен, постоянен партньор, но и твърде обсебващ.      При изневяра: Ще ви остави в неведение, че знае, за да ви гледа сеира. Ще измисли тъмно малко отмъщенийце, от което да се гърчите пред очите му, но да не знаете откъде ви е дошло.   Флиртът им е любима фаза Началото за Близнаците е най-вълнуващо. Флиртът, ухажването - тази е любимата им фаза.   Време за действие: Още преди да настъпи, те вече са си плюли на петите.\r\nВ разгара: Макар и да са постоянни единствено в непостоянството си, Близнаците могат да бъдат удивително верни партньори, стига някой достатъчно интелигентен и непредсказуем да успее да им влезе под кожата.\r\nПри изневяра се превръща в дяволчето Фют. Детински номера, като да ви зарази компютъра с вирус или да скрие развалени яйца из къщата, са най-малкото, което ще ви сполети. ", "date": "2019.04.11", "title": "Как се влюбват различните ЗОДИИ"}
{"url": "https://www.actualno.com/balkani/desetki-arestuvani-v-atina-news_738514.html", "text": "   в Атина нападнаха две сгради в централния район на Екзархия рано сутринта и задържаха повече от 90 души в голяма операция за изгонване на обитатели.     Нападението по улица \"Цавела\" последва подобна операция в къща на улица „Соломоу“, където трима души са били задържани за притежание на канабис.   Операциите, организирани от Дирекцията за сигурност на Атика, включват полицейски служители от няколко дивизии.\r\nМиналата седмица двама офицери от бреговата охрана бяха ранени в акция скоро след нападение, свързано с наркотици, върху къща в Екзархия. Нападателите са били облечени в черни гащеризони, с качулки и каски и са били въоръжени с тояги и ножове, докато някои са носели пистолети и автомати Калашников.   Снимка: архив ", "date": "2019.04.11", "title": "Десетки арестувани в Атина"}
{"url": "https://www.actualno.com/politics/na-pyrvo-chetene-po-goljama-finansova-samostojatelnost-na-kmetstvata-news_738480.html", "text": "  Депутатите одобриха на първо четене промените в Закона за местното самоуправление и местната администрация.     Вносител на текстовете е Министерски съвет, а те имат за цел да гарантират п и да засилят личната отговорност на кметовете на кметства при разходване на одобрените по бюджета разходи на общината.   Промените засягат още правомощията на общинските съвети, кметовете на общини и кметовете на кметства по съставянето и изпълнението на общинските бюджети.\r\nНовите правила предвиждат задължение на общинския съвет, при приемане на бюджета на общината, да одобрява разходи по определени показатели на кметствата в рамките на общия бюджет на общината.  Кметът на общината пък трябва да осигурява своевременно през годината одобрените разходи по бюджетите на кметствата.\r\nСъздава се и възможност, когато се финансират обекти на територията на кметствата и възложител е кметът на общината, кметовете на кметства или оправомощени от тях лица да участват в комисиите за въвеждане в експлоатация на строежите, както и при съставяне на актове и протоколи по време на строителството.   „Често се случва кметовете на общини да дискриминират цели населени места - този порок трябва да се поправи“, заяви депутат от „Обединени патриоти“ Искрен Веселинов по време на дебатите. Според него често се случва дадено населено място в една община да е обречено на пълна изолация и на недостиг на обществени средства, а причината за това са разногласия между кмета на кметството и кмета на общината. Той призова да се търсят подходящи законови промени, с които този порок да се отстрани.    „Но с дадените текстове това не се случва. Трябва да създадем задължението общинският съвет да създаде правила, които да дават възможност на “, настоя Веселинов.", "date": "2019.04.11", "title": "На първо четене: По-голяма финансова самостоятелност на кметствата "}
{"url": "https://www.actualno.com/books/kak-se-stava-dobyr-pisatel-news_738500.html", "text": "  Новото издание „Аз съм писател“ помага на децата, които мечтаят да бъдат разказвачи на истории     Вероятно всяко дете мечтае да създаде разказ, роман или приказка, която да прилича поне малко на книжките на Роалд Дал. Как може да се случи това? Как да изненадаш читателя и да поддържаш неговото любопитство страница след страница? Всички малчугани, които не спират да фантазират и да съчиняват истории, вече имат своя най-добър приятел в трудния творчески процес. Това е новото издание „Аз съм писател“, което излиза в детската поредица на „Ентусиаст“ точно за Международния ден на детската книга.\r\nВ „Аз съм писател“, която прилича повече на игра, отколкото на скучен учебник, оживяват великани и се будят омагьосани принцеси, разбиват се кораби, детективи търсят улики, а индианци потеглят на бой. Тя ще помогне на децата да разберат как се появяват идеите за бъдещите книги. Ще ги научи да бъдат наблюдателни, да търсят и виждат нещо ново и необикновено в привичното и познатото. Насочващите въпроси, увлекателните задачи и пъстрите картинки ще бъдат допълнително улеснение за младите творци.   Първият и най-важен съвет към малчуганите е да пишат много, за да тренират уменията си. Те трябва да даряват персонажите си с човешки черти, да добавят хумор, където е уместно, да измислят живи диалози. Във всяка глава ги очакват серия от въпроси и предизвикателства, които ще ги насочват из лабиринта от думи. Малките писатели ще усвоят много нови умения:  Как да съставят план на историята си?\r\nКакво е най-важното при изграждането на сюжета?\r\nКак се създава криминален разказ?       Защо главният герой трябва да преодолява трудности?\r\nКак се измисля атрактивно заглавие?\r\nАко изпълнят всички задачи и отговорят на всички въпроси – успехът е в кърпа вързан.\r\nЧаст от предизвикателствата в книгата ще бъдат част от специална творческа работилница по време на второто издание на кампанията „Национална седмица на детската книга“, която е предназначена за деца, които обичат да четат и мечтаят да пишат. Инициативата ще се проведе през юни 2019 г. в НДК.", "date": "2019.04.11", "title": "Как се става добър писател?"}
{"url": "https://www.actualno.com/curious/6-te-zodii-koito-nikoj-ne-moje-da-razdeli-news_738513.html", "text": "  Има хора, които са събрани от Съдбата и не можеш да ги разделиш, каквото и да се случва. Тези няколко зодии са идеални заедно и симбиозата, която се получава между характерите им остава до живот.         Тези двамата са чудесна двойка, тъй като телците са известни с това, че се радват на простите неща в живота. Това е чудесно допълнение към типичните представители на зодия Дева, които също като телците са нежни и обичат природата. И двете зодии са практични, до някаква степен материалисти и винаги постоянни. Те копнеят за семейство и стабилна връзка.   Тъй като Рак е воден знак, представителите на зодията са едни от най-нежните сред всички останали зодии. Винаги знаят кога да се отдръпнат, имат страшно добре развита интуиция. Същото важи и за зодия Риби, въпреки че на хората зодия Риби им е малко по-трудно да се обвържат. Раците им действат успокояващо и ги карат да усещат стабилност, което е добре дошло за тях.         Твърдението, че ако си играеш с огъня, може да се опариш, важи с пълна сила за тези две зодии. Но този огън за тях е добре дошъл, докато те откриват и изследват, разделят и покоряват. Общи черти са оптимизмът, решителността и авантюристичният, безгрижен дух. Стрелците винаги искат да знаят какво следва, докато представителите на зодия Овен са малко по-спокойни и винаги готови да водят. Скандалите между тези две зодии могат да станат много грозни, но докато гледат в една посока и се разбират, всичко е прекрасно. ", "date": "2019.04.11", "title": "6-те зодии, които никой не може да раздели"}
{"url": "https://www.actualno.com/gabrovo/bunt-v-gabrovo-sled-kriminalen-sluchaj-s-romsko-uchastie-video-news_738428.html", "text": "  До размирици се стигна в Габрово, след като жители на града излязоха снощи на протест заради случай, при който трима младежи от ромски произход, пуснати след задържане от полицията, . Младежът на име Венцислав Иванов им направил забележка, защото те се задявали с колежката му.     БНТ съобщава, че е имало чупене на недвижимо имущество в квартала, от където са тримата роми. Изпотрошени са пет къщи, като там не е имало хора, имало е и опит за нахлуване в следствения арест. На протеста са се събрали около 500 души, а се е наложило полицията да се намесва и да бъде викана жандармерия, защото МВР не успя да се справи.\r\nВъв Facebook моментално се появиха призиви за \"събуждане\" и предупреждения към партии, които искат да се възползват, да не го правят. Има и призиви да се отиде пред парламента, 1-2 млн. души нямало кой да ги спре, и \"да бъдат натикани по контейнерите\" управляващите, за да се сетят да вкарат малко справедливост в правосъдната система. Иначе позиция заради случая вече изрази ВМРО, като тя беше на депутата Борис Вангелов, бивш председател на Държавната агенция за българите в чужбина (ДАБЧ), която се покри с позорна слава заради обвинения в продажба на българско гражданство.    Преди случката в магазина е имало нападение в заведение за бързо хранене в непосредствена близост. А нападателите, пребили продавача в магазина, били задържани заради случилото се - станало е още в неделя, 7 април, според Нова телевизия, но били пуснати. Точно това разгневи много хора и протестът от снощи стана достатъчно масов и сериозен! След вдигане на градуса на напрежение, въпросните биячи отново са арестувани. А водещият на сутрешния блок на Нова телевизия Виктор Николаев попита дали някой има интерес да измести обществения интерес от \" \"!\r\nВидеоклипът с безредиците пред следствието в Габрово е публикуван от неправителствената Организация за закрила на българските граждани (ОЗБГ), която се роди в Бургаско с етикета \"родолюбие\". Едно от лицата ѝ е Бисер Русимов, неин председател е Христо Атанасов, а ОЗБГ се включваше и в \"гражданската охрана\" на границата с Турция. Заради тези акции относно техниката, с която са разполагали за патрулиране. Факт е обаче, че ОЗБГ получи награда от \"Гранична полиция\" след като спря група от 27 мигранти и сигнализира на полицаите да дойдат.     ( ) Зам.-директорът на Националната полиция Тодор Гребенаров подчерта пред Нова телевизия, че жандармерията ще остане в Габрово колкото е необходимо. На въпрос дали е имало пропуски на полицията в охраната на следствието, Гребенаров не отговори пряко извън думите \"никой не е очаквал такова напрежение\", а разказа как протестът бил нерегламентиран, как се разделил на малки групички и полицаите не успели да се справят с всяка една група. А на питане защо нападателите на Даниел Недев са били арестувани и пуснати, а после пак арестувани, Гребенаров коментира, че не можел да каже, че това е нагнетило напрежение. , което се наказва с до 3 години затвор.\r\nИма време да се прави анализ на ситуацията, първостепенно е да се върнат реда и спокойствието, каза и вицепремиерът Томислав Дончев, който е от Габрово и . Той допусна възможността хора извън Габрово да са дошли на протеста. \"Не мога да толерирам никакви форми на насилие - имаме безредици, имаме и провокации\", заяви Дончев. Страхувам се да не се стигне до припламване на други места - хората трябва да разберат, че правосъдието е в ръцете на държавата, добави Дончев, според който един от нападателите бил служител на сметосъбираните.\r\nНападнатият преди четири дни Венцислав Иванов, който посочи, че не е кореняк-габровец, но подчерта, че не одобрява насилие. \"Искаме да работим мирно и спокойно, да не се всява етническо напрежение\", каза той.", "date": "2019.04.11", "title": "Бунт в Габрово след криминален случай с ромско участие (ВИДЕО)*"}
{"url": "https://www.actualno.com/politics/deputat-ot-obedineni-patrioti-poiska-samoregulacija-na-mestnite-vlasti-news_738469.html", "text": "  Често се случва кметовете на общини да дискриминират цели населени места - този порок трябва да се поправи. Това каза народният представител от ПГ на „Обединени патриоти“ и зам.-председател на ВМРО Искрен Веселинов по време на дебатите по промените в Закона за местното самоуправление и местната администрация.     „Проектът не е еднозначен. Дебатът по подкрепата му беше дълъг и надделя това, че трябва да подкрепим самата идея. В този закон има три параграфа и всички те трябва да бъдат променени, ако искаме законът да работи“, заяви Веселинов.   Случва се през целия мандат едно населено място да е обречено на пълна изолация и на недостиг на обществени средства, защото съответният кмет колкото и да е обичан от населението, не е обичан от кмета на общината“, каза още той и посочи, че този порок трябва да се поправи.\r\n„Но с дадените текстове това не се случва. Трябва да създадем задължението общинският съвет да създаде правила, които да дават възможност на местните власти да се саморегулират“, коментира Веселинов.  ", "date": "2019.04.11", "title": "Депутат от \"Обединени патриоти\" поиска саморегулация на местните власти"}
{"url": "https://www.actualno.com/society/prognoza-za-vremeto-11-april-chetvyrtyk-news_738402.html", "text": "  Ще бъде тихо с минимални температури между 5° и 10°. Днес въздушната маса ще се задържи неустойчива, облачността - предимно значителна, около и след обяд - купесто-дъждовна. На много места ще има краткотрайни валежи, в отделни райони в Източна България, придружени и с гръмотевична дейност. Преобладаващите максимални температури ще са между 13° и 18°. Атмосферното налягане още малко ще се повиши, но ще остане по-ниско от средното за месеца. Това съобщи за Агенция „Фокус” дежурният синоптик от Георги Цеков Националния институт по метеорология и хидрология (НИМХ).     Над Черноморието ще е предимно облачно и главно в следобедните часове ще има валежи от дъжд, на места интензивни. Ще духа слаб юг-югоизточен вятър. Максималните температури ще са 12-15°. Температурата на морската вода е 11-12°. Морето ще е почти спокойно, в повечето райони с 1 бал вълнение.   Над планините ще е предимно облачно с превалявания от дъжд, на височина над 2000 метра от сняг. На места в Родопите след обяд ще има и гръмотевична дейност. Ще духа слаб до умерен вятър от западната четвърт. Максималната температура на 1200 метра – около 9°, на 2000 метра – около 2°.\r\nВ петък ще има временни разкъсвания на облачността, но в следобедните часове ще се развива купеста и купесто-дъждовна облачност и на много места ще има краткотрайни валежи, в следобедните часове в отделни райони в Родопите и Източна България, придружени и с гръмотевична дейност. В по-голямата част от страната максималните температури ще останат под 20°, минимални - между 3° и 8°. През почивните дни ще бъде облачно. В събота от юг-югозапад ще започнат нови валежи от дъжд, които до края на деня ще обхванат страната; значителни по количество ще бъдат в западната й половина. В неделя валежите ще са главно в Южна и Източна България. Със североизточен вятър дневните температури ще се понижат и в неделя максималните ще бъдат предимно между 11° и 16°.  ", "date": "2019.04.11", "title": "Прогноза за времето - 11 април (четвъртък)"}
{"url": "https://www.actualno.com/crime/nad-37-000-sa-ustanovenite-narushiteli-pri-akcija-skorost-news_738485.html", "text": "  Повече от 37 000 са установените нарушители при акция \"Скорост\". Това заяви началникът на Пътна полиция комисар Росен Рапчев в интервю за bTV. Засечените с превишена скорост на ден са повече от 5000.     Като причина да заловят толкова много нарушители той посочи, че разполагат с повече технически средства. Другата причина е човешкият фактор.   \"В акцията \"24 часа скорост\" бяха ангажирани много повече служители, отколкото ежедневно правим тези акции. Хората, независимо от това, че бяха уведомени, пак са много\", добави Росен Рапчев. \r\n\"За 24 часа установихме над 10 000 , което не говори добре за отговорността на всеки един водач\", коментира Рапчев.  \"Независимо, че акцията за скорост е приключила, контролът все още продължава и той е ежедневен\", напомни началникът на Пътна полиция.\r\nРапчев поясни, че глобите ще се връчват на място. За миналата година връчените по този начин глоби са над 82 000.   \"През 2018 г. между 25% и 30% се е повишило заплащането на глобите, което е сериозен ръст. Връчването е най-основният начин за въздействие върху нарушителите. Повечето от тях са на юридически лица. Гражданинът може да декларира в 14-дневен срок кой е реалният ползвател на автомобила през това време и трябва да се преиздаде електронния фиш\", обясни Росен Рапчев.    Статистиката сочи, че катастрофите през 2018 г. са 2219, а загиналите са 216 души. Инцидентите с пешеходци са 1731, загинали са 120 души. Произшествията с велосипедисти са 362, а жертвите – 2.", "date": "2019.04.11", "title": "Над 37 000 са установените нарушители при акция \"Скорост\""}
{"url": "https://www.actualno.com/scene/art-crew-s-turne-v-tri-grada-v-bylgarija-news_738523.html", "text": "  Арт-формацията \"Art Crew\" усилено продължава да радва малките фенове с новите си проекти. След девет успешни концерта през 2017 година, младежите от групата са готови да представят втората част на трибют-концерта \"Аз съм Луна\" и да зарадват всички почитатели на хитовия сериал! С над 25 песни от трите сезона, с много танци и настроение, групата очаква всички, да се забавляват заедно!     Проектът започва своята подготовка в началото на 2018 година, а от екипа споделят, че това е най-трудният проект за всички в групата, тъй като \"предстоят последните концерти от този проект и всички заедно, ще трябва да се разделим с най-разсеяното, но и най-позитивното момиче в Света - Луна.\" Това споделят с усмивка от екипа. Режисьор на концерта е Богомил Райков, а екипът, който стои зад него, е: Венета Иванова - помощник режисьор, Ивета Василева - мениджър проект, както и Мартин Дизов - ръководител проект.    Младите актьори са решили да пренесат всички фенове на сериала директно в Буенос Айрес и по-конкретно, в пързалката \"Jam & Roller\". Луна ще ги очаква там, за да им разкаже своята история и да ги направи част от \"Open Music\". Освен Луна, на сцената ще бъдат също и Матео, Амбър, Симон, Нина, Гастон, Делфи и Ясмин.  Концертното турне на \"Art Crew\" ще премине през три града в България, като на 15 април ще гостуват в град Кърджали, в Културен дом, на 16 април - град Хасково, зала \"Недялка Симеонова\" в \"Бизнес-център\" и финалният концерт е на 17 април в град Пловдив, в залата на \"Военен клуб\" или по-известно като \"ДНА - Пловдив\".\r\nЦените на билетите за спектаклите са от 10, 8 и 5 лв. Концертите са с начало 19:00 часа, а всички желаещи, които искат да присъстват, могат да си набавят билети във всяка каса на \"ИзиПей\", както и онлайн, в мрежата на ePaygo! С приходите от концертите, групата възнамерява да разплати разноските по турнето, както и да финансират следващия си проект.   С участието на: Любомира Джорова, Франческо Ночев, Калина Вълчева, Богомил Райков, Кристина Ангелова, Мартин Дизов, Цветелина Славова и Мартина Кънчева.    ", "date": "2019.04.11", "title": "Art Crew с турне в три града в България"}
{"url": "https://www.actualno.com/politics/mareshki-oglavi-evrolistata-na-volja-poiska-ostavkata-na-karakachanov-news_738516.html", "text": "  Лидерът на \"Воля\" Веселин Марешки поиска оставката на вицепремиера и министър на отбраната Красимир Каракачанов.     Той обяви това след като представи листата на коалиция партията за предстоящите избори за европейски парламент, предаде БГНЕС.   Самият Марешки ще застане начело на листата на предстоящите избори за Европейски парламент.\r\nЛистата е от 17 души. Освен от партията на Марешки, в коалицията са Народна партия „Свобода и достойнство“, Български земеделски съюз „Александър Стамболийски“, Българска социалдемократическа партия, Християндемократическа партия на България, ПП „Обединена социалдемокрация“.  Веселин Марешки и партньорите му поемат в битката за новите депутатски места в ЕП със слоган “Всички заедно да се изправим срещу грабежа“.\r\nЕдно от първите неща, с които би се заел той е темата за Истанбулската конвенция. Според Марешки сегашните евродепутати Джамбазки и Бареков не намериха смелост по темата за  „третия пол“.\r\n„Точно заради такива като тях по българските училища питат децата дали са момченца, момиченца или нещо друго. Ние категорично ще осветяваме такива хора и ще се борим да не попадат в който и да е парламент“, обясни лидерът на \"Воля\".       Юристите на партията ще направят проверка дали с изявленията си Каракачанов не е .\r\nТой атакува и за концепцията му, която касае ромската интеграция.\r\n\"Събитията в Габрово само доказват колко безпредметна, даже вредна се оказа концепцията за циганизация на Каракачанов\", коментира Марешки.\r\n\"Предвидените от него повече привилегии за ромите съвсем ще ги разпашат и ще предизвикат нови огнища на напрежение. Настояваме законът в случая да се приложи с цялата строгост.\r\nЗаиграването с ромския етнос, заради гласове по изборите, вече трябва да се тълкува като национално предателство и тежко престъпление. Поздравявам полицаите, които цяла нощ и до момента са на поста си\", каза още той.   ", "date": "2019.04.11", "title": "Марешки оглави евролистата на \"Воля\", поиска оставката на Каракачанов"}
{"url": "https://www.actualno.com/europe/moskva-prie-spornija-zakonoproekt-ogranichavasht-internet-news_738577.html", "text": "  Руските законодатели одобриха на четвърто четене спорен законопроект, който ще позволи на да прекъсне на страната за чужди сървъри.     Законодателите в държавната Дума, долната камара на парламента, гласуваха с 320 на 15 за приемането на предложения законопроект. Той ще влезе в сила на 1 ноември, когато формално стане закон.   Правителството казва, че закона, който позволява на Русия да се изолира от останалия свят ще помогне за подобряването на киберсигурността. Но според хиляди протестиращи това е опит да се наложи цензура, предава БГНЕС.\r\nПовече от 15 000 протестиращи се събраха в Москва на 10 март с лозунги „Махнете си ръцете от интернет” и „Без изолация”.  ", "date": "2019.04.11", "title": "Москва прие спорния законопроект, ограничаващ интернет"}
{"url": "https://www.actualno.com/society/za-nezakonna-sech-kraj-malko-tyrnovo-signaliziraha-v-socialnite-mreji-news_738521.html", "text": "  За незаконна сеч в горите край Малко Търново сигнализираха в социалните мрежи граждани. Става въпрос за местност, намираща се в посока към Вълчановия мост на р. Резовска.     Практиката е честно срещана в цялата страна, а наказани почти няма. \r\nЗа незаконна сеч на над 4000 куб.м. дървесина на същото място от преди време тече разследване вече близо 2 години, но развръзка все още няма. Наказани също.\r\n\"Следпразнично за гората! След като вече 2 години и половина не може да завърши разследването на незаконна сеч на над 4000 куб.м. дървесина в района на ДГС М.Търново, появата отново на грозно сечище, показано на снимките, не би следвало да бъде изненада! Вероятно не е държавна горска територия\", пише във фейсбук потребител с името Дико Патронов.   \"Апетитът идва с яденето, а факта,че това може да се случи в Природен парк е уникално! Няма лесовъдски аршин за такова сечище - да оголиш скалите, като изсечеш 200 годишни дъбове и странджански дъб /лъжник/ - уникален вид за Европа. И то каква сеч!\", допълва в публикацията мъжът, като прилага снимков материал.", "date": "2019.04.11", "title": "За незаконна сеч край Малко Търново сигнализираха в социалните мрежи"}
{"url": "https://www.actualno.com/politics/nov-zakon-za-mediite-moje-da-pazi-upravljavashtite-ot-bydeshti-gejtove-news_738391.html", "text": "  В разгара на \"Апартаментгейт\", който тръгна от журналистически разследвания, управляващите обявиха, че пишат , който да замени \"морално остарелия\" Закон за радиото и телевизията.     С аргумента, че е нужно синхронизиране с европейските изисквания, под контрол и регулацията от държавата ще попаднат и интернет сайтовете. , защото телевизиите, радиата и печатните медии имат сайтове, пише в. \" \".   По време на парламентарния дебат за отчета на свършеното от Съвета за електронни медии (СЕМ) за 2018 г. вчера Бетина Жотева, член на регулатора, обяви, че управляващите са форсирали работата по законодателните промени, които ще им позволят да контролират работата на интернет сайтовете. Тя обяви, че вече има сформирана работна група към Министерството на културата, в която работят юристи и други медийни експерти.\r\nИдеята за се появи преди около година. През май шефът на СЕМ София Владимирова обяви, че в момента има свръхрегулация при радиото и телевизията, докато онлайн пространството е изцяло извън регулация, а всъщност опасните явления минавали точно оттам. Вчера Жотева застъпи същата позиция. \"Страшно много хора се информират само от интернет. Новата европейска директива предвижда наблюдение на интернет сайтове. Това, за което преди 2 г. говорихме и беше табу и анатема, сега не е“, обясни тя. По думите ѝ \"всеки един сайт, който има публикувана аудио и визуална информация, трябва да бъде в контрола на СЕМ\", а новата директива на Брюксел давала още по-големи права на \"аудио-визуалните регулатори\". \"Информацията, която идва от сайтовете, е много по-голяма като вълна, отколкото това, което идва от телевизиите и радиата\", посочи Жотева.  Пред \"Сега\" тя уточни, че въвеждането на контрола над сайтовете трябва да се случи до септември 2020 г. ЕК не ни давала конкретни указания как да транспонираме въпросната директива. Това отваря вратата за всевъзможни, включително и превратни тълкувания на текстовете, както често става в България. Обикновено управляващите се престарават при синхронизиране на българското законодателство с европейските изисквания. Така беше и през януари при промените в Закона за личните данни, когато бяха въведени изисквания към медиите под предлог, че законодателството ни трябва да се приведе в съответствие с Общия регламент за защита на личните данни на ЕС (GDPR).\r\nИма остра нужда от чисто нов закон или фундаментални промени в сегашния медиен закон, заяви Жотева. Според нея \"той е остарял морално и технологично почти във всяка една точка, от първата до последната\". Тя дори определи закона и СЕМ като \"аналогов апарат сред айфони и айпади\".   Годишният отчет на СЕМ за пореден път стана повод за коментари за свободата на словото у нас и как да се въведе реален контрол върху медиите. Председателят на културната комисия в парламента (ГЕРБ), който е един от визираните в \"Апартаментгейт\", но не подаде оставка, обяви, че чака предложения от СЕМ, тъй като нормативната база не била променяна 20 години. Това изобщо не е вярно - Законът за радиото и телевизията е един от най-променяните, като през последните години ГЕРБ го ревизират през няколко месеца, и то обикновено по конюнктурни причини.    \"Винаги съм питал: Кой български гражданин наруши свободата на словото? Или този проблем е в ръцете на самите медии\", попита Рашидов. Според него има необходимост от намиране на начин за ограничаване и противодействие на \"лъжливите новини\", за да бъде съхранена \"хигиената в обществото\".\r\nКолегата му Тома Биков (ГЕРБ) стигна още по-далече, като попита защо днес не се чуват коментари, че България е на 111-о място по свобода на словото. \"Беше ми много интересно какво щях да чуя отляво в този момент, в този контекст, когато всички български медии са ангажирани с проверки и разследвания, а понякога - и с линч на политици\", обяви депутатът от ГЕРБ. Според него \"медиите подлагали на линч само политици, но не и други публични фигури\".\r\nВ края на миналата година ВМРО обяви, че ще предложи сайтовете на български език да се вписват в специален регистър, който да е под контрола на СЕМ. \"Всеки, който претендира да има онлайн медия, трябва да бъде регистриран в този домейн. По този начин всички регистрирани и тяхното съдържание ще се следят от СЕМ\", поясни депутатът Александър Сиди. Той смята, че и личните блогове на гражданите трябва да се регистрират, дори и да са свързани с туризъм, готварство, наука, изкуство и т.н.   ", "date": "2019.04.11", "title": "Нов закон за медиите може да пази управляващите от бъдещи гейтове"}
{"url": "https://www.actualno.com/society/kakvo-se-promenja-v-nova-televizija-sled-sdelkata-s-domuschievi-news_738425.html", "text": "  Най-голямата медийна група - “Нова броудкастинг груп”, вече официално е българска. Старият ѝ собственик - шведската компания MTG, и новият - “Адванс медиа груп” на бизнесмените Кирил и Георги Домусчиеви, финализираха продажбата ѝ в сряда, след като преди това сделката бе одобрена от Комисията за защита на конкуренцията. Акциите, представляващи 100% от капитала на дружеството, бяха прехвърлени на купувача вчера, а малко след това станаха ясни и първите промени в медийната група, пише в. \" \".     На първо място - Дидие Щосел, който досега беше главен изпълнителен директор, слиза от поста и там ще има двувластие - Вяра Анкова и Николай Андреев поемат задълженията му. Анкова и Андреев бяха прокуристи досега, като Андреев дълго време беше финансов директор на Нова.   Председател на Съвета на директорите на \"Нова броудкастинг груп\" ще е Георги Домусчиев - братът на Кирил Домусчиев. В борда ще са още финансистът Тонка Генова и юристът Николай Василчев. Съветник на Борда на директорите остава Силва Зурлева.\r\n\"MTG приключи продажбата на своя дял от 95% в \"Нова броудкастинг груп\" в България на \"Адванс медиа груп\". Общата стойност на 100% от сделката е в размер на 185 млн. евро (приблизително 11,917 млн. шведски крони)\", казват в официално изявление шведите от MTG.  \"Нова броудкастинг груп\" е най-голямата търговска медийна група в България - със 7 телевизионни канала и голямо онлайн присъствие, като достига до 74% от българското население всеки месец. В онлайн сегмента групата контролира всички сайтове в портфолиото на \"Дарик нюз\", \"Нет инфо\", \"Атика Ева\", \"Проспекто груп\", \"Файненшъл маркетплейс\", \"Грабо медия\", \"Имоти инфо\" и vBox. Компанията генерира 112,5 млн. евро от продажби и 21,8 млн. евро оперативни приходи (EBIT - печалба преди лихви и данъци) за 2018 година. В нея работят 650 души.\r\n\"Адванс медиа груп\" е дъщерна компания на инвестиционния холдинг \"Адванс Пропъртис\" ООД, който държи 117 компании в 23 държави и прави бизнес в 10 различни икономически сектора. В портфолиото на холдинга са мултинационалната фармацевтична група \"Хювефарма\", българската корабна компания \"Параходство Български морски флот\" АД и пристанищният оператор \"БМФ Порт Бургас\" ЕАД.   ", "date": "2019.04.11", "title": "Какво се променя в Нова телевизия след сделката с Домусчиеви?"}
{"url": "https://www.actualno.com/america/maduro-obidi-pens-sled-opit-na-sasht-da-go-svali-v-oon-mvf-blokira-pari-na-venecuela-news_738421.html", "text": "  Градусът на напрежение по темата \"Венецуела\" изглежда скоро няма да стане по-нисък, след като през последните няколко часа се стигна до нови сблъсъци - засега вербални.     Огънят де факто откри американският вицепрезидент Майк Пенс, който поиска от ООН да признае Хуан Гуайдо за легитимен лидер на латиноамериканската държава, предаде БГНЕС. Вашингтон ще представи пред ООН проекторезолюция, чиято цел е признаване  на опозиционния лидер и сваляне на доверието от посланика на Мадуро в  световната организация, заяви Пенс.   Моментално президентът на Венецуела Николас Мадуро заяви, че \"арогантният\" вицепрезидент на САЩ \"сам се е направил на глупак\", като е призовал ООН да признае съперника му Хуайн Гуайдо, съобщи АФП.\r\nВ реч, предавана по телевизията, Мадуро каза, че е видял как Пенс \"сам се прави на глупак в Съвета за сигурност на ООН\", когато е призовал да бъде признат Хуан Гуайдо за временен президент. \"Не разбирам неговата арогантност и самомнение, неговия расов супремасизъм\", подчерта Мадуро.  Задочната размяна на поредните реплики дойде след като МВФ реши да прекрати контактите си с Венецуела. МВФ няма да позволи на страната достъп до резервите ѝ, които съхранява, докато международната общност не признае легитимно правителство. \"Всеки един контакт с Венецуела, включително отговор на искания за потенциални финансови транзакции ще бъде обвързан с въпроса за признаването на правителство\", заяви говорител на МВФ.", "date": "2019.04.11", "title": "Мадуро обиди Пенс след опит на САЩ да го свали в ООН, МВФ блокира пари на Венецуела"}
{"url": "https://www.actualno.com/europe/aeroflot-otreche-che-nein-pilot-e-vidjal-nlo-nad-moskva-news_738410.html", "text": "  Информацията, че пилот на руската авиокомпания \"Аерофлот\" е  видял НЛО над Москва, не отговаря на истината. Това заяви за РИА Новости представител на компанията, предаде БГНЕС.     По-рано вчера няколко медии съобщиха, че пилот на \"Аерофлот\" е съобщил, че е видял неидентифициран летящ обект във вид на три кръга в небето над Москва.   \"Не е имало такова официално съобщения от екипажа, така че разпространяваната информация е фалшива\", каза говорител на компанията и настоя да се \"използва надеждна и официално проверена информация\" при подготовката на материали за медиите.", "date": "2019.04.11", "title": "\"Аерофлот\" отрече, че неин пилот е видял НЛО над Москва"}
{"url": "https://www.actualno.com/society/11-april-svetoven-den-za-borba-s-shizofrenijata-news_738234.html", "text": "  11 април е Световен ден за борба с шизофренията. В световен мащаб 1% от населението на земята е засегнат от болестта.     Шизофренията е сериозно психично заболяване, при което тежко страдат емоциите, волята и мисленето - така специалистите определят коварната болест. Според данни, оповестени от Александровска болница, в повечето случаи заболяването покосява жените, а началните му стадии обхващат най-често лица на възраст между 18 и 35 години.   При половината от пациентите заболяването протича сравнително благоприятно и при адекватно лечение и правилно отношение те могат да водят нормален живот. Около 25 на сто от са с тежка форма на шизофрения, която води до инвалидност.", "date": "2019.04.11", "title": "11 април - Световен ден за борба с шизофренията"}
{"url": "https://www.actualno.com/sofia/chast-ot-kv-vasil-levski-ostava-bez-voda-news_738403.html", "text": "  На 11 април 2019 г. (четвъртък), във връзка с монтаж на спирателни кранове на ул. „Саранци“ кв. „Васил Левски“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на:     -бул. \"Ботевградско шосе\", ул. \"Летоструй\",ул. „Източна тангента“ ул. \"Стоян Попов\", ул. \"Рилска обител\".\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Поп Грую“ ъгъла с ул. „Дряновски манастир“.\r\nНа 11 април 2019 г. (четвъртък), във връзка с подмяна на сградно водопроводно отклонение на ул. „Каймакчалан“ кв. „Подуяне, се налага спиране на водоподаването от 10:00 до 14:00 часа на клиентите на „Софийска вода”, живеещи в района на:     -ул. „Каймакчалан“ от ул. „Иларион Драгостинов“ до ул. „Стоил войвода“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Каймакчалан“ ъгъла с ул. „Иларион Драгостинов“.\r\nНа 11 април 2019 г. (четвъртък), във връзка с подмяна на сградно водопроводно отклонение на ул. „Шипка“ с. Герман, се налага спиране на водоподаването от 09:00 до 18:00 часа на клиентите на „Софийска вода”, живеещи в района на:    -ул. „Вела Пеева“, ул. „Христо Ботев“, ул. „Шипка“, ул. „Божур“, ул. „Хан Крум“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Шипка“ ъгъла с ул. „Дружба“.   На 11 април 2019 г. (четвъртък), във връзка с подмяна на сградно водопроводно отклонение на ул. 406 вилна зона „Милкова кория“, се налага спиране на водоподаването от 09:30 до 17:30 часа на клиентите на „Софийска вода”, живеещи в района на:\r\n-ул. „Зографска легенда“, ул. 406, ул. „Наум“, ул. „Свети Ангеларий“, ул. 403\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Георги Баласчев“ ъгъла с ул. 406.   На 11 април 2019 г. (четвъртък), във връзка с подмяна на сградно водопроводно отклонение на ул. „Генерал Гурко“ с. Бусманци, се налага спиране на водоподаването от 09:30 до 18:30 часа на клиентите на „Софийска вода”, живеещи в района на:\r\n-ул. „Генерал Гурко“ №2, №4, №8, №10, №5   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Генерал Гурко“ ъгъла с ул. „Татарски път“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.\r\n„Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.04.11", "title": "Част от кв. \"Васил Левски\" остава без вода"}
{"url": "https://www.actualno.com/asia/kim-chen-un-iska-stranata-mu-da-nanese-udar-na-tezi-koito-nalagat-sankcii-news_738418.html", "text": "  Лидерът на Северна Корея Ким Чен Ун заяви, че страната му трябва да нанесе \"сериозен удар\" на тези, които налагат санкции на икономиката ѝ, съобщи корейската агенция KCNA, цитирана от БГНЕС.     \"Трябва да нанесем сериозен удар на вражеските сили, които са решени да ни поставят на колене със санкции, като изградим социалистическото строителство на високо ниво, разчитайки на себе си, на държавата си, на нашата собствена мощ, технологии и ресурси\", е заявил Ким.   Очаква се днес, 11 април, Северна Корея да проведе сесия на законодателното си събрание - Върховния народен съвет.\r\nВ същото време президентът на САЩ Доналд Тръмп ще се срещне с южнокорейския си колега Мун Дже-Ин.  ", "date": "2019.04.11", "title": "Ким Чен Ун иска страната му да нанесе удар на тези, които ѝ налагат санкции "}
{"url": "https://www.actualno.com/ruse/boltove-na-jp-most-se-vadjat-na-ryka-nkji-ne-vijda-problem-news_738439.html", "text": "  Потресаваща ситуация по жп пътя Горна Оряховица – Русе показа Нова телевизия. Става въпрос за мост над река Янтра, където на видеоклип беше показано как се вадят болтове (тирфони) на ръка от железопътната линия – болтове, които осигуряват стабилността на релсите.     Според  Йордан Райков, директор на жп секция Горна Оряховица към НКЖИ, имало план за подмяна на износените траверси при по-хубаво време - сега не можело, тъй като било опасно да се работи на този мост при такива атмосферни условия. Освен това, той обясни, че всеки сегмент от железопътните релси е хванат с три тирфона и нямало начин другите два да бъдат развити и извадени на ръка. Не стана ясно защо точно няма начин да бъдат извадени на ръка и останалите тирфони, след като при няколко опита с лекота бяха вадени болтове от различни сегменти.   Гарантирам, че участъкът е абсолютно безопасен за преминаване. Скоростта тук е намалена – 40 км/ч, но поради други причини, добави Райков.\r\n\"Много бяха убедителни, особено в момента, в който успяваш да го отвиеш на ръка. Демонстрация на безопасност от НКЖИ\", коментира водещият на сутрешния блок на Нова телевизия Виктор Николаев.  ", "date": "2019.04.11", "title": "Болтове на жп мост се вадят на ръка, НКЖИ не вижда проблем"}
{"url": "https://www.actualno.com/society/novini-ili-novini-kartinata-na-pechata-za-11-april-news_738416.html", "text": "  Валери Симеонов е все по-активен участник в скандала , но предизвиквайки проверки към свои колеги, успя да привлече вниманието на прокуратурата и антикорупционната комисия и към . Така бившият вицепремиер се присъедини към групата на разследваните за съмнителни имотни сделки политици.     Нека видим какви са основните теми в печата на днешния 11 април. Вестникът пише за подготвяния нов медиен закон, който на практика ще засегне всички медии в България. Управляващите бързат да изработят и въведат законодателни промени, които ще им позволят да контролират и интернет сайтовете, а не само телевизиите и радиата. СЕМ също няма търпение да получи правото да контролира сайтовете, които са основен източник на информация за мнозина.  Властта се заема да се бори с \"лъжливите новини\" и медиите, които \"подлагали на линч\" политиците, а ВМРО дори иска специален регистър на българските сайтове, контролиран от СЕМ. Въпреки новите правила на КЕВР за измерване на електроенергията кражбата на ток е по-изгодна, отколкото цените, по които плащат редовните потребители. Независимо от законовите промени в последните години, кражбите на ток не само че не са изолирани, а са се увеличили.    Новите крадци обаче не са цигани, а бизнесът, става ясно от изнесени данни на електроразпределителните дружества. Те отчитат, че под 10% от кражбите се извършват от роми, а над 50% - от хотели, фабрики, ресторанти. Оказва се, че дневната тарифа на компаниите е по-висока от тази за крадена енергия. Манипулират се дори т.нар. умни електромери, като това дори се е превърнало в бизнес. Енергодружествата отново настояват за по-строги санкции при кражби на кабели и консумативи от съоръженията им. Секретната комуникация, с която разполагат екипите на жандармерията, Гранична полиция и Агенция „Митници“, ще бъде усилена двойно по границата с Гърция. Това предвижда план на МВР за тази година, разписан от вътрешния министър Младен Маринов.\r\nКапацитетът на системата ТЕТРА, която има директна връзка с Шенгенската информационна система и чрез нея могат да се водят криптирани разговори, които са непроследими, ще бъде повишен с 50% в района на Благоевград, който е в близост до ГКПП Кулата на границата с Гърция, и с цели 75% в района на Смолян, който е на около 40 км от другата ни граница с южната ни съседка при Рудозем и Златоград. Смолян се смята и за контактна точка на нелегалните мигранти, които влизат от Турция.    Изплащането на пенсиите на хората, които сега са на около 45 години, ще бъде най-трудно, става ясно от разчети на Сребърния фонд за състоянието на пенсионната система. Затова, ако хората на средна възраст искат да имат прилични средства на старини, трябва да започнат сами да спестяват още от днес, съветват финансисти. Вестникът анализира предизвикателствата пред пенсионната система в следващите десетилетия, формулите за преизчисление на пенсиите и сметките в частните пенсионни фондове и средствата в Сребърния фонд.", "date": "2019.04.11", "title": "Новини или Novini - картината на печата за 11 април"}
{"url": "https://www.actualno.com/books/robyt-razkriva-istinskata-cel-na-syshtestvuvanieto-ni-news_738401.html", "text": "   Осъзнах, че животът е единствената ни възможност да бъдем себе си.      Прикован на легло след ужасна катастрофа, парализирала цялото му тяло, разказвачът не е в състояние да комуникира със заобикалящите го. Откъснат от семейството и приятелите си, той започва вътрешен диалог с духовния си водач – разговор, който го повежда в пътешествие към себепознанието и в крайна сметка го отвежда до ново съзнание и разбиране на истинската му същност.   Написана с вълнуваща простота, тази книга със сигурност ще ви плени и вдъхнови. А онези, които искат да разберат защо толкова много хора са нещастни или смятат, че не са постигнали целите си, или пък усещат дълбока празнота в живота си и не могат да намерят любов без конфликти, ще открият отговори на всички тези въпроси.\r\nРобът е манифест за живота. Чрез нея достигаме до по-дълбоко разбиране на вечните житейски истини, как да преодолеем чувството за вина и да прозрем истинския смисъл на любовта.  Робът разкрива истинската цел на съществуванието ни и тя не е свързана с успеха, с общественото признание и с трупането на богатства, а с радостта, любовта и покоя.\r\nРобът цели да разтърси, да провокира и да пробуди читателя. Макар на моменти да е мъчителна, в крайна сметка това е въодушевяваща и дълбока книга, способна да промени живота ви.   Ананд Дилвар е основател на ретрита Вижън Куест във Вале де Браво, Мексико, където споделя своята Революция на съзнанието с хиляди посетители. Ананд Дилвар редовно говори за Революцията на съзнанието по телевизията и радиото в Мексико, където Робът е текст, който се изучава в университета    Отдавнашният интерес на автора към техниките за израстване са го отвели в повече от осемнадесет държави за срещи с духовни учители от различни традиции.\r\nТой е последовател на ученията на Ошо и основател на центъра Вижън Куест във Вале де Браво, Мексико – медитационен център, в който от над петнадесет години провежда ретрити, семинари и конференции.   ", "date": "2019.04.11", "title": "\"Робът\" разкрива истинската цел на съществуванието ни "}
{"url": "https://www.actualno.com/crime/novo-zasedanie-po-deloto-sreshtu-djankov-prokopiev-i-trajkov-news_738423.html", "text": "  Днес, 11 април, Специализираният наказателен съд отново ще заседава по делото срещу Симеон Дянков, Трайчо Трайков и Иво Прокопиев.     Тримата са обвинени, че през 2011 година са уредили продажбата на 33% от акциите на електроразпределителното дружество EVN на занижени цени, припомня БГНЕС. Според прокуратурата, държавата е била ощетена с 1 276 618 лв. заради Дянков и Прокопиев. Държавното обвинение счита и, че тримата мениджъри на \"Булброкърс\" (изпълнителният директор на \"Булброкърс\" Радослав Рачев, Петър Василев и Любомир Евстатиев) оценили за по-малко пари 51 612 акции и щетата от това била 7 457 553 лв. От действията на Трайков държавата е загубила близо 21 млн. лв., казва прокуратурата.   Специализираният наказателен съд вече разпита няколко свидетели по делото, сред които и тогавашният шеф на Агенцията за приватизация и настоящ министър на икономиката Емил Караниколов. Караниколов каза пред съда, че ДАНС проверявала сделката, но не открила нищо нередно.\r\nНа 3 октомври, 2018 година, Специализираната прокуратура внесе отново в Специализирания наказателен съд обвинителен акт по делото. Според държавното обвинение бившият вицепремиер Симеон Дянков и бизнесменът Иво Прокопиев са извършили длъжностно престъпление, от което са настъпили значителни вредни последици. Други трима от привлечените - изпълнителният директор на \"Булброкърс\" Радослав Рачев, Петър Василев и Любомир Евстатиев са обвинени за съзнателно нанасяне на щети на чуждо имущество в особено големи размери. Бившият министър на икономиката и енергетиката Трайчо Трайков е обвинен за това, че като длъжностно лице не е положил достатъчно грижи за повереното му имущество, от което са настъпили вреди в особено големи размери, а престъплението представлява особено тежък случай.  ", "date": "2019.04.11", "title": "Ново заседание по делото срещу Дянков, Прокопиев и Трайков "}
{"url": "https://www.actualno.com/pazardjik/kmetska-dalavera-bila-opravdana-s-jabeshko-oplojdane-news_738398.html", "text": "  Малки жабешки истории (не по Радичков) създадоха голяма мистерия в Пазарджик. Кметът на града Тодор Попов заяви във вторник, че местната РИОСВ е спряла строителството за три месеца на мост поради размножителния период на жабите. Шефът на екоинспекцията Костадин Гешев обаче отрече вчера не само да е спирал нещо, ами и въобще да се е занимавал с жаби и мост, пише      Жабешката история е важна заради особеностите на обществената поръчка за моста, който трябва да се издигне над Марица. Конкурсът печели пазарджишката фирма \"Еко-Хидро 90\", която предлага по-висока цена от конкурентите си - 1.319 млн. лв. с ДДС, но удивително кратък срок на изпълнение - 40 дни за градежа и едва 2 дни за изготвяне на проект, пише \"Медиапул\". При другите участници проектирането е оферирано за 2 седмици, а изпълнението - за около 200 дни. Варненско обединение подава с 95 000 лв. по-ниска цена, но губи поръчката в името на бързата работа.   Сега обаче се оказва, че зададеният от \"Еко-Хидро\" срок е неизпълним, а вината е хвърлена на жабите. В диалог с журналист от местния сайт \"Виделина\" кметът Попов обяснява така защо се бави мостът: \"С решение на РИОСВ се спря за три месеца изграждането на моста, защото сега жабките ще се оплождат. Не е смешно! И аз реагирах първоначално със смях, когато ме уведомиха, но се оказа, че сексът на жабките е по-важен. Ще изчакаме жабките да се размножат, през това време ще си направим подходчетата от едната и другата страна. Ще си работим, за да може зоничката да ни е готова, като стане мостчето наесен. За разлика от хората половата активност на животните е само пролетно време. Идва Великден, да се настроим веселко и позитивничко“.\r\nГешев обаче заяви, че нито нещо е спирано, нито е извършвана проверка, нито жабите са защитени, а даже и едва сега чул, че се строи мост. “А, не знам, тях питайте”, заяви шефът на РИОСВ защо от общината говорят такива работи. И добави, че много институции може да спрат един строеж, но категорично неговата не е замесена по какъвто и да е начин.  Попов демонстрира добра кондиция в последно време. Преди няколко седмици обяви, че ще се кандидатира за четвърти мандат. Преди изборите през 2015 година се разгоря , но излезе сух от него.", "date": "2019.04.11", "title": "Кметска далавера била оправдана с \"жабешко оплождане\""}
{"url": "https://www.actualno.com/africa/generalnijat-sekretar-na-oon-prizova-za-prekratjavane-na-ogynja-v-libija-news_738412.html", "text": "  Генералният секретар на ООН Антониу Гутериш призова за прекратяване на огъня в Либия, за да бъдат предотвратени широкомащабни сражения за контрол на столицата Триполи, предаде БГНЕС.     \"Все още има време да бъде спряно\", заяви Гутериш пред репортери след закрито заседание на Съвета за сигурност на ООН.   \"Все още има време за примирие, за прекратяване на военните действия и да бъде избегнато най-лошото, което ще бъде драматична кървава битка за Триполи\", заяви генералният секретар на световната организация.\r\nПрипомняме, че фелдмаршал Халифа Хафтар, съратник на Муамар Кадафи във военния преврат от 1969 година, с който той идва на власт в Либия и участник от над 40 години в политическия и военния живот на страната, започна миналия четвъртък офанзива срещу Триполи. Хафтар има подкрепа от ОАЕ и Саудитска Арабия, както и от Русия, която блокира резолюция на ООН за спиране на огъня в Либия. А опасенията, че в Либия ще се повтори сценарият \"Сирия\" се засилват.  Иначе снощи високопоставен представител на Либийската национална армия обяви, че силите на Хафтар са свалили военен самолет край Триполи, летящ от град Мисрата. Все още не е ясно дали машината е принадлежала на правителствените части или на чуждестранна армия.", "date": "2019.04.11", "title": "Генералният секретар на ООН призова за прекратяване на огъня в Либия "}
{"url": "https://www.actualno.com/cite/tova-e-nachaloto-na-kraja-na-10-godishnoto-upravlenie-na-edna-shajka-news_738441.html", "text": "   Това каза в интервю за bTV бившият депутат от ГЕРБ Методи Андреев във връзка с настоящата ситуация в страната. По думите му напрежението в е \"поредната грозна случка в една свършена държава.\"     ", "date": "2019.04.11", "title": "Това e началото на края на 10-годишното управление на една шайка"}
{"url": "https://www.actualno.com/politics/ivan-kostov-demokracijata-v-bylgarija-e-v-upadyk-news_738452.html", "text": "  \"Много малко е известно, че според критериите на Freedom House в сравнение с 2008 година демокрацията е в упадък и отстъпление, тя е била консолидирана, а сега е полуконсолидирана. Ние сме в регрес и е много голям въпросът защо сме в регрес. Защо не запазихме онази позиция и онези оценки.\" Това каза бившият министър-председател на България Иван Костов в интервю за bTV във връзка с излизането на книгата му      Костов допълни, че неспечелената битка е тази за децата и учениците, които днес са напълно безпомощни да  осмислят нещата около себе си. \"Големият ни дълг е към тях, те не могат така да бъдат пуснати в живота, те няма да бъдат конкурентни европейски граждани.\"   По думите му рецептата за прехода е била грешна. Дори в в страните, където е дала блестящи резултати се е оказало, че демокрацията има сериозни дефицити.\r\nКостов призна, че една от най-големите грешки е била, че не е бил извършена декомунизация. По думите му самото общество не е имало такава нагласа, не е имало мнозинство за такова нещо. Според бившия премиер е трябвало да има пълна промяна в учебниците по история, в програмата по литература и други неща, които учат децата, за да се образоват така че да са убедени в демокрацията.  Костов допълни, че не се гордее с това, че е лишил БНБ от нейната парична политика заради въвеждането на валутния борд. \r\nТой призна за своя слабост, че се предоверява на хората.   Относно бившият министър-председател уточни, че живее в своя къща от 1981 година.    За 20-та годишнина от бомбардировките на НАТО над Сърбия Костов отбеляза, че никой не чества истинската заплаха за България, когато 1 млн. косовски албанци са се насочили към границата ни. Страната ни е дала втора по големина помощ за хората в бежанските лагери тогава.", "date": "2019.04.11", "title": "Иван Костов: Демокрацията в България е в упадък"}
{"url": "https://www.actualno.com/showbusiness/kim-kardashijan-uchi-za-advokat-news_738413.html", "text": "  Риалити звездата Ким Кардашиян учи право и се надява да вземе изпитите си до 2022-ра година, съобщава БГНЕС, цитирайки списание Vogue.     38-годишната телевизионна звезда, която има 134 милиона почитатели в Instagram, е стажант в правна кантора в Калифорния от миналата година. Тя споделила, че била вдъхновена да учи право след успешната петиция до президента на САЩ Доналд Тръмп да помилва Алис Мари Джонсън. 63-годишната жена лежа в затвора в продължение на 22 години за трафик на кокаин. Седмица след срещата между Кардашиян и Тръмп, президентът помилва Джонсън.   Телевизионната звезда каза, че иска да се бори за хора, които са изплатили дълговете си към обществото. \"Мисля, че системата може да бъде по-различна и искам да се боря, за да я поправя и ако знам повече, мога да направя повече\", каза Кардашиян.\r\nПриемът по специалността \"Право\" в САЩ обикновено изисква бакалавърска степен по каквато и да било друга специалност. Ким Кардашиян не е завършила колеж, тъй като е напуснала преди това. Но някои щати, сред които и Калифорния, позволяват бъдещите адвокати да стажуват в правна кантора 4 години, преди да се явят на изпити. Риалити звездата е на стаж в такава фирма в Сан Франциско от миналата година и се надява да положи изпити през 2022-ра.  Междувременно тя твърди, че се интересува от други случаи на затворници, които искат да бъдат освободени предсрочно.", "date": "2019.04.11", "title": "Ким Кардашиян учи за адвокат "}
{"url": "https://www.actualno.com/chronicles/v-korleone-e-zaloven-e-mafiotskijat-bos-bernardo-provencano-news_738396.html", "text": "  Бернардо Провенцано, наричан с прозвището „Булдозерът“, е член на сициалианската мафия (Коза ностра).     Той е глава на мафиотската фамилия Корлеонези – клон на мафията, възникнал в град Корлеоне. Смята се, че през последните 4 десетилетия той де факто е босът на босовете (капо ди тути капи) в цялата Сициалианска мафия до официалното му арестуване през 2006 година.   Провенцано се укрива от властите от 1963 година, когато близо до родния му град Корлеоне собственоръчно убива местния мафиот Паоло Стрева. Това убийство разпалва мафиотска война в Сицилия, в която загиват 52 души. Арестуван е на 11 април 2006 година , след което е осъден на доживотен затвор.", "date": "2019.04.11", "title": "В Корлеоне е заловен е мафиотският бос Бернардо Провенцано"}
{"url": "https://www.actualno.com/actualno/scenarii-kak-da-otklonim-vnimanieto-ot-apartamentgejt-news_738582.html", "text": "  Този въпрос със сигурност се върти в централата на ГЕРБ от вече доста дни насам. И мирише на сценарий за отвличане на вниманието поради една причина – полицията арестува побойниците, нападнали младия продавач Венцислав Иванов, после ги пуска, после казва на когото трябва и става \"спонтанен протест\" с размирици (защото на хората им писна от несправедливости и вече все по-малко им трябва), а новината е централна по медиите, с потенциал да измести \"Апартаментгейт\". Особено подозрително е, че от МВР така и не обясняват как така пуснаха побойниците, като всичко е заснето на охранителна камера, а след като стана протестът, ги върнаха набързо зад решетките и даже прокуратурата иска да останат там за постоянно.     За да е пълен хуморът, вътрешният министър изведнъж хуква на планирана визита в чужбина, но преди това се прави извънредна среща в Министерския съвет и излиза военният министър и лидер на ВМРО да си говори по любимия въпрос за ромската интеграция и престъпност. И с нито една дума Каракачанов не засяга историята с ареста – говори само как местните власти трябвало да действат стратегически и превантивно!\r\nНапълно неочаквано \"Апартаментгейт\" не е чудо за три дни, ами продължава. Обясненията и оправданията с оставки явно не връзват. Затова и трябва нещо по-силно. И тъй като никой от апартаментните герои не иска да отиде на съд, камо ли в затвора, ще трябва да се мисли как общественото недоволство да бъде размито. Услужливо предлагам няколко сценария извън много изтърканата вече етническа карта – недотам обмислени, по-скоро такива едни от ненаучната фантастика, т.е. май-май невъзможни за изпълнение.\r\n1. Елена Йончева и Корнелия Нинова с ! Ако трябва, Бойко да им купи спешно!  2. Нахлуване на мигранти през границата с Турция и набит Симеонов, докато храбро ! Не е Борисов или Доган, но все е нещо – а и българското общество ще го хване срам, защото така и не тръгна то.\r\n3. Проверка заради несъгласувана с властите тераса в Сараите. Пак е \"Апартаментгейт\", но пък не е ГЕРБ! Общо взето приказката, че като няма риба и ракът е риба.\r\n4. Случаен пожар в апартамента на Цветанов (най-добре най-новият, че има много), който бързо бива разкрит като умишлен! Моментално ГЕРБ обръща фронта и почва да говори как низвергнати олигарси атакуват един от най-видните борци за справедливост, а проблемът \"Апартаментгейт\" вече ще е изгорял! Още по-голям ефект би имало, ако при пожара Цветанов си е в апартамента, но тогава ефектът няма да е за отклоняване на вниманието.    5. Симпатизанти на ГЕРБ сурвакат Цветанов не точно за Нова година. 100% отвличане на общественото внимание, макар че всъщност си е живо привличане от друга страна ...\r\n6. Пукане и на двете гуми на , докато Бойко Борисов отива някъде. Няма начин тази новина да не заглуши \"Апартаментгейт\". Възможно е обаче да стане престараване – да не остане кой да се възползва от заглушаването.\r\n7. Спонтанно недоволство, изродило се във физическа саморазправа със случайни депутати. Ако и случайните депутати бъдат правилно подбрани, пиар чудо може да стане!  Ивайло Ачев ", "date": "2019.04.11", "title": "Сценарии: Как да отклоним вниманието от \"Апартаментгейт\"?"}
{"url": "https://www.actualno.com/curious/dvojkite-zodii-za-koito-lubovta-e-nevyzmojna-news_738586.html", "text": "  Всички ние търсим любовта, но е факт, че понякога оставаме разочаровани, защото половинката ни някак не ни пасва, нали? Всъщност понякога е неизбежно това да се случи. Както знаете има зодиакални двойки в астрологията, които си пасват перфектно и могат да имат много здрава връзка.     Това обаче не важи за някои други двойки, между които любовта просто е обречена. Дори да се обичат, надали връзката им ще продължи дълго време. В тези случаи проблемът не е нито във вас, нито в половинката ви, просто зодиите ви не си пасват. Днес ще ви разкрием кои са зодиите, между които любовта е невъзможна.     тези две зодии имат наистина много трудни характери, което не им позволява да съжителстват заедно. Между тях често има неразбирателство, което е голяма пречка в отношенията им. Тези две зодии не са една за друга. Също така и двата зодиакални знака са изключително егоистични, което също се оказва голям проблем, защото нито едната не би пренебрегнала себе си, заради половинката си. Ако между Лъв и Скорпион все пак има любов, то това определено е едно голямо изключение, защото и двете зодии са себелюбиви, егоистични и много своенравни, това не им позволява да общуват дълго време.   това са две изключително различни зодии. Различията между тях са толкова много, че любовта им е просто невъзможна. Понякога противоположностите се привличат, но при тях различията са прекалено големи. Те имат различни виждания за света и различни цели. Ако Телец и Везни имат връзка, то тя съвсем скоро ще приключи, защото с времето различията им все повече започват да пречат на нормалното им общуване. Ценностните системи на тези два знака се разминават напълно, те нямат общо бъдеще и бързо стигат до този извод. Рибите са изключително романтични хора, които търсят истинска любов. Те искат хармония и спокойствие, достатъчно им е само любимият им човек да е до тях. Близнаците за разлика от Рибите са приключенци, които имат нуждата от нови неща и различни забавления. Те не отдават огромно значение на любовта, а по-скоро просто искат да имат някого до себе си. Точно заради тези техни различия тяхната връзка няма как да просъществува. Един от двамата винаги се чувства пренебрегнат, което доста бързо ще сложи край на техните отношения. Вижданията им за любовта са прекалено различни, единият винаги ще търси приключенията, а другият хармонията и истинската любов.    ако трябва да се определят най-несполучливите комбинации между зодиите, то тази е една от първите в класацията. Стрелецът, свободолюбивият приключенец на зодиака, който иска да пътешества, да опознава нови местаи цени свободата си повече от всичко на света, няма как да съжителства с Рака, за който домашния уют, семейството и любовта  са на първо място. Дори да се появят отношения между тях, те няма да просъществуват дълго, защото чувствителността на Рака ще започне да дразни Стрелеца. Желанието за свобода на стрелеца, пък, ще накара рака да се чувства пренебрегнат и нещастен. Така отношенията бързо ще достигнат до своя край.    ", "date": "2019.04.11", "title": "Двойките ЗОДИИ, за които любовта е НЕВЪЗМОЖНА"}
{"url": "https://www.actualno.com/celebrate/sv-sveshtenomychenik-antipa-news_738397.html", "text": "  Гонението срещу християните започнало още през първите години от живота на Църквата. Най-напред те били преследвани, мъчени и убивани от неповярвалите юдеи, след това от езическите тълпи, а от втората половина на първи век римската власт предприела организирано и всеобщо гонение. Много мъченици станали жертва на юдейския фанатизъм и на езическата жестокост.     Един от тях е свещеномъченик Антипа, епископ на Пергамската църква. За него споменава св. евангелист Йоан Богослов в своята книга Откровение. През време на римския император Домициан апостолът бил заточен на остров Патмос. Там в тайнствено видение му се явил Син Божи и му открил достойнствата и недостатъците на седемте най-известни по онова време малоазийски църкви.   Духовното състояние на Пергамската църква Той описал със следните думи:\r\n- \"Зная делата ти, и где живееш, там, гдето е престолът на сатаната, и държиш името Ми, и не се отрече от вярата ми дори в дните, когато верният Ми свидетел Антипа биде умъртвен между вас, сред които живее сатаната\" (Откр. 2:12-13).  От тези думи узнаваме, че към края на първия век епископът на Пергамската църква е бил човек благочестив и непоколебим във вярата си. Апостолът не съобщава името му, но несъмнено е, че той е бил приемник на верния свидетел Антипа, който останал твърд в своите християнски убеждения и мъченически загинал за Христа Иисуса – \"биде умъртвен между вас\".\r\nЖителите на гр. Пергам обаче били фанатични почитатели на идолите и прекарвали живота си в крайно нечестие. Като наблюдавал живота им, човек наистина оставал с впечатлението, че \"сред тях живее сатаната\". Между тези хора благочестивият Антипа бил като фар в тъмна нощ и като роза между тръни. Не се смущавал той от злобата на езичниците, а добросъвестно и с усърдие изпълнявал задълженията си като пастир и проповедник. Той разкривал заблудите на идолопоклонниците и ги съветвал да се обърнат към истинския Бог. Убедителните му проповеди и личният му благочестив живот привлекли много езичници в лоното на Христовата църква. Езическите божества губели своите почитатели, поклонниците на идолите намалявали, все по-оскъдни ставали жертвите в капищата. Езичниците обвинявали Антипа за това.\r\nПрез това време, с разрешение на император Домициан, областните управители в цялата империя предприели жестоко гонение срещу християните. Възползвани от този благоприятен случай, идолските жреци хванали Антипа, завели го при началника на града и го обвинявали, че той е станал причина да се разгневят боговете и да престанат да се грижат за града, в който вече не им се отдава подобаващата чест.       - Вярно ли е – запитал градоначалникът Антипа, - че ти не само че не се покланяш на боговете, но и другите учиш да не ги почитат? От това страда нашият град, защото оскърбените богове са го лишили от своята милост и са престанали да се грижат за неговото благосъстояние. Остави християнството, покай се и се подчини на нашия закон. Ако не сториш това и продължаваш да презираш нашите богове, ние ще те подложим на наказание съгласно римския закон.\r\n- Аз съм християнин – отговорил Антипа – безразсъдната царска заповед не мога да изпълня и на лъжливите богове няма да се поклоня. За да ти дам точен и ясен отговор ще ти кажа още, че вашите богове са безсилни и не могат да защитят града. Оставете вашите заблуждения, покайте се и повярвайте в Христос, който е слязъл от небето да спаси всички човеци. Той е истинският Бог и ще дойде в края на вековете да съди всички и да въздаде всекиму според делата му – или награда, или наказание.\r\n- Какво е това ново учение? – извикал градоначалникът. Вие се подчинявате на някакъв нов, измислен от самите вас закон и отхвърляте древното богопочитание, предадено от бащите ни. Остави новата вяра и престани да почиташ за Бог един човек, когото Пилат Понтийски разпна като злодеец. Покори се на царската повеля и си живей спокойно. Ние ще ти помагаме във всичко и ще те обичаме като свои синове, защото твоята възраст изисква това – всички да те обичаме и да те почитаме като баща.\r\n- Каквото и да ми говориш – казал Антипа – аз не съм толкова безразсъден, че след като съм доживял до старост и съм стигнал до края на земните си дни, сега да изоставя истинската вяра и да отстъпя от спасителната истина. Няма да измамиш моя ум, защото той е просветен от мъдростта на Божествените книги. Ако ние се не покаете и не престанете да почитате за богове вашите идоли и ако не повярвате в истинския Бог, ще загинете.\r\nОбезумялата от ярост езическа тълпа не искала повече да слуша думите на благочестивия старец – епископ. Хванали го и го завлекли в езическото капище. Там имало идол: голям бик, изкован от мед. Нагорещили го до начервяване и хвърлили в него Антипа. Той се прекръстил благоговейно и извикал:      - Боже, Който си ни открил скритата от векове тайна на нашия Господ Иисус Христос, благодаря Ти за всички Твои благодеяния. Благодаря Ти, че ме удостои с този час и ме сподоби да бъда записан в списъка на мъчениците за Твоето учение. Приеми заминаващата от временния живот моя душа и я надари с Твоята благодат \r\nКато понасял спокойно и с твърдост страшните мъчения, св. Антипа се молел за враговете си и за целия свят. Постепенно телесните сили отслабвали и тихо издъхнал. Християните благоговейно погребали тялото на светия мъченик. Мощите му били запазени. Бог ги надарил с лечебна сила. © Жития на светиите, Синодално издателство, 1991 година. ", "date": "2019.04.11", "title": "Св. свещеномъченик Антипа"}
{"url": "https://www.actualno.com/europe/nishto-iznenadvashto-brexit-se-otlaga-otnovo-news_738420.html", "text": "  Brexit отново ще бъде отложен - поне до 31-ви октомври, а преглед на постигнатото от Лондон ще бъде направен през юни, стана ясно след продължилата 8 часа среща на върха на ЕС в Брюксел, която започна снощи и приключи след полунощ българско време.     Британският премиер Тереза Мей се е съгласила на предложението на ЕС за удължаване с поне 6 месеца на датата за Brexit, съобщи президентът на Европейския съвет Доналд Туск, предаде БГНЕС.   \"27-те държави-членки на ЕС се съгласиха на гъвкаво удължаване до 31 октомври. Това означава допълнителни 6 месеца за Обединеното кралство за да намери възможно най-доброто решение\", написа Туск в Twitter в края на срещата в Брюксел. По думите му, Лондон може да обмисли стратегията си и да прекрати действието на член 50 от Европейския договор, който регламентира напускането на ЕС, до края на удължения период.\r\n\"Не губете периода на удължаване на Brexit\", заяви на заключителната пресконференция Доналд Туск.  А председателят на Европейската комисия Жан-Клод Юнкер каза, че Brexit без сделка ще бъде бедствие и затова ЕС ще направи всичко необходимо, за да го избегне. \"Ще имаме Brexit със споразумение\", бяха думите на Юнкер. , заяви премиерът на Ирландия Лео Варадкар.\r\nПо време на преговорите в Брюксел, президентът на Франция е заел твърда позиция срещу по-дълго забавяне на Brexit, в момент, в който премиерът Тереза Мей лобираше пред лидерите на ЕС за повече време, за да организира подкрепа на споразумението за напускане, сключено с Брюксел. Повечето от 27-те европейски лидери, които се събраха в белгийската столица, включително германския канцлер Ангела Меркел, подкрепиха плана за отлагане на Brexit до една година.       Преговорите се проточиха до късно през нощта. , подкрепен от Белгия, Австрия и някои по-малки държави от ЕС – настоя за по-кратко отлагане от само няколко седмици и поиска солидни гаранции, че Лондон няма да се намесва в делата на ЕС през този период. Представител на френското президентство пък настоя, че Франция не е изолирана, но добави: \"Ако сме по-настоятелни от останалите, така да бъде. Не можем да позволим доброто функциониране на ЕС да бъде нарушено през следващите седмици\". Според Макрон, Мей трябва да предостави повече гаранции, че забавянето  ще послужи за полезна цел, заявявайки, че иска да чуе \"какъв е  политическият план зад него\". . Но някои лидери на ЕС не са убедени, че тя е искрена, въпреки че дипломат обяви, че нейното представяне пред лидерите е било \"солидно\".\r\nСлед като Мей поиска удължаване до 30 юни, тя напусна залата, така че останалите 27 лидери на ЕС  да обмислят съдбата на Великобритания.\r\nБез исканото отлагане, Великобритания трябваше да сложи край на 46-годишното си членство в Европейския съюз в полунощ в петък (12 април) без сделка, рискувайки икономически хаос от двете страни на Ламанша.\r\nМей договори споразумението за развод с ЕС миналия ноември, но , принуждавайки я да се обърне към основната опозиционна партия в опит да намери подкрепа за приемането му от Камарата на общините.      При пристигането си в Брюксел Мей заяви, че иска да напусне ЕС \"възможно най-скоро\". \"Поисках удължаване до 30 юни, но това, което е важно, е, че всяко удължаване ни дава възможност да напуснем веднага, след като ратифицираме споразумението за оттегляне\", каза тя.\r\nПо думите ѝ, тя все още се надява Великобритания да напусне ЕС на 22 май, последния ден преди да бъдат проведени избори за Европейски парламент. Докато Великобритания е в ЕС, тя трябва да вземе участие във вота, за да бъде той валиден.\r\nЛидерите на ЕС вече се споразумяха за едно забавяне на Brexit - от 29 март до 12 април, и Туск предупреди, че \"няма причина да се вярва\", че британският парламент може да ратифицира споразумението до 30 юни.\r\n\"Ако споразумението за оттегляне бъде ратифицирано от двете страни преди 31 октомври, оттеглянето ще се извърши на първия ден от следващия месец\", се казва в заключителния документ от срещата.\r\nЧленовете на ЕС искат да гарантират, че в процес на напускане, Великобритания не търси лостове в преговорите по Brexit чрез намеса при избора на следващия ръководител на Европейската комисия или следващия няколкогодишен бюджет на ЕС.", "date": "2019.04.11", "title": "Нищо изненадващо - Brexit се отлага отново"}
{"url": "https://www.actualno.com/europe/mej-oshte-se-nadjava-che-velikobritanija-shte-si-trygne-ot-es-predi-evroizborite-news_738422.html", "text": "  Британският премиер Тереза Мей заяви на пресконференция в Брюксел, че Великобритания може да напусне Европейския съюз преди 30 юни, като добави, че търси начин да получи подкрепа за споразумението за Brexit в британския парламент. Тя призна, че ѝ е било трудно да поиска и призова британския парламент да подкрепи споразумението с Европейския съюз, предаде БГНЕС.     \"Знам, че много хора бяха притеснени, че поисках това удължаване. Обединеното кралство трябваше да е напуснало ЕС досега и аз искрено съжалявам, че не успях да убедя парламента да подкрепи сделката\", заяви Мей.   \"Но изборът, пред който сме изправени сега е малък и графикът е ясен. Сега трябва да ускорим крачка и положим усилия да постигнем консенсус по споразумението, тъй като това е в наш национален интерес\", бяха думите на британския премиер.\r\nТереза Мей каза още, че няма да се преструва, че следващите няколко седмици ще бъдат лесни и че има лесен начин да се излезе от задънената улица в парламента.  Ако Камарата на общините ратифицира договора до 22 май, тогава на Лондон няма да се наложи да участва в изборите за Европейски парламент, каза още Мей. Тя подчерта, че иска страната да напусне Общността възможно най-скоро, но със споразумение. Според нея, това може да стане още преди 30 юни.\r\nДнес, 11 април, Тереза Мей ще направи изявление пред британския парламент, обяви самата тя в Брюксел. А в британската преса вече има коментари как на нея и предстоят нови битки - и за премиерския пост, тъй като преди следващата фаза на Brexit, но с идеята, че тя няма да бъде отложена за след лятото на тази година. Бившият лидер на торите Иън Дънкан Смит вече предупреди, че споразумение за ново отлагане на Brexit с ЕС значи Мей да подаде оставка.   ", "date": "2019.04.11", "title": "Мей още се надява, че Великобритания ще си тръгне от ЕС преди евроизборите"}
{"url": "https://www.actualno.com/viewpoint/nadrusani-li-sa-ribite-v-cherno-more-news_738436.html", "text": "  Надрусани ли са рибите в Черно море? С толкова много разпилени пакетчета с наркотици ще цяло чудо да останат живи. Пореден абсурд разтърсва българската околия в последните дни. И никой не знае с точност КОЙ? ги е изтървал и изобщо КОЙ? е допуснал да влязат в морето и да преминат през няколко граници. Или просто не казват. Дали не прикриват някого, който се е издънил?     Предполагало се, че пакетите с кокаин може да принадлежат към същата партида, част от която бе намерена в края на миналия месец в захвърлена моторница на пуст плаж в делтата на Дунав. Тогава румънската полиция откри скрити в двойно дъно на лодката повече от 800 килограма наркотици. И така повече от един тон кокаин се рее из морските ширини на .\r\nЕ, проблемът си има и весела страна. Нека погледнем, че вече няма да има тъжни моряци. А на круизните кораби купонът ще е още по-голям, особено ако се е скъсало някое пакетче и рибите са се \"нахранили\". Тогава резултатът ще е с двоен ефект - хем хората няма да имат проблеми, хем рибите ще бъдат сити. Може пък да се развие и нов вид туристическа дейност, която да бъде предлагана, като атракция на любителите на морето: \"Купете билет за разходка с кораб, спечелете разговор със скумрия!\" Предлагам името на промоционалния пакет да бъде \"Веселият Немо\". Ето, виждате ли, България може дори да спечели от случващото се!\r\nРазбира се, да не пропускаме и знойните плажни ивици, разкриващи се пред плажуващите всяко лято. Промоцията в този случай може да предлага туробиколка, но не на лов за миди, а за пакетчета с кокаин. Който го намери, за него си остава. Представям си какво тичане би настанало - ето, развива се и спортът, в грижа за борбата с наднорменото тегло на българина.   Жаждата за власт и пари просто убива. Лошото е, че пак няма да има наказани. А не се знае още колко наркотик предстои да изплува и колко е намерен от моряци и граждани, които може и да го ползват, а може и да го продадат тайно. Жалко и страшно!  Атанаска Маркова ", "date": "2019.04.11", "title": "Надрусани ли са рибите в Черно море?"}
{"url": "https://www.actualno.com/africa/prezidentyt-na-sudan-podade-ostavka-news_738591.html", "text": "  Президентът на Судан се оттегли, военни източници твърдят в четвъртък след продължаващите месеци призиви за неговата оставка, предава Anadolu Agency.     Армията е създала преходно правителство, за да управлява страната в предстоящия период, заяви военен източник, отказвайки да даде повече подробности.   \"Мога да потвърдя, че Башир се е оттеглил, след като армията и протестиращите го поставиха под натиск\", каза източникът, който поиска да не бъде назован, поради ограничения в разговорите с медиите.\r\nСуданската държавна телевизия и радио обявиха рано сутринта, че армията ще \"направи важно изявление\", но досега такова не е излъчено, предава агенция Фокус.  Стотици хиляди хора са излизали по улиците на столицата Хартум, за да отпразнуват края на 30-годишното управление на Башир.\r\nБившият вече президент сега се намира под домашен арест и телохранителите му са задържани, съобщиха местните медии.\r\nМеждувременно суданското военно разузнаване е арестувало повече от 100 ръководители от управляващата партия Национален конгрес. Сред арестуваните са бившият министър на отбраната Абдел Рахим Мохамед Хюсеин, бивш вицепрезидент Али Осман Таха и ръководителят на управляващата партия Ахмед Харун.        също са били разположени около сградата на държавната телевизия, а някои войници, както се твърди, са влезли в сграда в Омдурман, втория по големина град в страната.\r\nИнформациите също така сочат, че полетите от международното летище в Хартум са преустановени, като се допускат само кацания на летището.\r\nСтотици судански протестиращи в сряда организираха протест пред сградата на Генералния щаб на армията в столицата за пети пореден ден на фона на продължаващите призиви президентът Омар ал-Башир да се оттегли.\r\nОт събота най-малко 22 души са загинали в сблъсъци между демонстрантите и силите за сигурност, които многократно са се опитвали да разпръснат протестиращите със сила, според Централния комитет на суданските лекари. Полицията, от своя страна, каза, че само един протестиращ е бил убит.\r\nСудан е обхванат от протести от декември миналата година, като демонстрантите поискаха оттеглянето на Ал-Башир, който управлява Судан от 1989 г. насам.      От сутринта се очаква \"важно изявление\" на армията, но то все още се забавя и според някои информации причината за това е несигурността кой ще оглави преходния съвет в страната.", "date": "2019.04.11", "title": "Президентът на Судан подаде оставка"}
{"url": "https://www.actualno.com/society/ot-tol-policijata-se-opitaha-da-zamajat-gaf-s-fotoshop-snimka-news_738666.html", "text": "  Дори и с платена годишна винетка за 300 лева от ТОЛ-полиция близо до Смолян.  Шофьор на специален медицински транспорт, тръгнал към Мадан да вземе пациенти на хемодиализа и да ги закара до отделението в областната болница, бил спрян за проверка в събота (6 април) и съответно бил глобен.     Провереният автомобил е имал залепена хартиена винетка на предното стъкло на автомобила, която обаче се счита за невалидна, тъй като . Това се обясниха в прессъобщение на АПИ-Национално тол управление във връзка с публикувания материал за наложена глоба на медицински автомобил в Смолян, за който .\r\nСлед публикуваното прессъбощение няколко журналисти от Смолян се свързаха с водача на автомобила – Фидан Павлов, който транспортира болни на хемодиализа от и до областната болница. Всички журналисти са единодушни, че перфорациите на винетката са две, видно и от заснетия кадър.  Сега от ТОЛ-полицията разпространиха до медиите ново съобщение, с което намериха ново оправдание на постъпката на техния служител. Спорд тях този път \"винетката била отлепена, след това перфорирана и обратно залепена\": \"След предоставената информация от „Национално тол управление“ към медиите, че автомобилът не е имал валидна стикер винетка, тъй като същата не е била перфорирана, в информационните агенции бе разпространена снимка с перфорирана винетка.  Считаме за редно да предоставим снимков материал, който е направен от инспекторите на НТУ спрели медицинския автомобил за проверка. Снимката е направена на 06.04.2019г. около 10:15 часа и от нея съвсем ясно се вижда, че винетката не е перфорирана. След като инспекторите установяват, че винетката не е валидна, спазвайки закона съставят Акт за установяване на административно нарушение на шофьора.  Сравнявайки двете снимки се забелязва, че винетката е разлепена и залепена отново. Инспекторите на НТУ извършват правоприлагане съгласно Закона за движението по пътищата и не превишават дадените им правомощия\".      Разпространената снимка на ТОЛ-полицията обаче изглежда доста нелепа и има сериозни подозрения, че е \"доукрасена\" с фотошоп. Дали това е правилният начин от институцията да намират оправдание на действията си - оставяме коментарите на вас!", "date": "2019.04.11", "title": "От ТОЛ-полицията се опитаха да замажат гаф с фотошоп? (СНИМКА)"}
{"url": "https://www.actualno.com/europe/pochina-majkata-na-germanskija-kancler-angela-merkel-news_738404.html", "text": "  Почина майката на германския канцлер Ангела Меркел - Херлинд Каснер, съобщи говорител на германското правителство, цитиран от АФП.     Говорителят не даде повече подробности какви са причините за кончината на майката на Меркел, уточнява БГНЕС.   Бившата учителка по латински и английски най-вероятно е починала по-рано този месец на 90-годишна възраст, пише вестник Билд. Тя ражда бъдещия световен лидер в Хамбург през 1954 година, а само няколко седмици по-късно се мести в Източна Германия заедно с дъщеря си и със съпруга си – пасторът Хьорс Каснер, който почина през 2011 година.\r\nВчера, 10 април, канцлерът Ангела Меркел отговаряше на въпроси на депутати в Бундестага, преди да замине на срещата за ЕС за Brexit в Брюксел.  ", "date": "2019.04.11", "title": "Почина майката на германския канцлер Ангела Меркел "}
{"url": "https://www.actualno.com/politics/sled-7-godini-arestuvaha-shefa-na-uikilijks-news_738592.html", "text": "  Създателят на Уикилийкс Джулиан Асандж е арестуван в Лондон, след като е изгонен от посолството на Еквадор в британската столица, където се укриваше в последните почти 7 години.     Асандж е арестуван от полицаи в посолството в съответствие със заповедта за задържането му, издадена от лондонски съд през 2012 г.\r\nСрещу 47-годишния шеф на Уикилийкс са повдигнати криминални обвинения от властите в САЩ заради публикуването на класифицирани документи. Британските власти пък ще го съдят за неявяване пред съда.\r\nАсандж е заподозрян и в подпомагане на руската намеса в президентските избори през 2016 г., след като като публикува материали, откраднати от компютрите на кампанията на Клинтън и Демократическата партия. 12 руски разузнавачи са обвиняеми за хакването на тези компютри, като се смята, че поне един от тях е бил в контакт с Уикилийкс.     През юни 2012 г. Асанж потърси убежище в посолството, за да избегне екстрадиция в Швеция, където е обвинен в сексуално насилие. Той твърди, че обвиненията срещу него са неверни, а шведските власти възнамеряват да го екстрадират в САЩ.\r\nВпоследствие скандинавската държава отмени заповедта за арест, но прокурорите подчертаха, че случаят не е приключен и може да се възобнови.\r\nЕквадор даде убежище на г-н Асандж през 2012 г., но присъствието му създава напрежение в отношенията с Великобритания, САЩ и други държави.    През декември 2017 г. еквадорските власти даде на г-н Асандж гражданство и се готвеше да го назначи на дипломатически пост в Русия, но британското правителство даде ясно да се разбере, че ако напусне посолството, няма да има дипломатически имунитет.", "date": "2019.04.11", "title": "След 7 години: арестуваха шефа на Уикилийкс"}
{"url": "https://www.actualno.com/business/po-ambiciozni-celi-i-planove-objavi-nestle-bylgarija-v-sferata-na-korporativnata-socialna-otgovornost-news_738411.html", "text": "  По-здравословни и вкусни продукти; нарастващо пестене на  вода и енергия в производството;  още възможности за работа, стаж и практика на млади хора във фабриката на \"Нестле България\"; увлекателни и полезни занимания за деца, учители и родители; повече грижа за природата, повече движение и по-качествен живот  за все повече хора  - това са част от насоките на развиваната вече четвърт век от \"Нестле България\" корпоративна социална отговорност. Конкретните цели и планове в тази област за годината компанията обяви в Борисовата градина в присъствието на партньори, гости и журналисти, които дегустираха и специално здравословно меню.     \"Ние вярваме, че нашата компания ще бъде успешна в дългосрочен план чрез създаване на стойност както за нашите акционери, така и за обществото. В продължение на 25 години на българския пазар ние инвестираме в силни и устойчиви програми в полза на хората\", сподели изпълнителният директор на \"Нестле България\" Емануел Артур.\r\nСред официалните гости бяха зам.-министърът на образованието и науката Таня Михайлова, главният секретар на Министерството на младежта и спорта Асен Марков, столичният зам.-кмет Дончо Барбалов,  изпълнителният директор на Българска агенция за инвестиции Стамен Янев и др.   \"Нестле\" обяви, че продължава да работи усилено за подобряване на продуктите си. Количеството на обогатените порции възлиза на 40 милиона годишно. Сред ангажиментите на компанията са намаляване на захарите в зърнените продукти с 40%, както и 10% по-малко наситени мазнини.     Инициативата \"Нестле за Живей Активно!\" придоби национално покритие и мотивира хиляди хора от цяла България да се движат повече, като успешно си партнира с над 100 институции, спортни клубове и федерации, експерти и известни личности. През 2019 г. инициативата има амбицията да надскочи досегашните си издания, като вдъхнови още повече българи да се включат в спортни предизвикателства. На 23 юни 2019 г. \"Нестле за Живей Активно!\" се завръща в София по-завладяващо от всякога – с 10 нови партньори и посланици на движението и балансираното хранене.   „В продължение на 25 години \"Нестле\" ни показва, че се грижи за българското общество като обръща внимание на всички обществено важни сфери\", отбеляза Асен Марков, главен секретар на Министерството на младежта спорта. По думите му \"Нестле за Живей Активно!\" е позитивен пример, защото демонстрира, че спортът дава щастие и тръгва от игрите от ранна детска възраст. \"Именно затова е важно инициативата да получава подкрепата на всички нас и да обединяваме усилия в името на по-здраво общество“, подчерта той.\r\nЗадоволство, че \"Нестле за Живей Активно!\" се завръща изрази и зам.-кметът на Столична община Дончо Барбалов. \"Една от тайните на успеха на инициативата, пример за корпоративна социална отговорност, е че всяка година \"Нестле\" я надгражда\", каза той и заяви, че Столична община усилено подкрепя спорта и инициативите, които допринасят за неговото популяризиране сред подрастващите. \"Нашата цел е да няма училище без физкултурен салон“, добави Барбалов. През 2018 г. „Нестле за по-здрави деца“ се фокусира върху посланието, че доброто хранене в началния етап на живота води до едно по-здраво бъдеще за всеки човек. Във фаза 1 на програмата се включиха 12 075 деца от 119 училища. \"Нестле България\", съвместно с партньорите на програмата, продължават да следват ангажимента за подобряване на хранителните навици и насърчаване на активния начин на живот в училище. За постигане на голямата цел, а именно българските деца да растат здрави и щастливи, компанията предвижда още повече активности и стимули за фаза 2 от проекта, с които да мотивира още над 10 000 деца, 13 000 учители и родители. Също така „Нестле за по-здрави деца“ ще разшири обхвата си, като запази сегмента на училищата и добави и този на детските градини, обхващайки и най-малките.   „Благодаря на \"Нестле\" за коректното партньорство, насочено към изграждане на едно здраво българско общество. Работим усилено в посока устойчиво развитие на учениците и тяхната мотивация сами да изработят модел на здравословен начин на живот“, сподели Таня Михайлова, зам.-министър на образованието и науката.    \"Нестле България\" следва неотлъчно своята политика за корпоративно-социална отговорност, насочена към насърчаване на младежката заетост и продължава да бъде устойчив инвеститор в човешкия капитал. Компанията има 25 години устойчиво бизнес присъствие в България и 20 от тях посвещава на работа с и за младите хора в страната. Като част от инициативата „Нестле се нуждае от младите хора“ за периода 2014 – 2018 г. компанията е осигурила възможност за работа, стаж или практика на над 550 млади хора до 30-годишна възраст. През 2019 г. \"Нестле България\" ще даде на нови 100 участника да се включат в събитията „Готовност за работа“ и ще осигури 50 места за работа, стаж или практика в Нестле България. Спестената през 2018 г. вода от фабриката в София е достатъчна за 600 домакинства за 1 календарна година. През 2019 г. \"Нестле България\" се ангажира да надгради постигнатите резултати, като работи в посока оптимизиране на циклите за индустриална охлаждаща вода. Целта на компанията е да намали консумацията й с още 4%, което ще спомогне допълнително за опазване на околната среда. През 2018 г. спестената от производствените процеси пластмаса се равнява на 20 тона , а през тази година компанията ще премахне от офисите си 500 000 пластмасови чаши, 100 000 найлонови плика и 25 000 прибора от пластмаса. До 2025 г. 100% от опаковките на Нестле-продуктите ще са годни за рециклиране и повторна употреба.", "date": "2019.04.11", "title": "По-амбициозни цели и планове обяви \"Нестле България\" в сферата на корпоративната социална отговорност"}
{"url": "https://www.actualno.com/europe/ruskata-reakcija-za-aresta-na-asandj-svetovnoto-licemerie-pobedi-news_738603.html", "text": "  \"Днес световното лицемерие победи.\" Така Маргарита Симонян, главен редактор на Sputnik и RT, коментира новината за ареста на създателя на Уикилийкс      Симонян изрази съжаление, че през 2012 година той е избрал за убежище посолството на Еквадор, а не на Русия.   Говорителят на външното министерство на Русия Мария Захарова коментира случилото се с думите: \"Ръката на .\"\r\n\"Той е арестуван в Лондон, затова нищо не мога да кажа. Надяваме се, че правата му ще бъдат спазени\", каза от своя страна говорителят на руския президент Дмитрий Песков.  Припомняме, че създателят на Уикилийкс Джулиан Асандж бе арестуван в Лондон, след като е изгонен от посолството на Еквадор в британската столица, където се укриваше в последните почти 7 години.\r\nАсандж е арестуван от полицаи в посолството в съответствие със заповедта за задържането му, издадена от лондонски съд през 2012 г. Срещу 47-годишния шеф на Уикилийкс са повдигнати криминални обвинения от властите в САЩ заради публикуването на класифицирани документи. Британските власти пък ще го съдят за неявяване пред съда.   Асандж е заподозрян и в подпомагане на руската намеса в президентските избори през 2016 г., след като като публикува материали, откраднати от компютрите на кампанията на Клинтън и Демократическата партия. 12 руски разузнавачи са обвиняеми за хакването на тези компютри, като се смята, че поне един от тях е бил в контакт с Уикилийкс.    ", "date": "2019.04.11", "title": "Руската реакция за ареста на Асандж: Световното лицемерие победи"}
{"url": "https://www.actualno.com/america/istoricheska-aprilska-snejna-burja-udari-sasht-news_738427.html", "text": "  Силна пролетна снежна буря връхлетя средните щати на САЩ. Циклонът е втория подобен, който минава през района само за един месец, предаде БГНЕС.     Стотици полети са отложени, а някои пътища са непроходими или затворени заради пътни инциденти.   Според някои синоптици, бурята може да бъде наречена \"историческа\", тъй като се очаква да донесе необичайно голямо количество сняг в средата на април, като дори подобри някои рекорди. Поривите на вятъра вече достигат до повече от 80 км/ч. Предупреждения за опасно време са издадени за най-малко 6 щата от Колорадо до Минесота.\r\nДържавните учреждения в Южна Дакота са затворени, училищата също не работят. Много домакинства са без ток. В щата е регистрирано и рядкото явление сняг с гръмотевична буря.  В Минесота Националната гвардия е в състояние на готовност да помага в случай, че ситуацията се усложни и има бедстващи хора.", "date": "2019.04.11", "title": "Историческа априлска снежна буря удари САЩ"}
{"url": "https://www.actualno.com/crime/specsydyt-ostavi-v-aresta-bratjata-romi-lihvari-ot-dimitrovgrad-news_738598.html", "text": "  Специализираният наказателен съд определи мярка за неотклонение „Задържане под стража“ на петимата братя от кв. „Мрийно“ в Димитровград, обвинени от Специализираната прокуратура за участие в организирана престъпна група за лихварство и изнудване чрез заплахи и насилие, съобщиха от спецпрокуратурата.     Те бяха задържани на 8 април 2019 г. при операция на Специализираната прокуратура и ГДБОП в Димитровград и региона. Шестият брат от фамилията, който също е участвал в групата, се укри и е обявен за общодържавно издирване.   Според събраните доказателства групата е действала от седем години, през това време жертвите й не са смеели да се оплачат от страх за живота си. Братята давали заеми предимно на малоимотни хора срещу високи лихви – най-често от 50 до 100 процента. При забавяне на връщането на заема, лихвите скачали двойно, следвали заплахи и физическо насилие.\r\nПри невъзможност хората да изплатят дълговете си заедно с умножените лихви, участниците в групата посягали на техни недвижими имоти или склонявали някои от тях към проституция.  Специализираният наказателен съд прие тезата на прокуратурата, че ако останат на свобода, обвинените могат да извършат други престъпления или да се укрият. Определението на съда не е окончателно и може да бъде обжалвано пред Апелативния специализиран наказателен съд.", "date": "2019.04.11", "title": "Спецсъдът остави в ареста братята роми-лихвари от Димитровград"}
{"url": "https://www.actualno.com/society/betina-joteva-zashtiti-na-dumi-mediite-ot-deputatite-zaradi-apartamentgejt-news_738725.html", "text": "  Когато нямат възможност да обяснят собствените си погрешни стъпки, обръщат нещата към медиите. Такава позиция изрази членът на СЕМ Бетина Жотева по адрес на депутатите във връзка с готвения проект за нов медиен закон, в който да влязат и интернет сайтовете.     Нещата с медиите се нажежиха след като пред Комисията по култура и медии няколко депутати изразиха мнение, че скандали като \"Апартаментгейт\" всъщност са форма на натиск срещу политиците.   Жотева подчерта пред \"Лице в лице\" на bTV, че предстои адски отговорна и деликатна работа и че трябва добрата журналистика да продължи да е добра. Членът на СЕМ посочи, че България трябва да измисли методиката, за която призовава Европа и дава рамка чрез своето законодателство в областта. \"Никога няма да предам медиите\", обеща Жотева, която е бивш журналист и дълги години работеше в БНТ.\r\nВчера Жотева застъпи същата позиция в парламента. \"Страшно много хора се информират само от интернет. Новата европейска директива предвижда наблюдение на интернет сайтове. Това, за което преди 2 г. говорихме и беше табу и анатема, сега не е“, обясни тя. По думите ѝ \"всеки един сайт, който има публикувана аудио и визуална информация, трябва да бъде в контрола на СЕМ\", а новата директива на Брюксел давала още по-големи права на \"аудио-визуалните регулатори\". \"Информацията, която идва от сайтовете, е много по-голяма като вълна, отколкото това, което идва от телевизиите и радиата\", посочи Жотева.  ЕК не ни давала конкретни указания как да транспонираме въпросната директива. Това отваря вратата за всевъзможни, включително и превратни тълкувания на текстовете, както често става в България, . Обикновено управляващите се престарават при синхронизиране на българското законодателство с европейските изисквания. Така беше и през януари при промените в Закона за личните данни, когато бяха въведени изисквания към медиите под предлог, че законодателството ни трябва да се приведе в съответствие с Общия регламент за защита на личните данни на ЕС (GDPR).", "date": "2019.04.11", "title": "Бетина Жотева защити на думи медиите от депутатите заради \"Апартаментгейт\""}
{"url": "https://www.actualno.com/gabrovo/stigna-se-do-agresija-na-protestite-v-gabrovo-news_738780.html", "text": "        Според БГНЕС по силите на реда са хвърляни камъни, чупени са и стъкла, вижда се кръв, но не е ясно дали тя е от протестиращи или жандармеристи.     гласи информацията на bTV. Имало е хвърляне и на димки. По информация на БНТ и - от удари с палки, след като са се опитали да се дръпнат преди опита на протестиращите да бъде пробит полицейският кордон. Става въпрос за журналисти от Радио 99, което излъчваше на живо протестите във Facebook и в един момент излъчването спря.\r\nИзненадващо протестът тръгна от центъра и по странични улички стигна извън града. Жандармерия обаче препречи пътя на хората. Полицейските разпореждания са или протестът да се разпръсне, или участниците в него да си оставят личните карти и да продължат. Градът през целия ден е под полицейска блокада и всички входове и изходи са блокирани, а полицията проверява пътуващите към града, предава и Нова телевизия.  Припомняме, че протестите бяха провокирани от побой на служител на супермаркет от страна на роми. За да бъде запазен животът и здравето на извършителите на престъплението  в хранителния магазин, след като днес съдът ги остави за постоянно в  ареста, те бяха отведени в Областната дирекция на МВР във Велико  Търново.  ", "date": "2019.04.11", "title": "Стигна се до агресия на протестите в Габрово"}
{"url": "https://www.actualno.com/gabrovo/romi-napuskat-gabrovo-ot-strah-zaradi-zaplahi-za-samorazprava-news_738784.html", "text": "   . Това съобщават от      От там споделят, че:   - - не само за имуществото, но и за живота им и за живота на децата им. В къщите, които бяха потрошени (а една – запалена) снощи, имаше и деца. Истински късмет е, че те не са пострадали. Наличието на жандармерия носи леко успокоение, но в града обикалят и „ултраси”, които заплашват със саморазправа. Цялостната обществена среда е силно враждебна;\r\n- , а останалите са били посъветвани да отсъстват до края на седмицата: по предложение на Център Амалипе  и с решение на Общинския съвет от 2018 г. бе закрито обособеното „ромско“ училище в града и децата бяха интегрирани във всички габровски училища. Създаденото напрежение застрашава да провали целия процес на интеграция на ромските деца в масовите училища.  - амо няколко човека, охранявани от жандармерия, почистиха площада, но в града ще има сериозен проблем с чистотата, ако настоящата ситуация се запази дълго;\r\n- Те са убедени, че младежите, които потрошиха къщите им и застрашиха живота на децата им, няма да бъдат наказани, защото законът не се прилага за всички;   - днес през деня определени за събаряне    - и в момента в Габрово има Те очакват със страх новите протести, защото интернет пространството Най-тежка е ситуацията със семействата, които са с малки деца (едно от тях е бебе на 20 дни), с които Център Амалипе беше в постоянна връзка днес, търсейки алтернативи за подкрепа.\r\nГаброво е един от градовете с най-малко роми. Според преброяването от 2011 г. едва 343 от общо 55387 живеещи в града се определят като роми. Дори към тях да добавим част от самоопределилите се като турци 473 граждани, това не променя факта, че от сто габровчани само един е от ромски произход. Налице е и фактът, че в Габрово НЯМА ромска махала. Представителите на общността живеят в различни части на града, като няма голямо струпване, подобно на други градове. Част от семействата са настанени в общински жилища – също в различни части на града, допълват от центъра. Снимката е от протестите в града тази вечер. Те бяха провокирани от побой над служител в супермаркет от трима роми.    ", "date": "2019.04.11", "title": "Роми напускат Габрово от страх заради заплахи за саморазправа"}
{"url": "https://www.actualno.com/europe/zapodozrjan-za-ubijstvoto-na-slovashkija-jurnalist-jan-kucijak-prizna-vinata-si-news_738788.html", "text": "  Един от заподозрените в убийството  на младия журналист Ян Куциак и годеницата му Мартина Кушнирова е  признал, че ги е застрелял. Това съобщава словашката обществена телевизия  RTVS, цитирана от БГНЕС. Мъжът, който е известен само  като Мирослав М. е направил признанието по време на 5-часов полицейски  разпит. Новината беше потвърдена и от интернет сайта, на който публикуваше разследванията си, най-често засягащи измами, извършени от  бизнесмени с политически връзки. Мирослав М. е един от общо  петима души, задържани във връзка с двойното убийство. Първоначално  медиите в Словакия пишеха, че е бил шофьор на убиеца. Ян Куциак и Мартина Кушнирова  бяха намерени мъртви в дома на журналиста през февруари 2018 г. Смята  се, че журналистът е работел по разкриването на корупционна схема, в  която са били замесени политици от управляващата партия. Поръчковото  убийство предизвика най-масовите протести в страната от падането на  комунизма. Министър-председателят Роберт Фицо се видя принуден да  напусне, а наскоро проведените президентски избори, спечели Зузана  Чапутова, която не е свързана с двете големи, традиционни партии.     ", "date": "2019.04.11", "title": "Заподозрян за убийството на словашкия журналист Ян Куцияк призна вината си"}
{"url": "https://www.actualno.com/burgas/remontirat-pametnika-na-aliosha-v-burgas-news_738528.html", "text": "  Започна ремонтът на един от най-обсъжданите и противоречиви символи на Бургас, - . За едни той е символ на руската окупация, за други на освобождението от фашизма. Факт е обаче, че „Альоша“ вече е на 66 години и притегнал ръка над града, се е превърнал в . В началото на годината той беше ремонтиран частично. Тогава по сигнали на граждани, експерти преглеждаха устойчивостта на монументът. Оказа се, че .     Специалистите установиха, че . Тя се е просмукала в бетона, с който е пълна фигурата на руския войник.\r\nРемонтът, който започна днес, включва запълването на тези пукнатини и поправка на фундамента, върху който е поставен руския войн.\r\nПарите за укрепването и всички други стоително-ремонтни дейности ще бъдат от частна фирма. “Альоша\" е с височина 18 метра, гранитен монумент с бронзови релефи. Той е построен през 1953 година. Автори на монумента са архитект Минко Минков и скулпторите Васил Радославов и Анета Атанасова.  Сега художникът Николай Дубаров е един от хората, които се качиха на върха на статуята за да огледат и констатират подробностите по неговото възстановяване. Actualno.com се свърза с художника, докато все още тече огледа.Очаквайте подробности по темата.    ", "date": "2019.04.11", "title": "Ремонтират паметника на „Альоша“ в Бургас"}
{"url": "https://www.actualno.com/europe/novo-prouchvane-za-evroizborite-grajdanite-gi-interesuvat-dalech-poveche-neshta-ot-bejancite-news_738670.html", "text": "  Въпреки налаганото от Виктор Орбан, Матео Салвини и Стив Банън мнение, изборите за ЕС няма да бъдат референдум за миграцията. Миграцията продължава да бъде важна за някои гласоподаватели, но тя не е единствената битка за гласовете преди изборите за Европейски парламент. Това са заключенията на ново голямо проучване на .     Според изследването, също се оказват сериозни за избирателите. Проучването, проведено от YouGov в 14 държави-членки на Европейския съюз (ЕС), даващи 80% от местата в Европейския парламент, представлява преглед на мненията в Европа по основни въпроси като сигурност, миграция, климатични промени, жизнен стандарт и национална икономика.   Резултатите от него оспорват както мнението на антиевропейски лидери като Виктор Орбан и Матео Салвини, така и на проевропейци като Еманюел Макрон, че предстоящите избори ще се водят по един въпрос - миграция.\r\nСред по-важните неща, което изследването показва, е, че националните въпроси като , са определени от избирателите като еднакво важни или дори по-важни от миграцията. Това е така в много държави-членки, а в Западна Европа гласоподавателите по принцип подкрепят усилията за презаселване на бежанците.  Изследването също така предполага, че въпреки антиеврейските усилия за оформяне на изборите за Европейски парламент като референдум за миграцията, .\r\nПо други въпроси, като икономическото състояние и климатичните промени, анкетата показва, че гласоподавателите са като цяло песимистични относно силата на своите национални икономики. В 13 от 14-те изследвани държави-членки има мнозинство за въвеждане на по-голяма защита за околната среда, дори с цената на въздействието върху икономическия растеж.   На общоевропейско ниво, . Във всяка държава-членка от изследваните има мнозинство за - с гласоподаватели в Австрия (80%), Чехия (84%), Гърция (89%) и Румъния (77%). В Западна Европа съществува общ консенсус, че бежанците следва да бъдат по-справедливо разпределени между държавите-членки - с ключовите страни, засегнати от миграционната криза през 2015 г., като Германия, Гърция, Италия, Холандия и Швеция. Това са и страните, които най-много подкрепят тази предложена политика. е цитирана като основен вътрешен проблем в Гърция (от 78% от избирателите), Унгария (с 72% от гласоподавателите), Италия (с 70% от избирателите), Словакия (с 68% от избирателите), Испания (със 74%). %) и Румъния (от 69% от избирателите).     най-големите ползи от европейското членство са свързани със свободното движение и достъпа до трудовия пазар, еврофондовете, но и прилагането на правила и стандарти, става ясно от друг сегмент на изследването. Друг сериозен позитив е свързан с подобряването на външната сигурност на страната като член на ЕС. Подобни са и областите, в които българите смятат, че има взаимен интерес между България и ЕС: сигурност, образование и развитие на младите, противопоставяне на САЩ и Китай.", "date": "2019.04.11", "title": "Ново проучване за евроизборите: Гражданите ги интересуват далеч повече неща от бежанците"}
{"url": "https://www.actualno.com/politics/jabljanov-vilata-mi-e-postroena-kogato-ne-sym-bil-deputat-news_738726.html", "text": "   чието име също бе замесено в скандала      По думите му вилата била построена от него и от семейството му.   „Началото на строежа е през октомври 2011 г. след издадено строително разрешение. Строежът се осъществява върху семеен парцел с размер 800 кв. метра, придобит през 2002 г.“, обясни Жаблянов. „2013 г. е годината, в която през май съм избран за депутат в 42-ото НС. Тогава подавам имотна декларация, а вилата е в процес на строеж и няма как да бъде декларирана“, заяви депутатът и допълни, че след приключване на строежа, имотът е обявен в годишната му декларация в 2014 г. „След издаване на всички актове по строителството и след окомплектоване документите са внесени в Държавната агенция по кадастъра“, изтъкна цитиран от \"Фокус\".\r\nСпоред него цялата документация може да бъде проверена.  „Както стана ясно строежът е осъществен във време, в което не съм бил народен представител и не съм заемал публична длъжност. Факт, който се манипулира във всички публикувани материали и репортажи“, обяви Валери Жаблянов.", "date": "2019.04.11", "title": "Жаблянов: Вилата ми е построена, когато не съм бил депутат"}
{"url": "https://www.actualno.com/analysis/kakvo-napravi-evropejskija-parlament-za-5-godini-spored-evropejskija-biznes-news_738654.html", "text": "  Какво свърши Европейският парламент (ЕП) в изтичащия вече мандат 2014 - 2019 година? Отговор на този въпрос се опитва да даде Асоциацията на европейските търговско-промишлени палати – \"Европалати\" в специален анализ - от гледна точка на бизнеса. В него основното разделение е на положителни и отрицателни политики, защитени от ЕП.       Според Европалати това е отговор  на  реалната  нужда  на  предприемачите  да получат по-лесно достъп до информация за трансграничната дейност в ЕС и да позволи извършването на административни процедури онлайн, като по този начин се подобрява ефективността и се намалява времето, което бизнесът отделя за административни задачи.   Европалати определят това като \"балансирано предложение\", основано на прагматична оценка  на  настоящата  ситуация.  Това  е  стъпка  към  общи,  справедливи  и прозрачни бизнес практики и по този начин към гарантиране на справедливост в Единния  цифров  пазар  и равнопоставеност за  малките  и  средните предприятия (МСП) спрямо платформите.     Европалати счита, че тези споразумения за свободна търговия допълнително укрепват конкурентната позиция на ЕС в Азия и Северна Америка и откриват нови  възможности  за  европейските  предприятия  в  някои  от  най-големите центрове  на растеж  в  света. Важно  е, обаче, те да  бъдат  съпътствани от ефективни  мерки  за реализацията  им  в  ЕС,  поради  което Европалати призова за планове за действие, които да съпътстватосновните споразумения за свободна търговия на ЕС. Увеличаването  на  общия  бюджет  и  значителнотоувеличаване  на  средствата  за  професионално  образование  и  обучение  са положителни  и  решителни  мерки  за  преодоляване  на  несъответствията  в уменията, за повишаване на мобилността и за увеличаване на младежката заетост. Тази рамка предоставя ценна основа за увеличаване предоставянето на схеми за чиракуване в държавите-членки; тя постига добър баланс между гарантиране на качеството на чиракуването и ефективността на разходите за компаниите.   Вместо  да  предлага  нови  цели  за  намаляване  на емисиите, стратегията посочва потенциални пътища за постигане до 2050 година на цели,  съвместими  с ,  базиранина  сценарии отразлични комбинации  от  технологии.  Тя  осигурява  солидна  основа  за  бизнес ориентирана  дългосрочна  рамка  за  европейската  политика  в  областта  на климата, която съ-законодателите следва да одобрят. Международната електронна търговия се е променила коренно  от  последния  регламент  относно  безопасността  на  продуктите. Пакетът за стоките по-специално осигурява онлайн магазините да бъдат обект на  същите  задължения  за  безопасност  на  продуктите  като  търговците  на дребно. Това ще доведе до по-справедлива конкуренция и повече безопасност на продуктите за потребителите, казват от Европалати.  Това създава фактическо задължение за всеки онлайн търговец да продава в целия ЕС. Дори ако няма задължение да доставя, това е значителен прецедент и изключение от свободата на договаряне, заявява Европалати. Съгласно Европалати, позицията  на  Европейския  парламент  пренебрегва въздействието, което определениправила имат върху бизнеса, особено 14-дневното право на оттегляне за онлайн покупки в сегашната му форма, където предложението на Комисията трябваше да бъде запазено. Индивидуалните права на потребителите да прекратяват договори или за обезщетение за вреди, не са съвместими със съществуващите директиви, настояват търговските палати. Освен това, предложението за колективни искове не изпълнява дори препоръките на ЕК от 2013 г. и въпреки измененията на Европейския парламент липсват важни предпазни мерки срещу злоупотреби. Въпреки че не е перфектна и липсва амбиция, идеята на ЕК да въведе точки за контакт в държавата на произход е добре обоснована, съгласувана с \"принципа на еднократност\" и ще премахне много неоправдани пречки пред предоставянето на услуги зад граница. За съжаление предложението беше прекалено за Европейския парламент, който го блокира и върна ЕС в изходна позиция при осигуряването на възможност за свободното движение на услуги. В по-широк план, това предложение изобщо не би било необходимо,  ако съществуващите  закони  бяха прилагани  и  изпълнявани правилно от органите на държавите-членки, категорични са от Европалати. Добро предложение на ЕК за подобряване на процеса  на  уведомяване  за  регулаторни мерки,  свързани  както  със създаването  на  доставчик  на  услуги  в  държава-членка,  така  и  с трансграничното предоставяне на услуги. Подкрепена от ЕП, то се оказа  неприемливо  за  държавите-членки,  освен  това разкри  често повърхностна подкрепа за Единния пазар от националните органи, казват Европалати. Регламентът създава огромни разходи за осигуряване на съответствие и правна несигурност за европейските компании, особено за малките и средни предприятия (МСП), категорични са Европалати. Въпреки  че  е  обявена като  мярка  за  опростяване, предложението за трансгранични преобразувания, сливания и разделения в крайна  сметка  е сборотмножество  разпоредби  от  всички  участващи юрисдикциии държави-членки. Това ще доведе до значителни допълнителни разходиза трансгранични сливания и до по-нататъшна правна несигурност, е оценката на Европалати. Липсват както посока, така и нови идеи, Зеленият план за действие няма добавена стойност. Предложените действия не са достатъчно конкретни или ориентирани към практиката, за да донесат осезаеми ползи за МСП. С цялостното интегриране на екологичните и климатичните съображения в политиката на ЕС просто няма нужда от друг план за действие като този. Всяка забрана на продукти следва да бъде крайна мярка.  Като  се  има  предвид,  че  ЕС  е  източник  само на 2%  от  морските отпадъци (чието значително намаляване е целта на директивата), под въпрос е дали  това  законодателство  ще  постигне  своите  намерения  или  просто  ще ограничи конкурентоспособносттана европейския сектор на пластмасите, смята Европалати. Независимо от по-широките последици от напускането на Обединеното  кралство  от  ЕС, Brexit е икономически  удар  за  Европа. Единството и съгласуваността на ЕК, ЕП и държавите-членки по време на преговорите са много положителни. Окуражаващ страничен ефект от процеса на оттегляне е начинът, по който то стимулира подкрепата за ЕС на много от останалите 27 държави-членки. От това трябва да се извлече полза през периода 2019 - 2024 година като се набележи и се преследва положителна и амбициозна програма за бъдещето на Европа, казват търговските палати. Както се подчертава в последния доклад на Европейската комисия  относно  търговските  бариери,  протекционизмът  продължава да нараства,  което  засяга  износителите  от  ЕС  и  глобалното  икономическо развитие в по-общ план. Китай беше източникът на най-голямо увеличение на новите бариери през 2017 година, следван от Русия, Южна Африка, Индия и Турция. Обещанията на Г-20 за справяне с протекционизма изглеждат все по-празни. ЕС не може да се справи сам с това, но трябва да остане решителен в борбата с  нарастването  на  протекционизма,  да води защитата  на  многостранната търговска система и да се стреми къмприключванена останалите преговори за споразуменияза свободна търговия, като това с МЕРКОСУР. Европейската  комисия  все  още  не  прилага  ефективно своята собствена програма  за  по-добро регулиране, е оценката на Европалати.  По-специално, консултациите и качеството на оценките за въздействието трябва да бъдат подобрени в бъдеще, за да се избегне ненужната бюрокрация, особено за МСП. Политическият натиск и много сгъстените графици не са извинение запестене на усилия и разходи, което увеличава риска от резултат, който не постига целите на политиката ефективно и ефикасно и генерира тежести за бизнеса, които могат да бъдат предотвратени. Според проучване на Европалати от 2017 година относно начина, по който ЕК провежда тестовете за МСП няма напредък от предишния доклад през 2013 г. В същото време има малко доказателства, че Европейският парламент  или Европейският съвет  отчитат  разходите  и  ползите за  МСП  от  техните изменения на предложенията на ЕК. Политиците обичатда подкрепят МСП в изявленията си, но те трябва да подкрепят това и с действията си, съветва Европалати.", "date": "2019.04.11", "title": "Какво направи Европейския парламент за 5 години според европейския бизнес?"}
{"url": "https://www.actualno.com/blagoevgrad/blagoevgrad-posreshtna-shampiona-si-valeri-marinov-news_738707.html", "text": "  Два медала донесе на от игрите Спешъл олимпикс в Абу Даби. Маринов се срещна с кмета на града д-р Атанас Камбитов, който го поздрави за успеха му. Освен поздравления, Валери получи и лично обещание от кмета за изграждането на нов терен за тренировки по боче - дисциплината, с която той спечели своите медали.     След като се върна от Абу Даби, благоевградчанинът започва работа, организирана по програма за трудова заетост от общината. Освен това, ще продължи да участва в състезания, провеждани както в Благоевград, така и в цялата страна.\r\nСпешъл олимпикс е инициатива за хора с интелектуални затруднения. Спорното събитие се стреми да създаде по-добър свят за всички хора, а Югозапада имаше и друг отличен участник - Иван Везюв от Банско. Младото момче спечели сребърно отличие и беше отново посрещнат от кмета на Банско Георги Икономов, който му подари спортен екип и знамето на града.", "date": "2019.04.11", "title": "Благоевград посрещна шампиона си Валери Маринов"}
{"url": "https://www.actualno.com/plovdiv/studenti-ot-plovdiv-mechtajat-za-polet-s-izraboten-ot-tjah-samolet-news_738712.html", "text": "  Двама четвъртокурсници от Технически университет – филиал Пловдив, мечтаят след завършване на образованието си да създадат фирма за производство на ултралеки самолети. Светослав Стефанов и Мохамед Сабер, които са в специалност „Авиационна техника и технологии“,  вече са създали умалено копие на своята бъдеща разработка. То е с размах на крилете 1,8 метра, тегло 1,8 килограма и електродвигател, и ще бъде представено навръх 12 април – Световния ден на авиацията и космонавтиката.        Двамата млади учени са разделили работата си: Мохамед Сабер прави изчисленията, а Светослав Стефанов изработва конструкцията и дизайна. По модела двамата млади инженери  работят извън учебните занятия по 3 дни седмично. Отнема им около 3 месеца, за да  го направят и подготвят за изпитания.\r\n„Работим по стандарт FAR103 на Американската федерална авиационна администрация. В момента проучваме къде можем да го построим – трябва ни помещение, 500 часа труд и около 10 000-12 000 лева, за да стане готов. Дължината на корпуса ще бъде 5 метра, а на крилата – 9 метра. Бензинов двигател от 25 до 38 конски сили. Самолетът ще има триточков колесник с опашно колело. Таванът на полета е около 3000-3500 метра височина“, описва истинската машина Мохамед Сабер. Студентите предвиждат след като направят прототипа, да кандидатстват по програмите за стартиращи компании за финансиране.  ", "date": "2019.04.11", "title": "Студенти от Пловдив мечтаят за полет с изработен от тях самолет"}
{"url": "https://www.actualno.com/europe/es-prie-mandat-za-oficialni-tyrgovski-pregovori-sys-sasht-news_738778.html", "text": "   Това предава Reuters, цитирана от \"Фокус\".     Според него, преговорите ще се съсредоточат върху възможността за намаляване на митата върху промишлените стоки и ще опростят прилагането на американските стандарти от европейските компании.   На 1 юни миналата година въведоха мита върху стоманени и алуминиеви продукти, внесени от Канада, Мексико и страните от ЕС, съответно с 25% и 10%. Впоследствие тези държави въведоха ответни мерки. ЕС, по-специално, започна процедури в СТО и от 22 юни въведе 25 процента мита върху редица американски металургични, инженерни и селскостопански продукти, чийто общ обем на износа е 2,8 милиарда евро годишно.\r\nПрезидентът на САЩ заяви също, че Вашингтон ще наложи мита в размер на 20% за автомобили, внасяни от страни от ЕС, ако Европейският съюз не премахне търговските бариери срещу американските компании.  ", "date": "2019.04.11", "title": "ЕС прие мандат за официални търговски преговори със САЩ"}
