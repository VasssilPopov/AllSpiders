{"url": "https://www.actualno.com/football/bylgarski-sydii-shte-rykovodjat-derbi-ot-shampionska-liga-news_710952.html", "text": "  Голямо признание получиха българските рефери Георги Кабаков, Мартин Маргаритов и Диян Вълков, след като стана ясно, че ще ръководят двубоя от най-популярният клубен турнир Шампионска лига в сряда.     Престижният наряд за тримата наши топрефери идва след отличните им оценки от 8,4 и 8,5 и авторитетно съдийство в поредица от завързани двубои от Лига Европа, младежката Шампионска лига и в Лигата на нациите.   В тях българското съдийско трио се справи блестящо. Преди това Никола Попов се справи на ниво с мача от Лига Европа между Милан – Университатя (Крайова).\r\nНа Ивайло Стоянов наскоро пък бе поверена срещата от 5-ия кръг на същия евротурнир между руския Краснодар и носителя на купата на Турция – Акхисар Беладиеспор, а ето че сега български рефери ще имат шанс да водят мач и от най-престижния европейски клубен турнир.  Българските съдии ще ръководят горещ сблъсък между изключително класни отбори в англо-испански двубой. Разберете кой двубой ще свирят в .", "date": "2018.12.10", "title": "Български съдии ще ръководят дерби от Шампионска лига"}
{"url": "https://www.actualno.com/society/nad-15-mechki-obitavat-rajona-na-vitosha-no-ne-nanasjat-shteti-news_710945.html", "text": "  Над 15 мечки обитават района на Витоша, съобщиха от пресцентъра на Югозападно държавно предприятие-Благоевград.     „Във връзка с публикации в медиите за заснета с фотокапан мечка с малкото й, специалистите от „Държавно ловно стопанство Витошко-Студена” – поделение на Югозападното държавно предприятие, споделят, че планината винаги е била обитавана от мечки.   По техни наблюдения и на база заснетото от фотокапаните към момента броят на мечките е над 15, като числеността им ежегодно се увеличава.\r\nЗа първи път от над 4 години насам се констатират щети от мечка върху пчелин в района на стопанството.  \"Но с увеличаване на броя на животните е вероятно да зачестят и срещите на посетителите на планината с този вид”, се казва в съобщението на пресцентъра на ЮЗДП.", "date": "2018.12.10", "title": "Над 15 мечки обитават района на Витоша, но не нанасят щети"}
{"url": "https://www.actualno.com/bgfootball/nachalnik-v-bfs-razkri-koga-v-bylgarija-shte-se-vyvede-sistemata-var-news_710946.html", "text": "  Вицепрезидентът на БФС Атанас Фурнаджиев взе отношение по темата със зачестилите грешки на съдиите в българското първенство и обеща нашумялата система за видеоповторение (ВАР) да бъде внедрена в България.     \"Да, безспорно имаше съдийски грешки, но те са както в посока подпомагане, така и в ущърб на определени клубове. Не мисля, че е имало грешки, които да са само в едната посока.   Без съмнение системата ВАР в европейския футбол доведе до това да има доста по-малко спорни ситуации от съдийско естество, така че с нетърпение очаквам тази система да бъде въведена и в България. Въпрос на време е ВАР да влезе и тук, заяви той пред \"Блиц\".\r\n\"Публиката идва с играта. Когато един отбор играе атрактивно, публиката е на стадиона. Това го доказаха левскарите.  Когато имаше мачове, в които Левски побеждаваше, и то побеждаваше атрактивно - с красива игра, на стадиона имаше по 9-10 хиляди човека, и то не в дерби мачове.\r\nТака че публиката ще се завърне, когато се вземат правилни мениджърски решения, а отборите играят атрактивно\".   Вижте кога ще бъде въведена системата ВАР в     ", "date": "2018.12.10", "title": "Началник в БФС разкри кога в България ще се въведе системата ВАР"}
{"url": "https://www.actualno.com/crime/pojaviha-se-srs-ot-deloto-na-ivancheva-i-petrova-kashata-e-pylna-news_710934.html", "text": "  \" Стотици страници записи на разговори, придобити със специални разузнавателни средства (СРС), потвърждават корупционните действия и тоталния хаос в община \"Младост\" при управлението на отстранената кметица Десислава Иванчева и заместничката й Биляна Петрова, уличени заедно с бившия кмет на района Петко Дюлгеров в искането на подкуп в размер на половин милион евро от строителния предприемач Александър Ваклин \". С този анонс в стил \"когато гръм удари\" записи от СРС по делото на Иванчева и Петрова.     Внимателен прочит на публикуваното показва, че поне в него няма никъде поискан директно от Иванчева и Петрова подкуп от Ваклин. В началото на публикуваните записи строителният предприемач говори с бившия кмет на \"Младост\" Петко Дюлгеров, който е сочен от Специализираната прокуратура за посредник при уговарянето и предаването на подкупа. В разговора между двамата се говори как Иванчева искала \" двайсе’ евро \" и за разгъната площ за застрояване от 12 500 метра, а искането на Иванчева е определено от Ваклин и Дюлгеров като \" алчност \". Припомняме, че според показанията на Ваклин пред съда Иванчева искала подкуп от 20 евро на квадратен метър. Следва уговорка, че \" тя няма да се навие за десет \" и Дюлгеров предлага \" петнайсе’ \", а Ваклин иска \" да почнеме от десет пък къде стигнеме \".   След това Ваклин говори с обозначен като \"мъж\", който му обяснява как работел за \" десет – петнайсе’ \" и че \" ше почне нали там – площадки, пътища и ‘сякви. Тя си ги говори така или иначе \", но можело Ваклин да действа по \" другия вариант \", да си избере.\r\nСпоред публикуваното след това СРС Иванчева и Петрова говорят с Ваклин, но в тези разговори става въпрос за площадка за строеж и как всеки инвеститор допринася с нещо за \"Младост\" – едни ремонтирали огради на детски градини, други санирали училища. После има ново СРС, как Ваклин и Иванчева говорят за подадени жалби от инвеститорите, които Ваклин представлява. Биляна Петрова пък обяснява как общината е зле с кадрите и затова работата с преписките върви бавно.  В публикувано под това СРС вече Петко Дюлгеров говори с Иванчева и Петрова и там Иванчева казва: \" С Ваклин на три по седемдесет и пет \". Припомняме, че според показанията на Ваклин пред съда, Петко Дюлгеров му казал, че Иванчева и Петрова му искат за всички проекти в \"Младост\" общо 500 000 евро. Никъде в публикуваните от \"Правен свят\" СРС обаче няма споменаване на такова число.", "date": "2018.12.10", "title": "Появиха се СРС от делото на Иванчева и Петрова, кашата е пълна"}
{"url": "https://www.actualno.com/society/novinite-naj-vajnoto-za-denja-10-dekemvri-news_710939.html", "text": "  Редакционният екип на ви представя най-важните новини за изминалия ден, 10 декември.      Поскъпване на водата в 27 населени места се очаква от януари. Най-голям скок е предвиден в Бургас и София - с 10 на сто. Единствено в Кърджали се очаква да има поевтиняване - с около 1,5%, предаде БНР.   Френският президент Еманюел Макрон възнамерява да обяви извънредно икономическо положение в страната. Минималната заплата във Франция ще се увеличи със 100 евро догодина и няма да бъдат вдигани осигуровките на пенсионери, получаващи под 2000 евро месечно. Тези отстъпки обеща Макрон в обръщение, излъчено по френските телевизии. Върховният касационен съд е открил нарушения на апелативния спецсъд при скоростното гледане на прокурорското искане да бъде спряно определението на долната инстанция Десислава Иванчева и Биляна Петрова да бъдат пуснати под домашен арест.     Повечето сръбски медии днес съобщават за начина за получаване на български паспорт в страната. Те цитират разследването на \"Глас Зайечара\", от което става ясно, че \"българският паспорт е сред най-търсените стоки в Сърбия\". За 10 млн. лева дългове от страна на \"значими държавни и общински дружества\" съобщи едното от трите ЕРП-та в България - \"Енерго-про\". Става въпрос за неплатени доставки на ток.    Майката на Николай Банев ще бъде привлечена под наказателна отговорност, но засега към нея няма обвинение и тя не е в ареста. Това каза адвокатът на семейство Баневи Христо Ботев. Не е изненада, че България е на последно място в Европейския съюз по жизнен стандарт, но в периода 2010 - 2017 година вместо да догонваме средното ниво в ЕС, всъщност има тенденция да изоставаме още повече. Европейският съюз (EС) вече предложи на Великобритания \"най-добрата и единствена възможна\" сделка за Brexit и няма да я предоговоря“. Това предупреди Европейската комисия (EК) в понеделник в навечерието на гласуването на споразумението в британския парламент. Британският премиер Тереза Мей обяви, че отлага гласуването в парламента на споразумението за развода на Лондон с Брюксел. Природният газ да поскъпне с 3,5% от януари поиска \"Булгаргаз\" ЕАД чрез документ, внесен в Комисията за енергийно и водно регулиране (КЕВР), съобщиха от БНР. Исканата от дружеството цена е 44,80 лв./MWh (без цени за достъп, пренос, акциз и ДДС), т.е. поскъпване с 1,52 лв./MWh. Наистина добра идея, решение на проблем, стратегия, амбиция, готовност да работиш здраво. Ако имаш тези неща, ще постигнеш успех не само в България, а и далеч извън границите ѝ. Доказват го три български компании, с които вече сме ви запознавали. През 2018 година те не само са продължили да се развиват, а и са отбелязали впечатляващи ръстове. Научихме повече за новите им начинания по време на събитие, организирано от „Импетус Капитал“ - компания, специализирана в дялови инвестиции, подкрепила и трите проекта. На въпроса според вас нараства, намалява или остава на същото ниво корупцията в България?, през месец декември 58% отговарят, че нараства, а пет пъти по-малко – 11%, че намалява. Още 32% смятат, че тя остава на същото ниво. Това показва проучване на агенция АФИС за нагласите на българите относно корупционната среда у нас.", "date": "2018.12.10", "title": "Новините: Най-важното за деня, 10 декември"}
{"url": "https://www.actualno.com/sliven/bchk-startira-kolednata-si-blagotvoritelna-kampanija-v-sliven-news_710950.html", "text": "  Областният съвет на Българския червен кръст в Сливен обяви старта на традиционната си коледна благотворителна кампания.     Средствата, набрани по време на кампанията, ще бъдат предоставени за закупуването на кувьоз за неонатологичното отделение на МБАЛ „Д-р Иван Селимински”.\r\nБъдещите дарители могат да се включат в инициативата, закупувайки картички, специално нарисувани за кампанията. Техни автори са шестокласничките от ППМГ „Добри Чинтулов“ Веселина Гидикова  и Евгения Георгиева – участнички в проекта „Деца помагат на деца”.   Картичките ще се предлагат от доброволци на БЧК в учебните заведения, на публични събития, в администрациите и големите магазини, както и в офиса на БЧК на ул.”Генерал Столипин” № 5.  Освен тази инициатива, традиционната коледна кампания включва и набирането на дарения за коледни подаръци за деца сираци и полусираци от сливенските училища, от центровете за настаняване от семеен тип, от дневните центрове за деца и болничните заведения.\r\n„Нека в тези предпразнични и празнични дни да намерим време и възможност, да отворим сърцата си за доброто и се включим в благородната инициатива, която ще се състои от 7 до 28 декември.\r\nДа дарим на нуждаещите се внимание и помощ! Нека и тази година направим празника за всички ни по-щастлив!”, се казва в посланието на Областния съвет на БЧК.    ", "date": "2018.12.10", "title": "БЧК стартира коледната си благотворителна кампания в Сливен"}
{"url": "https://www.actualno.com/crime/vks-otkri-narushenija-po-deloto-za-aresta-na-ivancheva-i-petrova-news_710949.html", "text": "  Върховният касационен съд е открил нарушения на апелативния спецсъд при скоростното гледане на прокурорското искане да бъде спряно определението на долната инстанция Десислава Иванчева и Биляна Петрова да бъдат пуснати под домашен арест.     Това става ясно от на върховните съдии Галина Захарова, Капка Костова и Галина Тонева, на които шефът им Лозан Панов възложи да проверят делата за ареста на двете, гледани от апелативния спецсъд.   На 16 ноември на първа инстанция двете бяха пуснати под домашен арест, но след веднага последвал протест на прокуратурата Апелативният специализиран съд спря изпълнението на това решение до произнасянето на втора инстанция. Това стана със закъснение чак през миналата седмица като и след това магистратите оставиха двете жени в ареста.\r\nОт ВКС са стигнали до извода, че спирането на решението за освобождаване е дошло без разписаната в Наказателно-процесуалния кодекс процедура, която дава право на подсъдимия да направи възражение.  Паралелно с това са открити нарушения в разпоредбите на Правилника за администрацията в съдилищата, тъй като искането за спиране на изпълнението на първоинстанционния съд не е дошло в рамките на редовно образувано производство.\r\nВ хода на проверката се разбира, че Апелативният спецсъд на 16 ноември е действал без да разполага с протокол от заседанието на по-долна инстанция, проведено на същия ден. Налице е бил само „частичен” протокол, който не е официален документ. На практика не е имало и годен съдебен акт за атакуваното определение, с което Иванчева и Петрова излизат от ареста.   Прокуратурата атакува проверката на ВКС от момента на нейното обявяване, като призоваха спецсъдиите да я саботират. Днес, малко преди публикуването на заключенията й, в някои медии се появиха откъси от СРС-тата, с които държавното обвинение твърди, че се показват корупционните схеми, заради които е била арестувана и подведена под отговорност Иванчева.    На 16 ноември, часове след като съдия Иво Хинов нареди двете подсъдими за подкуп да си отидат вкъщи, апелативният спецсъд спря това определение. Седмица по-късно беше отменено и самото им пускане под домашен арест.\r\nПрокурорското искане за спиране на определението е разгледано от апелативния спецсъд, без да бъде даден 7-дневният срок за възражения на подсъдимите, без да бъде образувано дело и без да бъде изчакан протоколът от първата инстанция, става ясно от доклада.\r\nВ него пише още, че веднага след като от прокуратурата са поискали изпълнението на домашния арест да бъде спряно, \"председателят на Апелативният специализиран съд (Георги Ушев, б.а.) посетил съдия Иво Хинов, като го уведомил за необходимостта особеното искане (за спирането, б.а.) да се администрира възможно най-бързо и да се изпрати на апелативният спецсъд с оглед спешността на исканото произнасяне, както и за необходимостта следственият арест да бъде уведомен за постъпването на документите, изготвени от прокурора\".   Върховните съдии припомнят, че НПК не дава възможност да се образува отделно дело по особеното искане за спирането на домашния арест, както са направили апелативните съдии Димчо Георгиев, Веселина Вълева и Даниела Росенова. Освен това тримата са се произнесли, без да имат протокола от първата инстанция, т. е. изобщо не е имало годен съдебен акт, който да бъде контролиран.", "date": "2018.12.10", "title": "ВКС откри нарушения по делото за ареста на Иванчева и Петрова"}
{"url": "https://www.actualno.com/society/informacionnata-sistema-na-kat-veche-raboti-normalno-news_710951.html", "text": "  Автоматизираната информационна система на Пътната полиция, която блокира днес сутринта, вече работи нормално.     От МВР уточниха пред БНР, че тестовете след актуализирането на софтуера са успешни. През целия ден в пунктовете на КАТ в страната не можеха да бъдат обслужвани граждани.   Причината беше инсталирането на нов софтуер. От сутринта гражданите нямаха да имат достъп до Автоматизираната информационна система\r\n\"Управление на наложени глоби по наказателни постановления и извършване на плащания по тях през Интернет, SMS, WAP\", както и до Портала за електронни административни услуги - задължения по документи, издадени от Пътна полиция.  ", "date": "2018.12.10", "title": "Информационната система на КАТ вече работи нормално "}
{"url": "https://www.actualno.com/4g/klientite-na-a1-veche-mogat-da-zaplashtat-pokupki-ot-app-store-i-itunes-s-mesechnata-si-faktura-news_710957.html", "text": "   вече предлага на своите клиенти да заплащат покупки от App Store и iTunes директно със своята месечна сметка.     Услугата ще бъде налична за всички клиенти на А1 в България на абонамент или на предплатени мобилни планове. Въвеждането на услугата ще позволи на А1 да направи поредна стъпка в развитието на своите финансови услуги и подобряването на клиентското изживяване.\r\nИзползването на услугата e лесно. Клиентите с нов или съществуващ Apple ID трябва да посочат месечната сметка като метод за плащане в своите потребителски настройки за App Store и iTunes от своето устройство – iPhone, iPad, iPod touch и Mac или персонален компютър (iTunes). Новият начин за плащане ще бъде автоматично конфигуриран и веднага ще позволява пазаруване с един клик от Apple устройства, включително Apple TV и Apple Watch.", "date": "2018.12.10", "title": "Клиентите на А1 вече могат да заплащат покупки от App Store и iTunes с месечната си фактура "}
{"url": "https://www.actualno.com/politics/bylgarskata-pasportna-mafija-pecheli-mejdu-400-i-3000-evro-ot-prodajba-na-dokument-v-syrbija-sochi-razsledvane-news_710958.html", "text": "  Повечето сръбски медии днес съобщават за начина за получаване на български паспорт в страната. Те цитират разследването на \"Глас Зайечара\", от което става ясно, че \"българският паспорт е сред най-търсените стоки в Сърбия\".     \"Българският паспорт струва между 400 и 3000 евро и причината е много проста: Този паспорт позволява работа зад граница и спасява от мъчителното връщане на всеки три месеца обратно в Сърбия\", пише изданието.   \"Този паспорт спасява и подкупи на граничните пунктове, за да се избегне поставянето на печат\", се казва още в публикацията.\r\n\"Всеки един от нас познава някой, който притежава такъв паспорт или пък, някой, който иска да получи такъв. Всеки един от нас познава и някой, който очаква да получи паспорт.  Също така познава някой, който е дал подкуп на границата, за да не му удрят печат. Това е нашата действителност\", се казва още информацията на \"Глас Зайечара\", озаглавена: Български паспорт - между 400 и 3000 евро.\r\nПреди малко повече от месец четирима граждани от Пирот, Димитровград и Чуприя бяха арестувани от полицията поради съмнения за вземане на подкуп с цел издаване на фалшиви документи за получаване на български паспорт.   Според силите на реда в Сърбия двама от мъжете през последните две години са плащали на лекар да издава фалшиви медицински уверения, без да бъдат извършвани прегледи за лица от Сърбия и след това са плащали на чиновници от общината в Пирот на същите тези лица да бъдат издавани уверения, че имат български произход.    По-късно тези уверения са предавани на държавните органи в България за издаване на български паспорти. От полицията тогава не уточниха дали тези арести са свързани с полицейската операция в България и задържането на председателя на Държавната агенция за българите в чужбина Петър Харалампиев.", "date": "2018.12.10", "title": "Българската паспортна мафия печели между 400 и 3000 евро от продажба на документ в Сърбия, сочи разследване"}
{"url": "https://www.actualno.com/starazagora/stara-zagora-otbeljazva-125-godishninata-ot-rojdenieto-na-vasil-todorov-s-izlojba-news_710891.html", "text": "  Ще бъдат показани 32 живописни произведения на художника, обхващащи творчеството му между 1922 и 1975 година. Изложбата е съвместна изява на художествените галерии в Стара Загора и Казанлък и на наследниците на художника.     Животът на Васил Тодоров преминава между Казанлък и Стара Загора, между ателието и училищните стаи. Живописта му е посветена на пейзажа и портрета. Организира 14 самостоятелни изложби и пет десетилетия е неотменна част от културния живот на Стара Загора.   Изложбата се открива на в Художествена галерия - Стара Загора.    ", "date": "2018.12.10", "title": "Стара Загора отбелязва 125-годишнината от рождението на Васил Тодоров с изложба"}
{"url": "https://www.actualno.com/europe/sdelkata-po-brexit-e-losha-za-nashata-nacija-smjata-opozicionen-lider-news_710954.html", "text": "  Лидерът на опозицията Джереми Корбин заяви, \"ние сме в една екстремно сериозна и безпрецедентна ситуация\" и правителството е в \"пълен безпорядък\", предаде BBC.     Той изрази мнение, че от седмици е било ясно, че сделката няма да задоволи камарата на общините и въпреки това гласуването е било отменено в последната минута.   Корбин заяви, че ирландският министър-председател е заявил, че няма да има промени в спирките. Той попита дали сделката представена \"пред този парламент\" не е \"била на масата\", но въпреки това се е върнала на нея.\r\n\"Това е лоша сделка за Великобритания, лоша сделка за нашата икономика и лоша сделка за нашата демокрация\", заяви Корбин.  Той допълни, че ако премиера не може да договори приемлива сделка то \"тя трябва да направи път\". Корбин каза, че Мей трябва да работи по създаване на консенсус в Камарата на общините.", "date": "2018.12.10", "title": "Сделката по Brexit е лоша за нашата нация, смята опозиционен лидер"}
{"url": "https://www.actualno.com/europe/tusk-svikva-sreshta-na-liderite-na-es-za-brexit-news_710959.html", "text": "  Председателят на Европейския съвет Доналд Туск свика среща на лидерите на ЕС за обсъждане на Brexit, но предупреди, че няма да се предоговаря сделката, предаде AFP.     След като британския премиер Тереза Мей отложи парламентарното гласуване на сделката, председателят на Европейския съвет заяви, че лидерите ще се срещнат в четвъртък.   \"Ние няма да предоговаряме сделката, включително и спирките, но ние сме готови да улесним ратификацията ѝ във Великобритания\", каза Туск.\r\n\"Времето изтича и ние трябва да обсъдим и нашата подготовка за сценария за излизане без сделка\", допълни той.  Говорителят на Туск обяви, че точното време на срещата не ясно, но тя ще бъде по време на първия ден от планираната среща на Европейския съвет.\r\n\"Заради решението на британския премиер Тереза Мей, председателят Туск реши да свика европейския съвет в четвъртък по член 50\", каза той.   „Няма да има предоговаряне на договора от 25 ноември, но 27 страни членки на ЕС са отворени за дискусия как да улеснят ратификацията във Великобритания“, добави говорителят.    \"Поддържаме връзки с Обединеното Кралство за това как да подходим\", заяви той и добави, че Туск се консултира с лидерите на останалите държави-членки в ЕС.", "date": "2018.12.10", "title": "Туск свиква среща на лидерите на ЕС за Brexit"}
{"url": "https://www.actualno.com/koledenduh/potrebiteli-na-socialni-uslugi-ot-ruse-predstavjat-rychno-izraboteni-izdelija-news_710890.html", "text": "  Дирекция „ “ в Община Русе за поредна година организира Коледен базар с изделия, изработени от потребителите на социални услуги на територията на общината. Той ще се проведе в периода от , във фоайето на Доходно здание. Това е свързано с основните функции на общинските структури в сферата на социалните услуги за деца, младежи, лица с увреждания и техните семейства, както и с предстоящите светли Коледни и Новогодишни празници. Всяка организация, предоставяща социални услуги, ще представи изделия, изработени от потребителите на социалните услуги.     Традиционното Коледно тържество за децата и потребителите на социалните услуги ще е на 19 декември, от 16 часа в Пленарна зала на Община Русе. В рождественската програма ще участват деца от Общински младежки дом, Национално училище по изкуствата „Проф. Веселин Стоянов“. Специален гост на празника ще бъде бате Енчо. Студентите от Клуба на социалния работник към РУ „Ангел Кънчев“ са подготвили свои поздрави. За веселото настроение на гостите и децата са предвидени подаръци и грижливо прикрити изненади, с любезното съдействие на Областния информационен център.", "date": "2018.12.10", "title": "Потребители на социални услуги от Русе представят ръчно изработени изделия  "}
{"url": "https://www.actualno.com/asia/kitajski-syd-zabrani-prodajbata-na-iphone-v-stranata-news_710933.html", "text": "  Китайски съд нареди забрана в страната за продажба на iPhone заради патентни спорове между американския производител на чипове Qualcomm и Apple. Това стана ясно след изявление на Qualcomm, предаде AFP.     В него се казва, че народния съд във Фуджоу е одобрил искането на компанията срещу 4 дъщерни дружества на Apple, чрез което нарежда незабавно да се спре продажбата на iPhone 6S, iPhone 6S Plus, iPhone 7, iPhone 7 Plus, iPhone 8, iPhone 8 Plus и iPhone X.   Това е част от дълго продължилия спор между двата калифорнийски технологични гиганти, които се сблъскват в съдебните зали в цял свят.\r\n„Дълбоко ценим взаимоотношенията си с клиентите и рядко прибягваме до съда за помощ. Но също така ние вярваме в нуждата да запазим интелектуалната си собственост”, заяви Дон Розенберг, изпълнителен вицепрезидент и генерален съветник.  „Apple продължава да се възползва от нашата интелектуална собственост докато отказва да ни компенсира. Решението на съда е допълнително потвърждение на силата на патентите на Qualcomm”, казва още Розенберг.\r\nApple все още не е направила коментар по случая.   ", "date": "2018.12.10", "title": "Китайски съд забрани продажбата на iPhone в страната "}
{"url": "https://www.actualno.com/america/rusija-prati-strategicheski-bombandirovachi-vyv-venecuela-news_710962.html", "text": "  Два руски стратегически бомбардировача, способни да носят ядрено оръжие, пристигнаха днес във Венецуела, предадоха Associated Press и ТАСС, като се позоваха на министерството на отбраната на Русия.     Двата бомбардировача \"Ту-160\", а също военнотранспортен самолет \"Ан-124\" и самолет за полети на дълги разстояния \"Ил-62\" на руските въздушнокосмически войски са кацнали на летище \"Майкетия\" в Каракас, заяви министерството на отбраната. Той не каза дали бомбардировачите носят някакви оръжия.   Самолетите пристигат в момент на нарастващо напрежение между Русия и САЩ, отбелязва Associated Press.\r\nВенецуелският министър на отбраната Владимир Падрино Лопес заяви, че военновъздушните сили на двете страни ще извършат съвместни учения за гарантиране на сигурността на латиноамериканската страна, предаде AFP.  \"Ту-160\" е способен да носи конвенционални или ядрени крилати ракети с обсег 5500 километра. Такива бомбардоровачи участваха в руската операция в Сирия, където за пръв път изстреляха в бойни действия конвенционални крилати ракети Х-101.\r\nПрез 2008 г. Русия изпрати във Венецуела самолети \"Ту-160\" и ракетен крайцер в момент на напрежение със САЩ. Това стана след кратката война на Русия с Грузия. Два такива бомбардировача посетиха Венецуела и през 2013 г.   ", "date": "2018.12.10", "title": "Русия прати стратегически бомбандировачи във Венецуела"}
{"url": "https://www.actualno.com/europe/makron-objavjava-izvynredno-ikonomichesko-polojenie-vyv-francija-news_710964.html", "text": "  Френският президент Еманюел Макрон възнамерява да обяви извънредно икономическо положение в страната.     Минималната заплата във Франция ще се увеличи със 100 евро догодина и няма да бъдат вдигани осигуровките на пенсионери, получаващи под 2000 евро месечно. Тези отстъпки обеща Макрон в обръщение, излъчено по френските телевизии.   Освен това се обмисля годишен бонус, който също няма да се облага с данъци. На французите, които имат доходи от по-малко от €2000 месечно пък, ще им бъдат възстановявани данъците.\r\nФренският президент заяви, че осъжда насилието и методите, използвани от много протестиращи. В същото време той разбира гнева и възмущението на французите, които нямат достатъчно пари, за да издържат семействата си.  Облагането на високите данъци с нови данъци се провали, призна Макрон. За целта той мисли да обложи движимото имущество на богатите.\r\nМакрон дори се срещна с представители на синдикатите, на организациите на работодателите и на местните власти.Синдикатите настояха за вдигане на минималната заплата. Но според коментарите от Париж не се очаква Еманюел Макрон да отстъпи пред това искане. Доводът на Елисейския дворец е, че ако заплатите бъдат вдигнати, това ще доведе до закриването на много работни места.   От началото на протестите Макрон и екипът му настояваха, че минималната заплата няма да бъде вдигната в отговор на протестите. Изявлението обаче бе обявено след последния ден на безредици в събота, когато бяха арестувани 1385 души, а стотици бяха ранени.    ", "date": "2018.12.10", "title": "Макрон обявява извънредно икономическо положение във Франция"}
{"url": "https://www.actualno.com/prasspress/obryshtenie-na-pochetnija-predsedatel-ahmed-dogan-kym-aktiva-na-dps-po-povod-koleda-i-nova-godina-news_710887.html", "text": "   Мараба аркадашлар,      Събрали сме се на този ден по традиция да проспектираме следващата година.\r\nНай-характерното за настоящия цикъл на политическото време е ускореният му темпоритъм, ускорената вътрешна пулсация и дълбинния му рефлекс върху всички сфери на живота.\r\nГолемите, дълбоките пластове на геополитиката се разместват, и ние не трябва да си затваряме очите за необходимата реформа на нашата партия - като очакване, като адекватно структуриране, и като адекватно действие. Светът не върви на добре. Това за мен е факт, а не предположение.  Затова, от гледна точка на ускорената пулсация на политическото време партията трябва да се реформира с ясен проспект на развитие, с един нов темпоритъм на интеграция. Това налага да се повиши наукоемкостта в политиката, а това, естествено, ще повиши и финансоемкостта.\r\nВ един модел за развитие във всички случаи трябва да включва рисковите параметри за развитие на Колективното тяло. За голямо съжаление аз не виждам приоритетно мислене за Колективното тяло. Понятието за \"Колективното тяло\" ползваме само като метафора. Но Колективното тяло има особена система на усещане, възприятия, оценка, очакване… Колективното тяло има вътрешен живот, който включва съзнаваното и несъзнаваното от гледна точка на оцеляването. В етнологията има един интересен термин - морфичен резонанс, който отчита именно вътрешната пулсация на общността. Ето аз просто ви усещам, убеден съм - вие също ме усещате, дори без да говорим. Морфичният резонанс означава без да говориш да предаваш телепатична информация на подсъзнателно ниво. Мога да твърдя, че имам отворен портал за тази информация, затова не се ебавам. Лидерът трябва да резонира с трептенията на колективното тяло.\r\nНе може едно колективно тяло да не си дава сметка за това, каква колективна пулсация произвежда и излъчва. Пулсацията на колективното тяло е феномен.    Анландън мъ?\r\nАркадашлар, както знаете, сабах секиш, алтън гиби. Сакън, извинявайте, това за Мадам В. го бях приготвил…\r\nАркадашлар, мисловната парадигма на времето ни налага да направим семантичното сканиране на вертикалната асиметрия и да откроим онези екзистенциални моменти, които определят екзистенциалната темпоралност на социалния вектор. Не приемайте нещата инерциално, като блуждаещи политически клишета в нашия динамичен свят.\r\nКогато има разминаване между виртуалния и реалния статус на една партия, на прага се появява една предкризисна красавица, която недвусмислено поставя въпроса “Или, или”. В определено място и време съзнателно съм се подавал на изкушението на въпросната красавица, но с ясното намерение да я преодолея в себе си, без да се приемам насериозно за хищник, а при други случаи почти нежно, но и радикално, съм култивирал неразорани целини, за да поникнат нови рози, на чийто аромат впоследствие съм се уповавал”.\r\nАнландън мъ?   С известна тъга искам да ви кажа, че времето е много сложно. Защото вибрира негативно в различните си пластове. Тези генериращи тревожност реалности изкривяват и ускоряват политическото време. И политическият разум основателно се изкушава да организира и конструира света, в който живеем, по същата матрица.\r\nИнформационната епоха фундаментално се отрази в самото битие на политиката. В политиката вече всичко е във всичко, така да се каже онлайн. Няма изолирани действия. Всичко е във всичко. Всички знаете, че съм наблюдател по дефиниция, но явно твърде на сериозно съм се приел като пасивен съзерцател. Но това не означава, че ще се върна в политиката!\r\nНакрая ви призовавам да направим обща молитва: Господи, не ми давай повече, отколкото мога да понеса. Записа Тони Филипов, д-р, ", "date": "2018.12.10", "title": "Обръщение на почетния председател Ахмед Доган към актива на ДПС по повод Коледа и Нова година"}
{"url": "https://www.actualno.com/europe/putin-i-merkel-se-objaviha-za-deeskalacija-na-naprejenieto-v-cherno-more-news_710966.html", "text": "  Руският президент Владимир Путин и германският канцлер Ангела Меркел са обсъдили по телефона провокацията на украинските власти в Черно море, проблемите на сирийското помирение и намеренията на американската администрация да излезе от Договора за ликвидиране на ракетите със среден и малък обсег на действия. Това съобщи пресслужбата на Кремъл, предаде TACC.     „Продължи обсъждането на обстановката, създала се в резултат на нарушаването на държавната граница на Русия от украински кораби.   Изразен е взаимен интерес да не се допусне ескалация на напрежението в акваторията на Азовско и Черно море и за урегулиране на проблемите, появили се в резултат на провокативните действия на украинските власти“, се казва в съобщението.\r\nПо време на разговора двамата лидери са засегнали и сирийската криза. „Отбелязан е приоритетния характер на задачата за развитие на междусирийския диалог и създаването на Конституционен комитет“, съобщиха о пресслужбата.  „Лидерите също така размениха мнения за стратегическата сигурност във връзка с намерението на САЩ да излезе от Договора за ликвидиране на ракетите със среден и малък обсег“, заявиха от Кремъл.\r\nРазговорът се е състоял по инициатива на Берлин. Путин и Меркел са се договорили да продължат контактите на различни нива, се казва още в съобщението.   ", "date": "2018.12.10", "title": "Путин и Меркел се обявиха за деескалация на напрежението в Черно море "}
{"url": "https://www.actualno.com/america/pompeo-sasht-i-velikobritanija-shte-prodyljat-da-rabotjat-zaedno-news_710942.html", "text": "  Американският държавен секретар Майк Помпео обеща здрави връзки си с Великобритания ако страната успее да напусне ЕС, предаде AFP.     Говорейки за речта на Мей пред парламента за отлагането на гласуването на сделката, което може да ѝ струва мекото излизане от ЕС. Помпео заяви, че САЩ и Великобритания работят „много близо във всички отношения”, включително и в търговията.   „Ако има твърд Брекзит аз съм сигурен, че САЩ и Великобритания ще продължат да имат специални отношения”, заяви Помпео в интервю.\r\n„Това има значение за тях със сигурност, но и за нас това има много голямо значение”, каза още държавния секретар на САЩ.  ", "date": "2018.12.10", "title": "Помпео: САЩ и Великобритания ще продължат да работят заедно"}
{"url": "https://www.actualno.com/politics/zaharieva-bylgarija-iska-makedonija-za-syuznik-v-nato-news_710937.html", "text": "  От национален интерес за България е Република Македония да бъде съюзник в НАТО и да започне преговори за присъединяване към ЕС. Това заяви в Брюксел вицепремиерът Екатерина Захариева, предаде  БГНЕС     Тя подчерта, че очаква и конкретни резултати от съвместната българо-македонска комисия, която беше създадена след подписването на Договора за сътрудничество и приятелство на 1 август 2017 година.   Захариева участва днес в заседанието на Съвет „Външни работи“ в Брюксел. Дневният ред на срещата бе фокусиран върху темите Западни Балкани, Украйна, Иран, Венецуела и сътрудничеството с Африканския съюз.\r\nВ последното за годината заседание Съветът направи преглед на резултатите от засиления фокус върху европейската перспектива на Западните Балкани, като потвърди високата оценка за ролята на Българското председателство.  Срещата на върха и Дневният ред от София дадоха конкретен израз на ангажимента на ЕС към региона, а Република Македония и Албания получиха признание за индивидуалния си напредък.\r\nМинистрите направиха преглед на предизвикателствата, като подчертаха отговорността на политическите ръководства на страните от региона за прилагането на реформите и укрепването на добросъседските отношения. Отправен бе силен призив към Сърбия и Косово за въздържане от провокации и преодоляване на изоставането в диалога за нормализация на отношенията.   \"България призова за започване на преговори за членство с Република Македония и Албания. Нашата страна обаче отправи и друг призив - добре е, че подписахме договора за приятелство с Република Македония, но много по-важно е изпълнението му.    Изрично изискване на България е при преговорите за членство да се изпълняват всички поети ангажименти за добросъседство”, заяви след дискусиите вицепремиерът Захариева.", "date": "2018.12.10", "title": "Захариева: България иска Македония за съюзник в НАТО"}
{"url": "https://www.actualno.com/plovdiv/remontiraha-osnovno-chetiri-ulici-v-plovdivskija-rajon-severen-news_710879.html", "text": "  Четири улици в квартал \"Захарна фабрика\" в район \"Северен\" бяха днес от кмета на Пловдив Иван Тотев и кметът на района Ральо Ралев. Улиците \"Тинтява\", \"Щастие\", \"Ястреб\" и \"Синчец\" са с напълно нов асфалт, като ремонтът им е струвал .     Средствата са част от отпуснатите с решение на общинския съвет в града за ремонти на пътната инфраструктура. По думите на районния кмет Ральо Ралев, реконструкцията включва фрезоване на старата асфалтова настилка, полагане на основа на местата, където е необходимо и преасфалтиране с плътен асфалт с дебелина 6 сантиметра. Общата квадратура е около 1000 квадратни метра. Четирите улички не попадат в реализацията на проекта „Воден цикъл“, където общо 73 пътни артерии в район „Северен“ ще бъдат преасфалтирани заради подмяна на ВиК мрежата. Именно заради това, те са ремонтирани през тази година.   \"В момента се работи и по изграждането на нов паркинг на бул. „България“ от номер 51 до 55, след като миналата година там беше направен един за 17 автомобила, тази година ще бъдат общо – два, а догодина предстои четвърти\", допълни кметът на \"Северен\". В плановете на районната администрация влиза до края на годината и откриването на паркинга на улица „Победа“, който от 50 места поради огромното желание на хората се увеличава до 85, като 10 от тях ще бъдат предоставени на ОП „Паркиране и репатриране“ за служебни паркоместа.", "date": "2018.12.10", "title": "Ремонтираха основно четири улици в пловдивския район \"Северен\""}
{"url": "https://www.actualno.com/business/vodata-poskypva-v-27-naseleni-mesta-ot-1-januari-news_710898.html", "text": "  Поскъпване на водата в се очаква от януари. . Единствено в Кърджали се очаква да има поевтиняване - с около 1,5%, предаде БНР.     Увеличението на цените на ВиК услугите е очаквано и е заложено в бизнес плановете на дружествата, които бяха одобрени от Комисията за енергийно и водно регулиране (КЕВР). за всеки град ще стане ясно към края на месеца. Според предложенията от нова година най-много ще плащат в .   Във Враца поскъпването ще бъде ограничено до 3 лева и 17 стотинки на кубик, . Същото ще е и в Монтана, където ще бъде определена цена от 2 лева и 96 стотинки за кубик. ще струва с около 20 стотинки повече и ще стане около 2 лева и 60 стотинки за кубик.\r\nОт KЕВР отново припомниха, че от години настояват да има подпомагане за водата за най-бедните потребители, така както има помощи за отопление.  ", "date": "2018.12.10", "title": "Водата поскъпва в 27 населени места от 1 януари"}
{"url": "https://www.actualno.com/plovdiv/ostaviha-v-aresta-ubieca-na-rejndjyrkata-desislava-stojanova-news_710927.html", "text": "  Пловдивският окръжен съд постанови задържане под стража на 42 годишния Светослав Каменов, който е обвинен в умишленото убийство на Десислава Стоянова. 40 годишната жена, военнослужеща в 61-ва Механизирана Стрямска бригада в Карлово, бе в неизвестност осем дни, докато трупът и не бе открит в ракла под диван в жилище на обвиняемия. До развръзката се стигна след като той се е предал сам на свой познат- полицай в родното му село Зверино, Врачанско.     Убийството е извършено на , стана ясно в съда, трети човек е закарал убиеца и жертвата до жилището на Каменов в землището на Сопот, където ги оставил. На 30 ноември Каменов отива в София при бившата си приятелка, с която обаче се скарали и той тръгнал за Благоевград, а оттам през зелена граница и без регистрации е преминал в Гърция. На 7 декември се върнал и отишъл в Зверино, като се обадил на брата на бившата си съпруга- полицай. Изрично поискал само с него да се срещне, но той довел още двама полицаи. Пред тримата Каменов разказал какво е станало- \"Хванах я за врата и нещо изпука\", били думите му. Той скрил тялото в раклата под дивана и заковал капака. Изгорил документите и.    Светослав Каменов е бивш рейнджър, участвал в три мисии. Той е един от пострадалите при атаката в Кербала. Преди да се уволни от армията, е обучавал рейнджъри. По данни на обвинението познанството му с жертвата е оттам. Все още не е ясен мотивът на убийството, според защитата такъв няма, а обвинението се основава на косвени данни. След задържането си Каменов не е давал обяснения и не е правил самопризнания.  ", "date": "2018.12.10", "title": "Оставиха в ареста убиеца на рейнджърката Десислава Стоянова "}
{"url": "https://www.actualno.com/music/top-10-naj-dobrite-pesni-i-izpylniteli-za-2018-godina-news_710867.html", "text": "        Канадският рапър Дрейк определено ще запомни 2018 г. Албумът му Scropion покори чартовете и той е начело както на класацията за изпълнители, така и на тази за песни.\r\nВторото място се заема от хип хоп звездата Пост Малоун, а третото - от британеца Ед Шийрън. Четвъртата позиция пък е отредена на дама - Тейлър Суифт, чийто албум Reputation също бе приет много добре.\r\nНомер 1 сред песните е \"God's Plan\" на Дрейк, следвана от \"Perfect\" на Ед Шийрън и \"Meant to Be\" на Bebe Rexha и Florida Georgia Line.     1. Дрейк      2. Пост Малоун     3. Ед Шийрън  4. Тейлър Суифт  5. Карди Би  6. XXXTentacion    7. Imagine Dragons     8. BTS  9. Бруно Марс  10. Камила Кабейо  ", "date": "2018.12.10", "title": "Топ 10: Най-добрите песни и изпълнители за 2018 година"}
{"url": "https://www.actualno.com/europe/es-njama-da-predogovarja-brexit-s-london-news_710877.html", "text": "  Европейският съюз (EС) вече предложи на Великобритания \"най-добрата и единствена възможна\" сделка за Brexit и няма да я предоговоря“. Това предупреди Европейската комисия (EК) в понеделник в навечерието на гласуването на споразумението в британския парламент.     \"Нашата позиция не се е променила, а за нас Обединеното кралство напуска Европейския съюз на 29 март 2019 г.\", заяви говорителката на Комисията Мина Андреева пред репортери, предаде AFP, цитирана от БГНЕС.   По информация на източник на телевизионния канал Sky News министър-председателят на Тереза Мей може да отложи гласуването в парламента. Официално потвърждение за това обаче няма. Припомняме, че по-рано постанови в свое решение, че Великобритания може да се откаже едностранно от Brexit т.е. от активирането на чл. 50 от Лисабонския договор.    Съгласно решението, възможността Лондон едностранно да се откаже съществува, докато не бъде официално подписано споразумение за прекратяване на членството с ЕС или по всяко време в двугодишния транзитен период по излизане от ЕС, ако няма подписано изрично споразумение (такова в момента няма - бел. ред.). . Знаете, на в Брюксел на 25 ноември лидерите на 27-те държави членки на Общността одобриха условията на историческото споразумение с Лондон.   Договорът за напускане на ЕС сега трябва да бъде гласуван от британския парламент в утрешния 11 декември – доста трудна стъпка с оглед на опозицията, която среща премиерът Тереза Мей от депутатите, включително тези от собствената ѝ Консервативна партия. Сделката бе предшествана от близо 18-месечни преговори между Лондон и Брюксел, които започнаха след като Великобритания задейства член 50 от Лисабонския договор след референдума през 2016 година. Обединеното кралство трябва да излезе от ЕС на 29 март 2019 година.    ", "date": "2018.12.10", "title": "ЕС няма да предоговаря Brexit с Лондон"}
{"url": "https://www.actualno.com/curious/dneven-horoskop-za-11-dekemvri-news_710909.html", "text": "        Този вторник заложете на дипломацията. Няма да ви е лесно, но не позволявайте да ви извадят от равновесие. Ядосайте ги с вашето спокойствие. Този вторник ще е изключително активен ден в работата, отложете уговорките с приятели. Няма да ви остане време за тях. За самите вас няма да имате такова. Пригответе си бърза закуска и шише с вода, за да поддържате силите си.      Този вторник ще е успешен в любовно отношение. Ако се чудите как точно да покажете любовта на половинката си използвайте собственото си въображение. Оставете чуждите идеи, вашите са най-добри.     Денят ще е успешен, тъй като ще ви позволи да реализирате много от личните си цели. Освен това ще получите добра новина от чужбина, която ще ви донесе дивиденти.    Този вторник от вас ще се изисква хладнокръвие и трезва равносметка. Не позволявайте на никой да ви разчувства. Не сте вложили толкова усилия, за да махнете на всичко с ръка. Този вторник съвсем спокойно може да заложите за личния си чар. Това не само ще ви спести някои усилия, но може и да ви донесе дивиденти. Надяваме се да не отидете прекалено далеч.   Този вторник избягвайте острите думи. Потопете се в чувствата си на безопасно място, за да не си навлечете неприятности и изхвърляйте ненужното – гняв, съжаление, тревоги.    Този вторник няма да е от най-интересните. От нямане какво да правите може да ви хрумнат какви ли не глупости. Важното е да се въздържите от всякакъв вид агресия. Този вторник е ден, в който трябва да мислите за пари. Любовта и мечтите оставете за друго време – там няма да имате успех. Другото обаче ще постигнете лесно и ще се чувствате добре.    Сега както никога сте готови за нови начинания. Дайте шанс на промяната и ако някакъв мъничък страх се опита да ви спре го уплашете с вярата и надеждата си, които имате занапред. През днешния ден избягвайте общуването на лични теми. Може да съжалявате за казаното. Просто сменете неудобната тема с усмивка. Този вторник наблегнете на интелектуалната дейност. Ако трябва да покажете познания сега е моментът. Забравете за скромността и притеснението.", "date": "2018.12.10", "title": "Дневен хороскоп за 11 декември"}
{"url": "https://www.actualno.com/books/mortina-istorija-ot-kojato-da-umresh-ot-smjah-news_710892.html", "text": "  Мортина е момиченце, но различно от останалите – тя е момиченце зомби. Живее във Вила Упадък с леля си Упокойна и никога не се разделя със своя приятел Скръбен, куче албинос.     На Мортина много й се иска да има приятели на нейната възраст, с които да играе, но й е забранено да се показва пред другите, за да не ги изплаши. Един ден обаче идва подходящ случай: празникът Хелоуин! Мортина дори няма нужда от костюм…   Какво ли се случва, когато децата от селото откриват, че тя не е маскирана?\r\nБарбара Кантини е родена във Флоренция през 1977. След дипломирането си специализира анимация. Kато аниматор участва в създаването на различни телевизионни серии на италианската телевизия РАИ до 2011, когато печели конкурса „Илюстратор на годината“. Оттогава се посвещава на илюстрацията, като работи за американски, английски и италиански издателства. „Мортина“ е нейната първа изцяло авторска книга. Живее в околностите на Флоренция със съпруга си, двете си дъщери, три котки и един палав хамстер.  ", "date": "2018.12.10", "title": "Мортина. История, от която да умреш от смях"}
{"url": "https://www.actualno.com/society/majkite-na-deca-s-uvrejdanija-stanaha-chovek-na-godinata-news_710904.html", "text": "  Родителите на деца с увреждания получиха голямата награда „Човек на годината“ 2018 на Българския хелзинкски комитет, предаде БНР.     По традиция наградите се връчват в Международния ден за правата на човека, който светът отбелязва днес.   Председателят на комитета Красимир Кънев определи действията на майките през 2018-а като „най-масовата правозащитна акция за последните години“, а майките заявиха: „Това, което нас ни събираше през цялото време, е да правим това, което трябва, това, което имаме на място, на което сме поставени. Направихме много, но не е всичко и ще продължим“.\r\nТова е 12-ото издание на наградите Човек на годината. От Хелзинкския комитет връчиха още една награда, подгласна на голямата  - тя бе дадена на Българския фонд за жените за дейността им в защита на жените, претърпели домашно насилие.  Награди бяха връчени още в шест категории, сред които журналист на годината, активист на годината, приз за постоянство и храброст и др.\r\nНаградата журналист на годината спечели Димитър Стоянов от сайта \"Биволъ\".   ", "date": "2018.12.10", "title": "Майките на деца с увреждания станаха \"Човек на годината\""}
{"url": "https://www.actualno.com/prasspress/kontracepcijata-e-osnoven-princip-vyv-fizikata-na-mekoto-tjalo-news_710900.html", "text": "  Екип на Прас-Прес реши да проведе специално интервю със студенти след осми декември, след особеното вдъхновение, което получи заради следното кратко, но поучително видео.      Ето как преминаха интервютата. Здравейте, драги зрители, намираме се в Банско на сутринта след уикенда, в който се падна студентският празник. В този планински курорт въздухът е общо-взето като в София, защото и тук се топлят на кюмбета, в които пъхат всякакви боклуци - същите селяндури са като софиянци! Виждате, че по улиците на курорта се търкалят салфетки, бели рози и пияни щракалки в студентска възраст. Ако не сте чували тази дума, да поясним - щракалка е нещо като шматка, която се щрака.  Да видим дали ще ни излезе късметът с някоя от щракалките.\r\nДобро утро, пиленце, как се чувстваш? Lo6o mie…     Уважаеми зрители, това беше феноменален отговор. За първи път в национален ефир студентка не пише, а направо говори на шльокавица! Добре, миличка, оправяй се по-бързо, пий малко зелев сок, ако намериш… Къде зелев сок в тоя загубен курорт! Тука са си изгорили цървулите и се правят на граждани, няма кой една туршия да ти отвори! Ужасно място, никога повече няма да дойда тук, ако ще - милион салфетки и алени рози да ми дават! Оставяме тази клетница да се бори със стихията, наречена махмурлук и отиваме при друга.\r\nЗдравей, кукло, как си прекара? Аз съм на работа тука, не да се забавлявам. А тебе като те гледам, си от някоя небогата телевизия, така че не ми губи времето.   Явно, че си имаме работа с феномена “дебела бяла линия и материално момиче”. Оставяме момичето да си работи, лека спорна и доходна пожелаваме и отиваме при още една от тези неизброими щракалки. Здрасти, секси, кажи ми какво е за теб студентския празник, с какво се отличава той от всеки друг запой? Ами това е може би контрацепцията за много хора на едно място, много млади хора на едно място. Аз по принцип уча културология и много обичам контрацептуалното изкуство, правя такива пърформанси като на , обаче моите са по-интересни, всичко е на научна основа. Мацко, страшни глупости приказваш, така ми дигаш рейтинга, че ме удря в брадата. Разкажи за концептуалното си изкуство. Аман от неграмотници. Казах ти, че говоря за контрацептуално изкуство, ти ми говориш за конспектуално… Давай, давай… Както казах, в моето изкуство водеща е науката, аз съм се занимавала с физика на твърдото тяло, но понякога, знаете, в днешния свят на презадоволеност и пиянщина на някои хора спира да им става още в студентска възраст. В моите пърформанси аз подреждам млади мъже като кебапчета на скара, правя мануално-маниакална терапия и следя движението на атрибутите им. Състоянието на тези атрибути определя и научната област, в която слагаме пърформанса.    Стана ми! Така. В този случай говорим за физика на твърдото тяло, а когато не стане - това е физика на мекото тяло. И това е най-добрата контрацепция. Това е наистина страхотно, драги зрители, обаче с моята нова приятелка сме пред задушаване, защото въздухът е отвратителен, все едно сме правили кавали на 600 ауспуха! Както е казал поетът - тук всяка фина прахова частица на бялото ти дробче е сестрица. Казваме ви довиждане и с тая муцунка сладка отиваме на хижа! Чао!  Evil Dick, ", "date": "2018.12.10", "title": "Контрацепцията е основен принцип във физиката на мекото тяло"}
{"url": "https://www.actualno.com/curious/gradskijat-transport-v-sofija-e-pylen-ujas-news_710903.html", "text": "        Наскоро БДЖ тиражира информацията, че щели да компенсират пътниците на бързия влак София- Бургас, които повече от 3 часа чакаха заминаването му. Тези, които се отказали ще си получат обратно парите за билетите. Другите, които са чакали, ще получат безплатен, двупосочен билет. Това ме провокира да се замисля, кой пък мен ще ме компенсира за градския транспорт в София?    – ужасът да пътуваш в градски транспорт, в София и през зимата, е крайно ясен за всеки жител на столицата. Крайни задръствания, крайно чакане, безкраен тормоз. Едно от най-неприятните неща обаче е самото чакане. Въвеждането на електронни табла, на които ти изписва колко време остава до автобуса, беше хубава опция, ако работеха.\r\nНа много места в столицата, особено в студа, те получават някакъв проблем, при което или изписва дежурното „1 минута”, или въобще не отчитат нищо. Така ти си стоиш и чакаш да дойде автобусът, непонятно колко време. Да, можеш да провериш в онлайн разписанието, но понякога и то не е особено редовно. Миналата година например, на една от спирките на градския транспорт на ул. \"Околовръстен път\", се получи невиждана опашка от чакащи за автобус 111, защото имало закъснение и голямо задръстване. Така обикновено автобусът, идващ вечер през около 30 минути, се забави повече от час. Е, нямаше компенсация за никой.   – всеки возил се в столицата поне веднъж е попадал на ситуация, при която шофьорите слушат чалга радио. Да, няма нищо лошо – ще си кажете вие. Обаче има. Ако сравним Европата, толкова използван израз в днешно време, ще видим, че там шофьорите рядко слушат музика, докато карат автобуси.\r\nВ Португалия например дори не можеш да попаднеш на подобно нещо, защото водело до предпоставка от разсейване и евентуално ставане на ПТП. Тук не е така. Звучни чалга ритми развличат шофьорите в дългите им смени, а пътниците – принудени заради пътуването, трябва да се съобразяват с музикалните вкусове на своя водач.    – шофьорите превозващи пътници е логично да имат в автобусите си колани. Инцидентът край Своге го доказа. Само че в градския транспорт в София няма колани. Да, може би защото има правостоящи. Да, може би законът не го задължава. Да, може би ...     ", "date": "2018.12.10", "title": "Градският транспорт в София е пълен ужас"}
{"url": "https://www.actualno.com/burgas/kalendar-pokazva-nosiite-na-bejanci-namerili-dom-v-rajona-na-burgas-news_710913.html", "text": "  \" \" , така се нарича новият календар на Регионален исторически музей – Бургас. Фотосите в него са в памет на хилядите български бежанци и техните наследници, които са прокудени от родните им места след 1919 година. Тогава е подписан Ньойският мирен договор, сложил край на мечтата за национално обединение на изконните български земи. и дори стават създатели на част от днешните квартали – Сарафово, Крайморие и други.     Календарът за 2019 година показва красивите носии на преселниците от Тракия и Македония. За снимките са използвани автентични дрехи, принадлежали на бежанци от Тракия, Македония, Западни покрайнини, Северна Добруджа, които днес се съхраняват в два музея в България - Регионален исторически музей Бургас и ИЕФЕМ - БАН София.   Автентичните костюми са носители на спомените за мъката и надеждата в едно по-добро бъдеще на преселниците. Вглеждайки се в тях всеки може да си спомни за разказите на своите баба и дядо и да си представи живота им преди повече от век.  ", "date": "2018.12.10", "title": "Календар показва носиите на бежанци, намерили дом в района на Бургас"}
{"url": "https://www.actualno.com/razgrad/energo-pro-sprja-toka-na-vik-v-kubrat-news_710920.html", "text": "  Електрозахранването на административната сграда на ВиК „Меден кладенец“ в Кубрат е прекъснато от Енерго-Про, съобщиха от енергийното дружество, след като няколко дни по-рано . Причината за драстичния акт е, че общинският съвет е . Общината, която е собственик на ВиК „Меден кладенец“, не е дала съгласието си да стане гарант за издължаването.     Ако не бъде постигнато споразумение с кредитора, на , а това ще остави без вода жителите на Кубрат и на още 17 населени места.   Предприемането на крайната мярка със спиране на електричеството на ВиК е и заради решение от 1 януари 2019 г.  дейността по водоснабдяване да се прехвърли към асоциация „Водоснабдяване-Дунав“ в Разград, а това може да доведе до ликвидация на ВиК „Меден кладенец“ и задълженията на дружеството ще станат несъбираеми.    \r\nНай-големите длъжници на Енерго-Про са фирми държавна и общинска собственост, отчитат от компанията. Неплатените сметки за ток на тези фирми надхвърлят 10 млн. лв.  ", "date": "2018.12.10", "title": "Енерго-Про спря тока на ВиК в Кубрат"}
{"url": "https://www.actualno.com/vraza/vrachani-shte-izgrajdat-mreja-za-bezplaten-internet-news_710906.html", "text": "  Община Враца спечели проект на Европейската комисия за Враца е eдин от градовете, в които ще се ползва безплатна високоскоростна мрежа в услуга на населението. Одобреният проект е на стойност 1 о, като средствата ще бъдат осигурени от Европейската комисия.     До края на 2018 година се очаква да бъде подписано споразумение с Комисията за получаване на ваучерите. След това ще бъде избрана инсталационна компания, която да изгради избраните точки за достъп на съответните места в града.\r\nВ рамките на проекта се предвижда обособяването на Местната администрация ще фокусира изграждането на мрежата в паркове, културни институции и други обществени пространства.", "date": "2018.12.10", "title": "Врачани ще изграждат мрежа за безплатен интернет"}
{"url": "https://www.actualno.com/burgas/burgaski-kvartal-se-sdobiva-s-cjalostna-sistema-za-videonabludenie-news_710907.html", "text": "  За да се спре вандалщината и в помощ на полицията, община Бургас започна изграждането на цялостна система за видеонаблюдение в жилищен комплекс \"Меден рудник\".     За , Андрей Рунчев, директор на ОП „Транспорт“ в община Бургас, допълни още: “Процесът по монтирането не е от вчера и ще продължи. Като цяло ще бъдат поставени . До този момент са монтирани 20, продължаваме и през следващата година. Така до полицията ще достига информация за колите и техните номера, за целия трафик в посока комплекса. Ако сред тях автомобилите има нарушители, органите на реда ще реагират веднага“.   До началото на 2019-та година ще бъдат поставени . Техните локации са ключовите кръстовища, училищата, потенциално опасните места.\r\nНа три места в комплекс „Меден Рудник“ ще бъде изградена . Тя ще обхваща зоните на булевард \"Захари Стоянов\" - входно-изходна точка за град Средец, на булевард \"Ал. Г. Коджакафалията\" , входно-изходна точка за село Твърдица и на входа и изхода за квартал Горно Езерово.  Всички камери в комплекса ще бъдат свързани помежду си с общ софтуер и ще предават информацията в реално време към градския Център за управление на трафика, който ще координира получените сигнали и при необходимост ще го изпраща на компетентните органи. Записът на изображението ще се съхранява за период от 60 дни. Устройствата са застраховани, така че тяхното евентуално увреждане няма да е за сметка на бургазлии.\r\nМонтирането на новите камери в к-с \"Меден рудник\" представлява надграждане на единната градска система за трафик контрол, която функционира и дава добри резултати от няколко години в Бургас.   Очакванията са с разширяването на обхвата на видеонаблюдението в най-населения жилищен комплекс да се подобри сигурността на жителите му, а битовата престъпност ще намалее минимум с 30 %. Камерите ще подобрят взаимодействието на службите за сигурност и ще скъсят значително времето за реакция.    Да намалеят проявите на вандализъм, посегателството върху чужда собствеността, пътно-транспортните произшествия, контролът на скоростта по пътищата и пешеходните пътеки, намирането на откраднати автомобил, са основните целите на тази амбициозна задача.", "date": "2018.12.10", "title": "Бургаски квартал се сдобива с цялостна система за видеонаблюдение"}
{"url": "https://www.actualno.com/europe/tereza-mej-otmeni-glasuvaneto-za-brexit-v-britanskija-parlament-news_710917.html", "text": "   .     Същевременно Мей допълни обаче, че е изслушала опасенията на критиците. „Сделката ще бъде отхвърлена със значителна разлика, затова ще отложим гласуването\", посочи Мей пред британския парламент в извънредно изявление. .\r\nБританският премиер обясни, че отлага гласуването, защото в следващите няколко дни ще опита да убеди парламента, че е договорила най-доброто що се отнася до границата между Ирландия и Северна Ирландия и защото ще говори пред Европейския съвет в опит да му представи опасенията на британските депутати по проектоспоразумението за Brexit. Припомняме, че ще има обща евро-британска митническа зона, която ще е в сила през транзитния период след излизането на Великобритания от ЕС докато не бъде оформено търговско споразумение между двете страни. Това означава, че мита ще има само за рибни продукти и морски продукти. Мей категорично отхвърли възможностите да има Brexit без споразумение или нов референдум дали въобще да има Brexit.\r\nПо-рано медиите на Острова отбелязаха, че се очаква Мей да направи последен опит за спечелване на отстъпки от лидерите на Европейския съюз в рамките на срещата на високо равнище в Брюксел, която ще се проведе на 13-14 декември. Много от депутатите в парламента в Лондон се противопоставят на сделката, договорена от премиера. Ето защо прогнозите бяха за провал на гласуването ѝ – ситуацията, която може да доведе до отстраняването на Мей от власт, коментира още агенция France Presse.  Европейският съюз вече е предложил на Великобритания „най-добрата и единствена възможна\" сделка за излизането ѝ от Общността и . Това заяви по-рано Европейската комисия в лицето на говорителя на институцията Мина Андреева пред репортери в Брюксел.\r\nПрипомняме, че и реагира, като издаде решение, съгласно което , без да иска одобрението на други държави членки.     Референдумът се проведе преди две години, но все още има дебат за това как да се приложи резултатът. Какво ще се случи след Brexit и как се стигна дотук, междувременно анализира за , цитиран от БГНЕС.\r\nПремиерът Тереза Мей е изправена пред много критики от депутати, които не харесват или които не искат Великобритания изобщо да напусне ЕС. Всъщност много от депутатите, както и Дейвид Камерън, премиерът, който се съгласи да проведе референдума, бяха шокирани от резултата от гласуването през 2016 г. Въпреки че разрешиха допитването, те очакваха, че резултатът съвсем няма да е такъв, какъвто се оказа. Но очакването им се оказа невярно, като сложи край на безсмисленото твърдение, че само малко малцинство от британската общественост иска напускането. Почти 52% всъщност гласуваха в полза на Brexit.\r\nКогато изчезна шокът сред политическия и финансов елит, възникнаха два спора. Първият е, че малко мнозинство не трябва да решава такъв важен въпрос. В този аргумент може да има основание, но парламентът би могъл да постанови, че ще е необходим определен праг, за да бъде валиден резултатът. Не го направи, очаквайки че Brexit ще бъде победен (силно се съмнявам, че ако мнозинството гласува в полза на оставането в рамките на същата граница, елитът би се съмнявал в легитимността му).    Вторият беше по-изразителен и потенциално дестабилизиращ. Той беше, че избирателите, които подкрепиха , не разбраха за какво гласуват. Всъщност някои посочиха, че основата на подкрепата за Brexit идва от бедни и по-малко образовани хора, в опит да се делегитимизира резултатът. Предвид историята на Великобритания, че е управлявана от благородници, които се смятат за имащи право на власт, този аргумент е безвкусен. Но не аристокрацията предизвика спора; банкери и мениджъри на хедж фондове се страхуваха, че ще бъдат принудени да напуснат Лондон и да преместят бизнеса си във Франкфурт.   Имаше силни аргументи за и против оставането в ЕС, но тези аргументи се загубиха в шумотевицата. Едната страна обвинява и продължава да твърди, че напускането на ЕС ще доведе до икономическо бедствие. Другата страна твърди, че пребиваването в ЕС би струвало на Великобритания суверенитет. И двете тези точки биха могли да бъдат сериозно оспорени, но в по-голямата си част те бяха ръчни гранати, хвърляни от едната група срещу другата.\r\nТова, което превърна спорното национално решение в задълбочаващ се кошмар, беше реакцията на самия ЕС. Контрастът с \"кадифения развод\" на Словакия и Чешката република не може да бъде по-ярък. ЕС искаше Великобритания да остане в блока, тъй като тя беше втората по големина икономика в ЕС и запален потребител на европейски продукти. Четвъртият по големина клиент на Германия не може просто да бъде оставен да се отдалечи.\r\nНо по-важното е, че бюрокрацията на ЕС се страхува, че един с Великобритания ще създаде прецедент, който ще позволи на други държави членки да разглеждат отделянето като опция. Поради това ЕС затрудни преговорите, отказвайки систематично да се съобразява с британските нужди и остана твърд по ирландския въпрос, което наистина е невъзможно да бъде решено, освен с използването на добра воля и здрав разум - никой от които не е възможен предвид реалностите, пред които ЕС е изправен и от които се страхува.   Имаше и втора причина, поради която ЕС наложи все по-големи усложнения в преговорите. Надяваше се да се обърне резултатът от референдума. По този въпрос, разбира се, имаше подкрепа от елита, но и от големия брой избиратели, които гласуваха против напускането. Като станаха възможно най-твърди, и двете повдигнаха възможността, че преговорите за излизане не бяха възможни и създадоха усещането, че цялото начинание е прекалено сложно и води към неизяснена територия. Идеята, че Великобритания, по-скоро стара по американските стандарти, би могла да издържи на испанската армада, но не можеше да изпълни оттегляне от това, което беше просто договор без колапс, беше пресилена. Във всичко това има по-голяма опасност за Великобритания. Парламентът одобри референдума и ако се твърди, че излизането е невъзможно, би означавало, че британското правителство е маневрирало страната в договор, който не може да напусне. Това би могло да създаде криза на доверие, както и класова криза. Голяма част от подкрепата за идва от групите с по-ниски доходи. Да се променят правилата, за да се позволи втори вот или просто да се изостави идеята за цялостно оттегляне, би било възприето като презрение към онези, които гласуваха за него, много от които вече се смятат за третирани с безразличие. Ако гласуването за напускане на ЕС беше част от вълната на популизма в Обединеното кралство, тогава пренебрегването на резултата би довело до друга мощна вълна на популизъм от страна на онези, които се смятаха за твърде невежи, за да знаят какво правят.\r\nЕС също играе с огън. Той се ангажира с конфронтации с Италия за бюджета ѝ, с Полша заради съдиите, с Унгария за правата на човека и с Румъния за корупцията. Ако включим Великобритания в този списък, това би означавало, че ЕС е въвлечен в конфликти от различен вид с шест от 28-те си членове. За повечето договори това изглежда се доближава до прага на разпадане. Опитът да се направи да изглежда невъзможно за Британия да се оттегли има за цел да докара вкъщи посланието, че членството е постоянно. ", "date": "2018.12.10", "title": "Тереза Мей отмени гласуването за Brexit в британския парламент"}
{"url": "https://www.actualno.com/blagoevgrad/dvama-bratja-spasjavat-vyzrastni-hora-ot-goljam-pojar-v-blagoevgrad-news_710897.html", "text": "  Огромен пожар избухна в кооперация на ул. \"14-ти полк\" в Благоевград. Инцидентът е станал преди минути, а на мястото веднага дойдоха три пожарни автомобила и две линейки. Няма опасност за живота на никой от живущите в сграда. По непотвърдена информация, огънят е запознал от таванска стая, а после се е разраснал.     Инцидентът за минути обиколи и социалните мрежи в града. Двама братя от Благоевград пътували с колата си, когато забелязали дима. Те спрели пред сграда и започнали да обикалят от врата на врата, за да уведомят живущите, предимно възрастни хора, за пожара. Братята обаче останали възмутени от тълпата пред блока, която снимала и не спирала да се смее. Ето и думите им:   \"Възмутен съм. Щом минахме покрай блока веднага спрях колата и с брат ми изтичахме навътре, за да помогнем, ако има нужда. Качихме се до горе, всичко гореше, аз брат ми и още няколко човека започнахме да звъним на звънците и да казваме на хората да слизат надолу веднага, никой не знаеше за случилото се. Възмутен съм от това, че виждах хора, който снимат и стоят да '' постнат '' докато възрастен човек се опитваше да го загаси горе с кофа...\"\r\nБлагоевградчани веднага подкрепиха момчета и публикацията им събра десетки коментари.  ", "date": "2018.12.10", "title": "Двама братя спасяват възрастни хора от голям пожар в Благоевград"}
{"url": "https://www.actualno.com/starazagora/spirat-chast-ot-dvijenieto-po-starozagorski-bulevard-news_710925.html", "text": "  Утре, , заради строително-монтажни дейности се спира движението       :    • от запад на изток - ул. „Герасим Папазчев“, бул. „Руски“, ул. „Христо Ботев“ и бул. „Св. патриарх Евтимий“ и обратно. • от запад на изток - бул. „Славянски“, бул. „Руски“, ул. „Христо Ботев“ и бул. „Св. патриарх Евтимий“ и обратно. • - бул. „Цар Симеон Велики“, бул. „Св. па отриарх Евтимий“, ул. „Генерал Гурко“, ул. „Димчо Стаев“, бул. „Цар Симеон Велики“ и обратно. На ул. „Христо Ботев“ за посоченото време, ще бъдат обособени .\r\nЗа 13 дни - , по бул. “Руски” ще бъде спряно движението на всички видове транспорт в участъка   Спирането на движението се налага за осигуряване на безопасното организиране и изпълнение на строително-монтажни работи. Домоуправителите на жилищните сгради ще бъдат уведомени за ремонтните дейности. Движението ще се нормализира незабавно след приключване на мероприятието по преценка на служителите, пряко ангажирани с охраната. на пътни превозни средства ще бъде разрешено в участъка от ул. \"Св. княз Борис\" до бул. \"Цар Симеон Велики\" и от ул. \"Генерал Гурко\" до бул. \"Цар Симеон Велики”. За да се използват следните направления: - в посока от юг на север - ул. Цар Иван Шишман\" - в посока от север на юг - ул. \"Св. отец Паисий\". ", "date": "2018.12.10", "title": "Спират част от движението по старозагорски булевард"}
{"url": "https://www.actualno.com/business/jivotnovydite-poluchiha-nad-43-mln-leva-news_710930.html", "text": "  Държавен фонд „Земеделие“ продължава изплащането на финансовата подкрепа на земеделските стопани за кампания 2018 г. Днес бяха преведени над 4,3 млн. лева на 2 841 животновъди. По схемата за обвързано подпомагане за овце-майки и кози-майки в планински райони (ДПЖ-пл) подпомагане от общо 3 787 448 лева получиха 2 603 фермери. Още 532 445 лева субсидии бяха разпределени между 273 стопани по Схемата за обвързано подпомагане за млечни крави в планински райони (СМлК-пл) за Кампания 2018, съобщиха от Държавен фонд \"Земеделие\".     Право на подпомагане по схемата за обвързано подпомагане за овце-майки и кози-майки в планински райони имат земеделски стопани, чиито стада наброяват от 10 до 49 овце-майки и кози-майки заедно или поотделно. По схемата за обвързано подпомагане за млечни крави в планински райони се подпомагат животновъди, които отглеждат от 5 до 9 млечни крави.   Земеделските стопани, кандидатствали по двете схеми на обвързана подкрепа трябва да продължат да отглеждат заявените за подпомагане животни най-малко 80 дни от деня, следващ последния ден за подаване на заявленията за подпомагане.", "date": "2018.12.10", "title": "Животновъдите получиха над 4,3 млн. лева"}
{"url": "https://www.actualno.com/business/erp-iska-pomosht-ot-kevr-i-dans-za-da-si-sybere-dylgove-za-milioni-news_710911.html", "text": "   . Става въпрос за неплатени доставки на ток.     Не бяха уточнени абсолютно всички длъжници, но стана ясно, че най-проблемни за момента са ВиК дружества. , но продължават преговорите с водното дружество и ЕРП-то се надява до месец да бъде постигнато споразумение.   Председателят на УС на \"Енерго-про Варна\" ЕАД Ангел Ангелов съобщи, че в подобна ситуация е и ВиК-Добрич. \"Надявам се там да не се стига до ситуацията във ВиК-Меден кладенец и скоро да постигнем споразумение\", каза той. Ангелов поясни, че причината за предприетите мерки е решението от 1 януари ВиК дружествата от района да преминат към ВиК асоциацията на Дунав-Разград като съответните им дългове може да станат несъбираеми.\r\nСпоред закона активите на ВиК-тата преминават към съответната асоциация, в която влизат, но не и пасивите, твърдят от \"Енерго-про\". В случая пасивите остават във ВиК-Меден кладенец. Енерго-про предлага на общината на Кубрат да стане гарант на дълга и да бъде сключено споразумение за неговото разсрочване.  ВиК-Добрич има сключено споразумение за стар дълг, което се изпълнява стриктно, но междувременно са натрупали нови задължения, за които сега се водят активно преговори да бъдат разсрочени.\r\nАнгелов каза още, че \"Енерго-про\" имат да събират дългове и от училища и болници в целия район, който обслужват, включително лечебни заведения в несъстоятелност – например в Елена и Дряново, които са общински. Сред проблемните компании са и други общински и държавни дружества, с които \"Енерго-про\" води активен диалог. За предприетите до момента мерки от ЕРП-то са информирани КЕВР, енергийното министерство, МРРБ, ДАНС и други отговорни институции – в търсене на съдействие за решаване на критичната ситуация.   ", "date": "2018.12.10", "title": "ЕРП иска помощ от КЕВР и ДАНС, за да си събере дългове за милиони"}
{"url": "https://www.actualno.com/cars/opel-shte-predloji-elektricheska-mokka-sled-2-godini-news_710851.html", "text": "  Компанията Opel е поредият производител, който минава към пълна електрификация на моделната си гама. През следващите 2 години на пазара ще се появят 3 електромобила на марката, като най-интересен от тяк е версията на ток на кросоувъра Mokka.     Този модел ще излезе през 2020 г., като ще използва платформата на алианса PSA, която е в основата на показания тази есен на автосалона в Париж кросоувър DS 3 Crossback. Техническите характеристики на Mokka X, както ще се казва електромобилът, не се разкриват, но се очаква те да бъдат идентични с тези на DS 3 Crossback. Това означава използването на електромотор със 136 к.с. и батерия с капацитет 50 кВт/ч. Те ще осигурят ускорение от 0 до 100 км/ч за 8,7 секунди и пробег от 300 км с едно зареждане.   Преди електрическата Mokka трябва да излезе версия на ток на компактния хечбек Corsa, чието ново поколение ще бъде представено през 2019 г. И тук основната част от компонентите ще бъде взиамствана от алианса PSA, като новата Corsa ще повтаря до голяма степен следващото поколение на Peugeot 208. А това означава, че e-Corsa ще е аналогична на електрическите версии на 208 и на Citroen C3.\r\nТретият модел на ток на германците ще бъде ванът Vivaro, чиято премиера е предвидена за края на 2020 г. Като цяло, целта на компанията е до 2024 г. да предложи електрически версии на всички свои модели.  Освен това се разработват и хибридни модификации, като първата от тях ще видим още догодина. Това ще бъде кросоувърът Grandland X, при който електромоторът ще бъде на задната ос, а двигателят с вътрешно горене – на предната и така моделът ще е със задвижване 4х4.", "date": "2018.12.10", "title": "Opel ще предложи електрическа Mokka след 2 години"}
{"url": "https://www.actualno.com/actualno/triumfalnata-arka-na-bednostta-news_710858.html", "text": "  Протестите срещу цените на горивата, провеждани в цялата страна, плавно затихват. И някак си гнусливо бяха пренебрегнати. В медиите изглеждаха като спонтанни и нетрайни, леко съмнителни и тук-там симпатични прояви на неорганизараната бедност. Според властта (Борисов, Цветанов, Караянчева) бе очевидно, че зад тях стои - кой друг - веща организация на БСП. Според либерални и добре заземени в средната класа и нагоре кръгове пък сякаш ставаше дума за безсловесни, анонимни и пишман патриоти, които щом развяват българско знаме, значи не са много в час, понеже промените трябва да идват от добре артикулирани, образовани и обиграни лица, каквито в зимната мъгла на провинцията никога не биха изплували. А във фамозното Слави Трифонов дори не спомена протестите, понеже, изглежда, не бяха достатъчно мощни, за да се превърнат в тема на разговор (и евентуално не са били включени в 5000-те въпроса, зададени от хора от цялата страна...)     Как сега обаче да примирим неглижирането на маргиналните протести с този на жълтите жилетки във Франция? Как така в обетована Франция възникнаха също толкова маргинални искания? И защо са подкрепяни от 72% от населението на страната, докато тук я се чу нещо, я не? \r\nОтношението към бедността при нас е следното: иронични подсмихвания, че българинът е толкова социално неадекватен, че може да търпи всички мизерии, но като му качиш с 20 лева бензина и застраховката полудява, понеже това е единственото, което живо го интересува. Че има нещо вярно, има - още Иван Хаджийски намеква, че по време на турското робство всички издевателства са окей, докато не ти вземат козата - тогава и само тогава вече полудяваш.\r\nНо всъщност тук вече се страда от особен парадокс: в най-бедната страна в Европа да се говори бедност е неприлично. Франция може, тук не. Ако там бедността е обществен проблем, тук е заслужена декласация от лошо изживян живот. Априорна, закономерна ситуация на провинцията. Логично следствие от това, че не си бил достатъчно съобразителен да емигрираш или най-малкото да се озовеш в София да подишаш лош въздух за добра заплата. Жълтите жилетки могат да разтърсят Париж, Макрон и ЕС. Тук могат да разтърсят максимум Сливен. Борисов щеше да рече, че им плаща Нинова, определени медии - че ползват жилетките, за да се правят на катаджии, за да обират подкупи в свободното си време. Никой няма да мине под Триумфалната арка на бедността - единствената, която сме издигнали.    Райко Байчев ", "date": "2018.12.10", "title": "Триумфалната арка на бедността "}
{"url": "https://www.actualno.com/varna/arhitekturen-pametnik-vyv-varna-se-e-prevyrnal-v-smetishte-i-opasno-svyrtalishte-na-narkomani-news_710847.html", "text": "  Години наред едно емблематично място във Варна и се е превърнало . Става въпрос за старите барутни погреби, където навремето се се съхранявали барутът и снарядите на Варненския гарнизон. Вместо да се превърне в културен паметник, това място е изоставено и става , живеещи около него. Вътре могат да се открият какви ли не отпадъци, , празни бутилки и много други неща. Жителите от квартал \"Погреби\" споделят, че много често там огън палят скитници и преминаването около свърталището, особено през късните часове, е изключително опасно. Освен това имотът е опасен за здравето и живота на хората, вреден е в санитарно-хигиенно отношение и създава условия за възникване на пожар.      Бункерът е последният елемент от крепостната стена в града, строена през 19-и век. В първите години на демокрация там се е помещавал легендарен рок клуб, а след това е бил друго заведение. От няколко години обектът е . През 2012 година имотът, който е публична държавна собственост, бе прехвърлен от държавата на Община Варна с цел да се превърне в мултифункционална зала с възможности за концерти и изложби. Година по-късно бе подписан  . През 2017 година бе направен нов опит за спасяване на Погребите, като имотът бе даден на Сдружението Варна-Европейска младежка столица за безвъзмездно ползване. Решението бе взето на сесията на Общински съвет- Варна. От организацията тогава споделиха, че имат идея някогашният бункер да се превърне в младежка зона от затворен тип. Желанието на сдружението е занапред пред сградата да се оформи и зона за практикуване на скейт, ролери и подобен тип алтернативни спортове, които все още нямат свое място в града. Една година по-късно, обаче, мястото си е все същото- . На мястото цари все същата мизерия, никой не е намерил начин да организира нито разчистването на боклуците, нито дори ограждането и обезопасяването на мястото. Явно е, че не са предприети някакви действия и засега идеята на сдружението \"Варна- Европейска младежка столица\" си остава само идея. отправи писмено запитване до председателя на Общински съвет- Варна Тодор Балабанов и до Биляна Раева - представител на община Варна в УС на Сдружението Варна ЕМС 2017, какво ще бъде бъдещето на Погребите, защо още не са предприети действия за превръщането им в младежка зона и кога ще стане това.  ", "date": "2018.12.10", "title": "Архитектурен паметник във Варна се е превърнал в сметище и опасно свърталище на наркомани"}
{"url": "https://www.actualno.com/varna/varnenci-protestirat-sreshtu-izgrajdaneto-na-18-etajen-hotel-do-vhoda-na-morskata-gradina-news_710850.html", "text": "  Тази събота в морската ни столица ще се проведе срещу високото строителство в идеалния център. Повод за недоволството е един конкретен проект, който предвижда на мястото на паркинга на хотел \"Одесос\" и в близост до входа на Морската градина да се появи .     Предвижда се той да е с височина , което ще го направи втората най-висока сграда във Варна след \"Двете кули\". Организаторът на протеста Николай Танчев твърди, че уличната мрежа няма да може да поеме генерирания високите сгради трафик, а бъдещият хотел ще закрие входа на Морската градина и ще наруши архитектурния облик на историческата част. Притесненията на варненци още са, че инженерно-геоложки изследвания не препоръчват подобно високо строителство, а капацитетът на ВиК мрежата ще се окаже недостатъчен. Протестиращите ще поискат Община Варна да наложи мораториум на високото строителство в идеалния център на града, а кота корниз да бъде 15 метра с мансардните етажи.\r\nПротестът е насрочен за , пред входа на Морската градина.", "date": "2018.12.10", "title": "Варненци протестират срещу изграждането на 18-етажен хотел до входа на Морската градина"}
{"url": "https://www.actualno.com/koledenduh/11-godishen-kustendilec-specheli-mejdunarodna-nagrada-news_710809.html", "text": "  11-годишният Георги Д. Иванов е носител на Първа награда в Международния конкурс за детска рисунка „С очите си видях бедата“. На тържествена церемония в Националния дворец на децата, в края на миналата седмица, бяха наградени най-добрите творби и техните автори.     Международният конкурс за детска рисунка “С очите си видях бедата” се провежда с подкрепата на Секретариата на Откритото частичното споразумение за големите рискове към Съвета на Европа (EUR-OPA). Организатори са ГДПБЗН, Министерството на образованието и науката и Националния дворец на децата.\r\nВ Трета категория на втора възрастова група най-добрият е Георги Десиславов Иванов от ЦНСТ – Кюстендил. Наградата му бе връчена от директора на ГДПБЗН главен комисар Николай Николов. Георги спечели наградата сред конкуренцията на деца от 11 държави.", "date": "2018.12.10", "title": "11-годишен кюстендилец спечели международна награда"}
{"url": "https://www.actualno.com/koledenduh/bogatata-praznichna-programa-na-ivajlovgrad-zapochva-na-11-dekemvri-news_710884.html", "text": "  Светлините на Коледната елха в Ивайловград ще грейнат на 11 декември от 16:30 часа на Площад „Тракия”, предава .     На 12 и 13 декември в Детски комплекс от 17:00 до 19:00 часа ще се състои “Коледна работилница”. Там ще бъдат изработени картички, украса, сурвачки.\r\nЗа 15 декември е предвидено откриване на Благотворителен Коледен базар „В името на добротата”. От него ще могат да бъдат закупени всякакъв вид лакомства, ръчно изработени сувенири, коледна украса, а децата ще имат възможност да измайсторят коледна украса и картички, които могат да послужат като подарък за семейството и приятелите.\r\nНачалният час е в 10:30 часа, а мястото е НЧ „Пробуда – 1914“. Изложба от детски творби на тема „Коледни вълнения“ ще се състои през целия седемнадесети ден на декември в детска градина.  Същия ден – 17 декември, в Дневен център за деца с увреждания от 14:00 часа ще бъде коледното тържество „Зимна радост”.\r\n„Великата любов” – концерт на камерна формация „Армира” с диригент Елена Грудева, посветен на основоположника на чешката музикална класика Бедржих Сметана, и наближаващите Коледни празници е обявен за 18:00 часа в малката зала на НЧ „Пробуда 1914” – Ивайловград.\r\nНа 18 декември от 9:00 ч. в детската градина в Ивайловград ще бъде коледното тържество „Нека всеки знае – Коледа дошла е!”, а от 10:30 часа ще се състои гостуване на Пенсионерски клуб „Дружба” в Дома за стари хора.    В Детски комплекс от 17:30 часа ще има „Коледен подарък” с участието на ученици от 2, 3 и 4 клас на СУ „Христо Ботев”.\r\nПрограмата за 19 декември включва „Коледна честитка от стихове и песни‘, подготвени от учениците от СУ „Христо Ботев”. Началото ще е в 11:00 часа в Дома за стари хора.\r\nНа 19 декември от 17:30 часа в СУ „Христо Ботев” първокласниците ще участват във „Вечер на математиката“. На 20 декември в 10:00 часа коледари ще посетят Общинска администрация.   На 20 декември в детските градини в селата Железино и Белополци от 10:00 часа ще стартира „Коледа в детската градина”.\r\nКоледари ще благословят обитателите на Дом за стари хора в 11:00 часа. На 21 декември на същото място ще се състои „Коледа дошла е!” в 10:30 часа.   Последните две събития от празничната програма ще бъдат на 21 декември. Първото започва в 11:00 часа в ОУ „Св. Св. Кирил и Методий” в село Железино. То ще бъде под мотото „Заедно на Коледа”.\r\nЧас по-късно в читалището на Свирачи ще бъде „Магията на времето”. В Белополци в читалище „Св. Св. Кирил и Методий” от 12:00 часа ще се състои „Коледа е!“.\r\nНа 1 януари от 00:30 часа на площада ще има “Следновогодишна наздравица”.", "date": "2018.12.10", "title": "Богатата празнична програма на Ивайловград започва на 11 декември"}
{"url": "https://www.actualno.com/business/bulgargaz-iska-po-skyp-priroden-gaz-kevr-uverjava-che-tova-njama-da-oskypi-parnoto-i-toka-news_710853.html", "text": "  Природният газ да поскъпне с 3,5% от януари поиска \"Булгаргаз\" ЕАД чрез документ, внесен в Комисията за енергийно и водно регулиране (КЕВР), съобщиха от БНР. Исканата от дружеството цена е 44,80 лв./MWh (без цени за достъп, пренос, акциз и ДДС), т.е. поскъпване с 1,52 лв./MWh.     Ако бъде одобрено от КЕВР, това ще бъде поредното увеличение на цената на газа. Тя се отразява негативно на големите потребители - най-вече предприятията от химическата промишленост. Заради повишенията през предходни тримесечия бяха увеличени и цените на парното и на топлата вода.   Сега обаче енергийният регулатор казва, че по-скъпият природен газ няма да повлияе на цената на тока и на топлинната енергия и тя няма да бъде променяна от 1 януари, тъй като се очаква увеличението на цената на природния газ за първото тримесечие на 2019 година да бъде около 4%. Председателят на комисията Иван Иванов каза преди време, че предварителната прогноза от страна на \"Булгаргаз\", която е била дадена на 10 ноември, е показала, че повишението на цената на природния газ за първото тримесечие на следващата година се очаква да бъде малко под 5 на сто. \"Ако се запази тази тенденция на световните пазари, където цената на суровия петрол постепенно намаля и в момента е малко под 70 долара за барел, мога да заявява, че цената на природния газ ще бъде коригирана, но това няма да доведе нито до повишаване цената на топлинната енергия, нито до повишаване цената на електрическата енергия\", уточни Иванов според БГНЕС.\r\n\"Булгаргаз\" аргументира исканото увеличение с по-високите доставни цени на природния газ от внос, както и с по-високия курс на щатския долар спрямо лева.  Очаква се КЕВР да разгледа и одобри предложението на \"Булгаргаз\" до края на този месец.\r\nЕдин от най-големите потребители на газ е столичната Топлофикация, която системно трупа дългове към доставчика. Заради заплахата от спиране на отоплението в столицата около 100 милиона лева задължения на \"Топлофикация - София\" към \"Булгаргаз\" бяха поети от Българския енергиен холдинг (БЕХ).   През юли КЕВР одобри поскъпване на природния газ с 10,81% до 400,95 лв./1000 куб. м. или 37,79 лв./мегаватчаса (без акциз и ДДС).    ", "date": "2018.12.10", "title": "\"Булгаргаз\" иска по-скъп природен газ, КЕВР уверява, че това няма да оскъпи парното и тока"}
{"url": "https://www.actualno.com/sofia/npo-iska-ot-cacarov-da-napravi-neshto-za-da-ima-mantinela-na-opasnija-pyt-pri-svoge-news_710859.html", "text": "  Отворено писмо до главния прокурор Сотир Цацаров изпрати неправителствената организация Институт за пътна безопасност, ръководена от бившия шеф на КАТ Богдан Милчев. С писмото НПО-то обръща внимание, че мантинелата на участъка на пътя при Своге, където стана автобусна катастрофа с , още не е възстановена.     Заради липсата на мантинела имаше няколко протеста и срещи на жители на Своге с местните власти и представители на АПИ, но така и не стана ясно кой е сложил първата мантинела. Ето какво пише института:   \"Минаха повече от три месеца от трагедията с двадесет загинали край гр. Своге, но все още не може да се установи кой трябва да възстанови еластичната ограда. Институтът за пътна безопасност, областният управител на София област, медиите, гражданите и други институции многократно отправяха покана към Агенция „Пътна Инфраструктура“ и община Своге да обезопасят участъка, но към момента всички се оправдават с това, че има досъдебно производство и е възможно да се извършват следствени действия на мястото. Експертите на Института смятат, че е налице обективна възможност да настъпи тежко ПТП в същия участък. Категорично считаме, че към настоящия момент няма причини еластичната ограда да не бъде възстановена, още повече, че спорният участък беше преасфалтиран\", гласят заключенията на НПО-то.  Архив   ", "date": "2018.12.10", "title": "НПО иска от Цацаров да направи нещо, за да има мантинела на опасния път при Своге"}
{"url": "https://www.actualno.com/books/nezabravimi-izjivjavanija-predlaga-shestijat-sofijski-mejdunaroden-literaturen-festival-news_710744.html", "text": "  Атракции и незабравими изживявания предлага започващото утре шестото издание на който ще продължи до 16 декември в мраморното фоайе на втория етаж на НДК. Посетителите ще могат да влезнат в произведението на Франц Кафка „Метаморфозата“ и да се превъплътят в огромно насекомо. „Метаморфозата“ ще присъства на фестивала във . Посетителите ще получат техническо оборудване и ще могат чрез новите технологии непосредствено да преживеят метаморфозата на Кафка – със звуците, с докосването, което е голямо предизвикателство за сетивата и въображението.     Тази година гости ще бъдат писатели от Германия, Австрия, Швейцария, Лихтенщайн и българските посетители. Ще бъдат представени едни от най-важните имена в , разбира се и българската литература и българските писатели с част от най-новите книги.\r\nПрограмата е разделена в различни панели и този път ще има нови формати. Традиционното събитие за поезия и музика тази година ще бъде превърнато в , което до последния момент няма да е известно къде ще се случи и кои ще са участниците. Единствената предварителна информация засега е, че наши поети и музиканти ще направят своя интерпретация на темата „Тайна“, ще представят нещо от немскоезичен автор, който им е повлиял и ще прочетат свои стихотворения, разказа в аванс програмният директор на фестивала Теодора Радева.\r\nДругият нов формат са , в който организаторите на фестивала ще дадат възможност на посетителите за 5 минути личен разговор с писател. Първите участници ще бъдат Алек Попов, Елена Алексиева, Виргиния Захариева,  Иван Ланджев и Соня Тодорова. 50 записали се посетители ще имат възможност за 5-минутен разговор по зададена от писателите тема.  Ще бъде въведен и трети нов формат: , чрез който ще бъдат представени други литературни събития в страната, спечелили своето място в културния живот.  Така ще бъдат представени Международния литературен фестивал в Русе, Прозрачният преводач на Къщата за литература и превод и други инициативи, събрали популярност в последните години.\r\nОсновната програма ще бъде в панелите Срещи с писатели, Дискусии и Детска програма. „Немскоезичната литература се свързва с тази възможност да се прави диалог, да се поставят проблеми от миналото, от настоящето и хората да се слушат\" , коментира програмният директор на фестивала Теодора Радева. Тя разкри още, че сред темите на такива диалози с немскоезични автори са - за носенето на чужда вина и за това какво става с товарите от миналото, които носим; – за размисъл каква книга е Европа дали трагичен роман или със сатирични елементи; – разговор за съвремието ни и всички теми, свързани с правото на избор, с чувството на вина.\r\nЩе бъдат разисквани и също Какво е добра поезия, специално място в програмата заемат и .       Много важен акцент ще бъде разговор за и тенденциите в немското книгоиздаване.\r\nДруг елемент от програмата е дискусия за това – ще се дискутира различният начин, по който става в различните държави и навлизането на темата в литературата.\r\nФестивалът е съпътстван и от BUCHSCHMUCK, например включва селекция от визуални интерпретации на  произведения на немскоезични автори като Франц Кафка, Патрик Зюскинд,  Гьоте, Херман Хесе и Е.Т.А. Хофман. на фестивала включва над 80 участници и 40 събития.   ", "date": "2018.12.10", "title": "Незабравими изживявания предлага шестият Софийски международен литературен фестивал"}
{"url": "https://www.actualno.com/burgas/obshtina-burgas-vzima-56-ot-profsyuznija-dom-sled-16-godishna-saga-news_710856.html", "text": "  След 16-годишна съдебна сага между собствениците на профсъюзния дом е постигната спогодба. Общата пазарна стойност на сградата 5 869 919 лв. без ДДС, тя е с брутна площ 5848 кв. метра.     Община Бургас става собственик на близо 56% от имота (2224 кв. м), оценени от вещо лице за 3,3 млн. лева. От пететажната сграда държавата при постигнатото споразумение ще стопанисва близо 32,7% от имота на стойност 1,8 млн. лв., а шест физически лица си поделят останалата съсобственост, става ясно от докладна на кмета Димитър Николов.   Той е внесъл проекта на спогодбата пред Общинския съвет за одобрение, а видно от докладната, съдебната сага е започнала през 2002 година.\r\nДелът на държавата ще се притежава от Министерството на регионалното развитие и благоустройството (МРРБ), а ще се управлява от областния управител на Бургас.  Общината получава атрактивните имоти – в това число почти всички магазини, бившото кино, заведение и офиси в различни части на сградата.\r\nДелът на всеки е определен от съда и съдържанието на спогодбата е съгласувано с останалите съсобственици, като всички са декларирали, че няма да имат претенции по сметки и суми за времето, през което не са могли да използват имота.", "date": "2018.12.10", "title": "Община Бургас взима 56% от профсъюзния дом след 16-годишна сага"}
{"url": "https://www.actualno.com/business/bylgarska-kompanija-dostavja-internet-na-stotici-hiljadi-indijci-news_710743.html", "text": "  Индия. Индия на цветове, миризми, тълпи, задръствания, бедност, богатство и огромна пропаст между тях. На колцентрове, квартални монополисти и корпоративни гиганти. Дом на 1,3 млрд. души, голяма част от които запалени любители на интернет. И една българска компания, която им го осигурява.     Разбира се, далеч не на всички, но \"Озовахме се в Индия през 2008 г. с една простичка идея - entertainment over internet ( забавление по интернет - бел.ред) или intertainment. Много преди да бъде измислен Netflix знаехме, че видеото по мрежата е това, което продава интернет в къщите на хората\", разказа основателят и изпълнителен директор на Excitel по време на - инвестиционна компания, специализирана в дялови вложения с частен капитал.\r\nПотребителите на мобилни данни в Индия са достигнали 450 млн. души само в последните години. Фиксиран интернет обаче имат само 8 млн. домакинства от четвърт милиард. Основната причина за това - колкото и да е изненадващо - не е неплатежоспособността на хората, а… изграждането на инфраструктура по улиците.   * Улица в Делхи, Индия. Снимка: iStock.com  , обясни Горчилов.\r\nПо думите му обаче неорганизираността и хаосът имат и добра страна - позволяват процъфтяването на 80% от индийската икономика е в този неорганизиран сектор. Така отделни хора контролират по няколко улици  и отговарят за разпъването на кабели и поддръжката им в конкретния район. \"Именно това са хората, докарали телевизия до 200 млн. домакинства в Индия, но с интернета е малко по-сложно. Те не са готови да инвестират в системи, софтуер, управление, но пък нямат проблем да вкарват пари в неща, които са под техния контрол\", допълва българският предприемач.    Ролята на Excitel в момента е да гради бранд, опорни мрежи, да установява връзки с кварталните доставчици. Според Горчилов обаче най-трудна е \"последната миля\" за доставянето на интернет на дадено домакинство и именно в нея е 80% от работата - физическата работа, локалните ремонти, проблемите от факта, че Индия продължава да е основно кешова икономика. \"Изправени сме срещу мастодонти. Само маркетинговият бюджет на един от основните телекомуникационни играчи е половин милиард долара на тримесечие. казва Горчилов.\r\nExcitel обаче не се плаши. Според основателя пазарът е права линия. В Индия хората откриват интернет на мобилния си телефон и после идва фиксираният.   Рикши и кабели в Делхи, Индия. Снимка: iStock.com    \"Спрямо фискираните телекоми не се притесняваме, защото няма шанс да градят в районите, в които ние градим. подчертава Горчилов.\r\nКъм момента Excitel има около 210 000 потребители в Делхи и Хайдарабад. В компанията работят 830 служители директен персонал и още около 4000 души чрез партньори. Приходите за последната година са около 15 млн. евро. на българската компания обаче са още по-амбициозни „В Индия все още сме достатъчно малки, за да сме интересни“, казва Горчилов. Но по всичко личи, че едва ли ще бъдат малки за дълго.", "date": "2018.12.10", "title": "Българска компания доставя интернет на стотици хиляди индийци"}
{"url": "https://www.actualno.com/society/nacionalnata-biblioteka-otbeljazva-140-godini-news_710864.html", "text": "  Отбелязваме 140-годишнината от създаването на Националната библиотека “Св. Св. Кирил и Методий”, предаде БГНЕС.     Днес бе тържественото честване на кръглата годишнина. През 1878 г. на 4 април софийският учител и секретар на градския съвет Михаил Боботинов предлага да се учреди „публична библиотека, нужна за развитието на София в културно и образователно отношение“. През 1878 г. на 28 ноември е избрана временна библиотечна комисия, която би се наела да уреди и отвори библиотеката „според съществующий нейн Устав“. Тази дата (по нов стил 10.12.1878) се приема за рождена дата на Народната библиотека.   Днес 140 години след онзи паметен 10 декември, Националната библиотека е мечтаното от предците ни духовно средище, което дава възможност за сближаване на хора със значими за обществото идеи и каузи, каза настоящият директор на библиотеката доц. д-р Красимира Александрова. Тя подчерта, че приемствеността е процес, който обединява традиция, настояще и бъдеще. „Националната библиотека е пример за надграждане на наследеното от поколения специалисти и изследователи. Институцията се радва на респектиращо присъствие в културния живот на България, има какво да покаже и на Европа и на света, а приносът ѝ за популяризиране на българската култура заслужава признание и адмирации. Вярвам, че професионалното съвместяване на традицията с модерността ще ни помогне да предадем любовта си към словото и книгата на всеки, прекрачил прагът на тази достолепна сграда“, посочи доц. Александрова.\r\nТези 140 години са били по-лесните със сигурност, смята министърът на културата Боил Банов. Според него е важното от тук насетне тази светиня и тази институция да намира своя път и да бъде стълб в нашия дух. „Всички говорим, знаете, дигитализация, съвременно общество, обаче цели поколения почваме да произвеждаме, които не могат да отворят, не могат да разлистят книга. Да разлистиш книга, няма нищо общо с това на компютъра да цъкнеш и да погледнеш. Това е голямата драма и тук библиотеката трябва да опази нашия дух и да го предава нататък, щото иначе ще почнем прекалено много да се дигитализираме, ще вземем да спрем и да мислим“, каза Банов.  Днес около 17:30 часа ще има 3D mapping върху фасадата на сградата на Националната библиотека. А днес и утре библиотеката е домакин на Международната конференция „Благотворителност и култура на дарителството”. Миналата седмица в сряда беше официално валидирана пощенска марка „140 г. Национална библиотека”, а два дни по-късно беше открита изложбата „Съкровищата на Националната библиотека” (придружена с албума „Съкровищница”), в която показват оригинали на някои от най-ценните ръкописи, старопечатни книги и архивни материали от фонда на Националната библиотека.", "date": "2018.12.10", "title": "Националната библиотека отбелязва 140 години"}
{"url": "https://www.actualno.com/crime/njama-postradali-pri-pojara-vyv-vidinskija-dom-za-stari-hora-news_710823.html", "text": "  Спасиха 25-ма при пожар в дом за възрастни хора. Инцидентът станал на 9 декември във видинското село Куделин. Сигналът е получен  в 23:20 часа от дома за възрастни хора с умствена изостаналост.     Пристигналите на мястото екипи с два противопожарни автомобила потушили пламъците. Огънят унищожил 18 кв. м. покривна конструкция. Като причина за пожара огнеборците смятат, че е  техническа неизправност в комина.   Няма пострадали хора, евакуирани са били 25 души. Освен това са спасени и съседните три сгради.  ", "date": "2018.12.10", "title": "Няма пострадали при пожара във видинския дом за стари хора"}
{"url": "https://www.actualno.com/business/terem-raboti-na-zaguba-za-milioni-news_710854.html", "text": "  Варненското кораборемонтно предприятие „ТЕРЕМ - КРЗ Флотски арсенал - Варна\" ЕООД работи на загуба и има дългове от близо 3 млн. лева. Това съобщава министърът на отбраната Красимир Каракачанов в отговор на депутатски въпрос, свързан с дейността и състоянието на \"Терем\".     Дружеството, което в момента е ангажирано основно с ремонт на граждански кораби, има 9.2 млн. лв. приходи за първите 9 месеца на 2018 г. - с 4% по-малко спрямо същия период на предидшната година. Компанията е на загуба с 500 хил. лв. за първите 3 тримесечия на годината, а общите й дългове са в размер на 2,83 млн. лв. Паричните средства на „Терем“ са 3.1 млн. лв. към 31.10.2018 г.\r\nПриходите спадат значително спрямо предходните 2015 г. и 2016 г., когато са съответно 21 млн. лв. и 33 млн. лв, което се дължи на прекратените ремонти на руски военни кораби и загубата на руския пазар, поради променената геополитическа обстановка в региона. Това принуждава предприятието да се насочи предимно към гражданския пазар на плавателни съдове.\r\nНа \"Терем\" тежат и загубите, натрупани по време на икономическата криза, довела до значително съкращаване на търговските кораби от нисък и среден клас.  Тъй като предприятието е специализирано главно в ремонта на военни кораби, то не може да приема големи търговски плавателни съдове.\r\nОсвен това компанията работи в силно конкурентна среда, като съперниците й в региона разполагат с много по-големи и съвременни съоръжения.   Работещите в \"Терем\" са средно 556 души, като служителите намаляват с 20% спрямо предходната година. За производствените звена, дори и в момента се търсят и се назначават работници. Средната работна заплата в предприятието за деветмесечието на 2018 г. е 1 085 лева е нараснала с 6,58%, спрямо същия период на 2017 г.    Поръчките за ремонт и обслужване на български и чужди контрагенти, които се изпълняват в момента, не са достатъчни за пълно натоварване на мощностите и цялостно запълване на производствения капацитет на предприятието.\r\n \r\nАДФИ е извършила задълбочена проверка на дружеството, при която не са констатирани нарушения в търговската и производствена дейност.", "date": "2018.12.10", "title": "\"Терем\" работи на загуба за милиони"}
{"url": "https://www.actualno.com/curious/godishen-horoskop-za-2019-g-strelec-news_710824.html", "text": "   посветете на семейството. Децата порастват бързо и много скоро ще разберете, че важните моменти са отминали. Не пропускайте това време и се опитайте да се сближите, колкото се може повече. Семейно събиране ще сплоти семейството и ще допринесе за усещането ви за удовлетвореност от живота.     През ще се наложи да запретнете ръкави, тъй като в работата ще ви чака изключително много задачи. Това е време, в което да се изявите подобаващо, особено ако имате повече претенции за кариерното ви развитие.   По този начин през вече ще може да се радвате на първите плодове на вашите усилия. Някои представители на знака ще може да се похвалят с финансова стабилност и нарастване на доходите. Помислете как ще е най-разумно да използвате придобитите средства.\r\nПрез планирайте кратка почивка, която да ви позволи да си починете и да съберете нови сили. Месецът е подходящ за извършването на профилактични прегледи. Ако възникнат проблеми със здравето ви никакъв случай не ги пренебрегвайте.   може да ви зарадва с навлизането на нови интересни хора в живота ви. Самостоятелните представители на знака може да започнат вълнуваща авантюра. Не пропускайте общуването - сега всеки контакт ще е от полза за вас. \r\nПрез ще ви е трудно да се съсредоточите за работа, така че гледайте да разчистите работното поле през този месец, за да ви останат за изпълнение по-леки задачи. Започналата наскоро връзка ще се развива с бързи темпове и ще се радвате на взаимност и хармония. подходящо време за атака на следващия кариерен връх. Всичко, с което се захванете ще се получава с лекота.        е вашето време за почивка. Опитайте се да си доставите всичко, от което имате нужда в здравословни рамки и без много излишни емоции. Това е добро време да започнете практикуването на нов вид спорт.\r\nПрез бъдете сдържани и не бързайте да си правите прибързани изводи за хората. Някои представители на знака може да се замислят за смяна на служебното поприще. Не се колебайте да развиете своето хоби в по-сериозна дейност.\r\nАко го направите през може да получите пари си постъпления от нея. Това е месец, в който живота ви ще бъде наситен със събития. Ще балансирате между семейния живот и работата.\r\nПрез няма да ви е лесно да обърнете внимание на всички, а всеки ще дърпа към себе си. За да няма обидени мобилизирайте всичките си сили и ресурси. може да ви донесе приятни изненади , като предложение за по-изгодна работа. Не се колебайте да натрупате опит в нова област.      ", "date": "2018.12.10", "title": "Годишен хороскоп за 2019 г. - Стрелец"}
{"url": "https://www.actualno.com/society/funkt-furniture-otvarja-vrati-na-15-dekemvri-news_710873.html", "text": "  Твърде е вероятно, търсейки добро място за кафе, брънч или вечеря в София, да сте посещавали . Общото за тях е, че са създадени от архитектурно студио , които могат да се похвалят както с награди от България - Dibla Design Awards, конкурс „Къща на годината“ на списание „Идеален дом“, награди на списание „Наш дом“; така и с международни отличия като Best Bar and Restaurant Design Awards, BIG SEE /South East European Interior Award/. А наскоро интериорът за офис на фирма LEANPLUM им донесе две от най-престижните отличия в индустрията – второ място на IAA Awards и „honorable mention“ на Global Architecture and Design Awards.     Една от причините да са толкова търсени като студио е, че проектират и създават мебелите специално за всеки интериор, с който се заемат. Казват, че така им е по-лесно да работят според правилата, които сами си поставят като основни, а именно – само естествени материали, семпъл дизайн и максимална функционалност. От функционалността все пак произлиза и самото им име –  Хората също забелязват мебелите и студиото редовно получава запитвания за тях. „Да направиш мебел и да остане само в един интериор е като да напишеш мелодия и да я изсвириш само веднъж“, казва Мария Балева, една от основателките на . Същевременно създадените вече дизайни позволяват производството им в кратки срокове и според желанията на клиентите. Така се ражда идеята тези мебели да бъдат обединени във ( – серия авторски мебели, създадени по поръчка.  Каним ви на премиерата на на 15 и 16 декември в +ТОВА (ул. „Марин Дринов“ 30 в София), където в импровизиран pop-up магазин ще бъдат изложени мебели, прототипи и мостри за разглеждане, и ще се предлагат специални цени на поръчаните в тези два дена мебели.", "date": "2018.12.10", "title": "FUNKT furniture отваря врати на 15 декември"}
{"url": "https://www.actualno.com/crime/ima-li-praktika-mvr-sliven-da-syobshtava-izbiratelno-za-tejki-katastrofi-news_710869.html", "text": "  \"65-годишен мъж и съпругата му (61 г.) са пострадал при катастрофа на 8 декември. Мъжът е настанен в Отделението по реанимация на МБАЛ \"Д-р Иван Селимински\" - Сливен със съчетана травма на глава, гърди и крайници. Пациентът е в добро състояние. Съпругата му е приета в хирургичното отделение с гръдна травма. Жената също е в добро състояние\". Това се посочва в днешна информация от Многопрофилната болница за активно лечение „Д-р Иван Селимински” в Сливен.     Проверка на установи, че катастрофата не е отразена в днешния бюлетин на Областната дирекция на МВР, в който би трябвало да са обобщени всички криминални и пътни инциденти от почивните дни. Говорителят на сливенската полиция потвърди, че също не разполага с информация за пътния инцидент. Тя поясни, че щом няма постъпила информация по случая, очевидно няма заведено досъдебно производство.   От отговора на Областната дирекция на МВР излиза, че за тежки пътни инциденти, със сериозно пострадали хора, се съобщава избирателно. Дали това е обичайна практика или е следствие от голямата натовареност в първия работен ден от седмицата, предстои да разберем.", "date": "2018.12.10", "title": "Има ли практика МВР-Сливен да съобщава избирателно за тежки катастрофи?"}
{"url": "https://www.actualno.com/health/8-hrani-koito-ne-trjabva-da-jadem-na-prazen-stomah-news_710128.html", "text": "        Много от вас ще бъдат разочаровани, защото сред \"враговете\" на закуска е дори и кафето. Любимата гореща сутрешна напитка на мнозина е по-добре да се остави настрана за малко. За да не допуснем фатални грешки, съветваме ви да се запознаете с други продукти, които трябва да ядете в средата на деня.   Правилното хранене е основата на здраво тяло. Също така е важно не само това, което ядете, но и когато го направите. Експерти диетолози изготвиха списък с продукти, които не препоръчват да се ядат на празен стомах.   Всички любители на кафето предпочитат да започнат сутринта с чаша прясно сварено кафе. Но те дори не подозират, че това е вредно за организма им. Кафето предизвиква прекомерно производство на стомашен сок, което уврежда лигавицата. Най-лошите последици са гастрит или язви. Това не означава, че трябва да откажете тази освежаваща напитка. Просто изчакайте, докато закусите. Най-популярната закуска е нещо сладко. Известните френски кроасани с кафе са доста предпочитан вариант. Все пак се въздържайте от тях, ако не искате да поканите диабета. На задстомашната жлеза е трудно да произведе голямо количество инсулин, за да се разгради глюкозата, ако това трябва да се случи веднага след събуждане. Така че опитайте да замените шоколада с нещо по-малко вкусно и задоволително.        Въпреки популярното вярване, че всички зеленчуци са много полезни, трябва да знаете, че могат да ви навредят рано сутрин. Суровите зелени зеленчуци съдържат аминокиселини, които агресивно засягат стомашната лигавица. По-добре е да направите гарнитура от зеленчуци за основно ястие по-късно през деня. Те съдържат много киселина, поради което се отделя много стомашен сок. По този начин ще си гарантирате не само дискомфорт, но и киселини. Подобен ефект има консумирането на ябълки, картофи и цитрусови плодове на празен стомах.       Този плод, изяден на празен стомах, може да наруши функционирането на вашата сърдечно-съдова система. Яжте банани след основната закуска. Полезните витамини ще бъдат по-добре усвоени от тялото ви. Тази категория продукти включва главно печивата. И това е най-лошият избор на бърза закуска, ако сте гладни. От тези продукти тялото страда от повишено образуване на газове. Ще почувствате дискомфорт и тежест. Не забравяйте, че напитките, особено студените и газирани, имат отрицателен ефект върху метаболизма. Експертите съветват, преди да започнете закуската, да изпиете чаша вода със стайна температура. Това ще помогне на процеса на храносмилане.    Храната с много различни подправки няма да донесе никакви ползи на стомаха ви рано сутрин. Пригответе се за болка, киселини и храносмилателни разстройства. Обърнете внимание на различни зърнени култури. Те са източник на витамини, полезни микроелементи, което означава енергия и сила. Не забравяйте и за ползите от обикновените яйца. Между другото, този нискокалоричен продукт ще привлече вниманието на тези, които следят фигурата си. Също така консумирайте различни видове ядки.", "date": "2018.12.10", "title": "8 храни, които НЕ трябва да ядем на празен стомах"}
{"url": "https://www.actualno.com/europe/erdogan-kritikuva-zapada-zaradi-protestite-vyv-francija-news_710882.html", "text": "  \"Западните правозащитници и преса демонстрират липса на честност и се отнасят различно към протестите във Франция.\" Това заяви турският президент Реджеп Ердоган, съобщи РИА Новости.     \"Онези правозащитници, които активно работеха на протестите на Гези, в Париж мълчат - те са слепи, глухи и неми. Световните медии не показват обективно това, което се случва във Франция. Вдигнаха целия свят на крака заради Гези. Хайде сега точно по същия начин показвайте протестите във Франция. Но те не ги показват, защото не са честни\", каза още Ердоган.   По думите му никой вече не може да дава на Турция уроци по демокрация и права на човек.\r\n\"Онези, които най-силно крещят за правата на човека, отдавна са най-лошите примери в това отношение\", допълни турският президент.  Протестите на \"жълтите жилетки\" започнаха на 17 ноември срещу вдигането на цените на бензина. Масовите протести преминаха в безредици и сблъсъци с полицията, погроми, подпалвания на коли, разрушения на магазини и банки.\r\nПрез юни 2013 година Турция бе обхваната от вълна от протести, започнали в Истанбул заради решението на властите да отрежат дърветата в парк Гези в района на Таксим и да построят на негово място мол. Протестиращите бяха подкрепени от много турци в страната и сънародниците им, живеещи в чужбина. Протестите прераснаха в недоволство срещу политиката на правителството.   ", "date": "2018.12.10", "title": "Ердоган критикува Запада заради протестите във Франция"}
{"url": "https://www.actualno.com/scene/malkata-kibritoprodavachka-na-scenata-na-muzikalnija-teatyr-news_710872.html", "text": "  Детската оперета „Малката кибритопродавачка” по обичаната приказка на Ханс Кристиян Андерсен ще има само две представления на сцената на Националния музикален театър. Те са на 16-ти декември, неделя, от 11 и от 17 часа. Музиката на композитора Румен Бояджиев –син, декорите и костюмите на художника Евгения Раева и анимацията на Никола Налбантов пренасят не само децата, но и възрастните, в един приказен свят.      Творбата е една от малкото български класически детски оперети. За музиката на „Малката кибритопродавачка” композиторът Румен Бояджиев –син печели наградата на Българското национално радио „Музикант на годината“ 2012-та за творчески дебют. Той е познат като композитор на филмова, балетна, камерна и симфонична музика. През последните години работи на щат в оркестъра на Националния музикален театър. За работата си там той споделя: „Всеки музикант, който иска да изучи класическата музика из основи, е добре да изучава и оперетните майстори, защото те са изключителни оркестратори. Те извършват прехода между популярната и класическата музика, когато е било необходимо да се променят изразните средства. Слушането на оперета много ми е помогнало, а Музикалният театър е изиграл голяма роля в развитието ми не само като музикант, но и като човек.”  \"Малката кибритопродавачка\" е режисьорски дебют на актрисата Деляна Хаджиянкова, която превръща класическата оперета в елегантен спектакъл. Гледайте звездите на Националния музикален театър: Добрина Икономова, Олга Динова, Катерина Тупарова, Александър Мутафчийски, Иван Панев в детската оперета „Малката кибритопродавачка”. Участват хор, балет и оркестър под диригентството на Григор Паликаров. Със специалното участие на малчуганите от детски хор „Пим -пам” при читалище „Петър Берон” – София.", "date": "2018.12.10", "title": "„Малката кибритопродавачка” на сцената на Музикалния театър"}
{"url": "https://www.actualno.com/curious/zashto-myjete-haresvat-blondinkite-news_710839.html", "text": "  Всяка една брюнетка поне веднъж в живота си се е чудила с какво са повече блондинките от брюнетките?     Защо те са по-интересни за мъжете? С какво толкова ги привличат? Всъщност причините са доста, въпреки че не всеки мъж е почитател на блондинки. Ако все още не сте си отговорили на този въпрос, то със сигурност сте на правилното място.       Един мъж винаги иска да закриля половинката си, а русите коси създават усещане за невинно ангелче, което има нуждата от закрилник. Благодарение на тях лицето изглежда по-младо и нежно, а мъжете свързват това с плодовитост. Жена с миловидно лице и красива руса коса винаги пробужда у мъжете голям интерес. Бялата кожа също е много харесвана от мъжете, а обикновено русокосите дами я притежават. Тя също създава впечатление за млада и поддържана жена, защото здравословните проблеми върху светла кожа си личат много повече. Така един мъж може само с поглед да разбере дали половинката му е здрава. А дама, която има руса коса и красива, бяла кожа, може да бъде истинско бижу до него.        В нашата нация блондинките са смятани за голяма рядкост, за това са приемани и като по-екзотични и интересни от мъжете. Естествените блондинки са все по-голяма рядкост, а боядисаните коси нямат същия ефект върху мъжете. Колкото по-рядко се среща дадено нещо, толкова по-желано е то от хората. Ето защо естествените блондинки са изключително привлекателни. Според проучване голяма част от мъжете си мислят, че блондинките са много по-забавни и разговорливи . С тях може да се започне разговор много по-лесно, отколкото с техните тъмнокоси приятелки. Също така те не приемат отношенията си с мъжете много сериозно и за това с общуването с тях е много по-лесно.       Тях просто камерата ги обича, много по-фотогенични са от брютенките. Всяка една тяхна снимка е перфектна. Заради това много модели изрусяват косата си. Също това е причината много от блондинките да се запознават с нови мъже в интернет. Изрусени коси има много, но естествената блондинка се забелязва от далече и определено може да бъде запомнена много лесно. Вероятно в стая с 20 жени, само една ще е естествена блондинка, което би направило впечатление на много голяма част от мъжете. Гледайки постоянно блондинки по телевизията, всеки един мъж започва подсъзнателно да търси такава жена, особено ако любимата му актриса или певица е естествена блондинка. Постоянните твърдения „мъжете харесват блондинки“, „те се забавляват повече“ също кара мъжете да предпочитат жените с руса коса.    Много голяма част от мъжете смятат, че блондините са по – стилни. Това е защото абсолютно всеки цвят им отива и могат да си позволят да се обличат във всякакви цветове. Това е много голям плюс, защото имат възможността да се обличат интересно и различно, в странни цветове и в същото време да изглеждат стилно и елегантно.", "date": "2018.12.10", "title": "Защо мъжете харесват блондинките?"}
{"url": "https://www.actualno.com/blagoevgrad/meso-izvyn-hladilnici-lipsa-na-kontrol-i-mrysotija-na-pazara-v-sandanski-news_710799.html", "text": "  Истинска буря от емоции се заформи в социалната мрежа, след като се появиха снимки от пазара в град Сандански, предава кореспондентът на .     На кадрите се вижда, че търговци продават месо и месни продукти в легени и върху маси, без да има специални хладилни чанти или съоръжения. Зеленчуците и плодовете пък са разпръснати по земята, а сиренето и кашкавалът също не са защитени.\r\nЕто какво пише авторът на снимките:\r\n\"Пазарът на град Сандански. Меса от легени и кофи. Домашно пилешко месо в хладилни чанти. Зеленчуци по земята. Сирене и кашкавал на открито. Сок от бъз в стари шишета, всякакво вино. Няма ХЕИ, РЗИ и прочие. Няма държава. Пък не знам някой да е умрял\".  Жител на града коментира публикацията с думите: \"Кофти, че понякога на такива пазари, сред истинските баби и дядовци има фалшиви. Със зеленчуци от борсата и купен мед, опакован като уж домашен. За съжаление, истинските домашни производители няма как да ги изгонят\".     се свърза с РЗИ – Благоевград, за да ги попитаме дали са запознати със случая, правят ли се проверки на пазарите и дали досега има констатирани нарушения.  Оттам обаче отговориха, че не правят проверка на пазарите и ни прехвърлиха към Агенция за безопасност на храните.\r\nНе успяхме да се свържем БАБХ на нейните телефони за Благоевград, затова им отправихме нашите въпроси в писмена форма: Ето ги и тях:   1) Запознати ли сте със случая?\r\n2) Прави ли проверка Агенцията на пазарите в благоевградска област?\r\n3) Има ли досега констатирани нарушения и какви са те?   До написването на този материал, все още нямаме отговор от Агенцията.", "date": "2018.12.10", "title": "Месо извън хладилници, липса на контрол и мръсотия на пазара в Сандански"}
{"url": "https://www.actualno.com/society/afis-korupcijata-e-glavna-prichina-za-nedoverieto-kym-instituciite-news_710810.html", "text": "  На въпроса според вас нараства, намалява или остава на същото ниво корупцията в България?, през месец декември 58% отговарят, че нараства, а пет пъти по-малко – 11%, че намалява. Още 32% смятат, че тя остава на същото ниво. Това показва проучване на агенция АФИС за нагласите на българите относно у нас.     \"От пролетта насам наблюдаваме рязко увеличение на публично видимата борба с корупцията в особено големи размери. Заведени бяха дела срещу фигури, станали известни в епохата на Голямата приватизация като Баневи, Арабаджиеви, Стайкови, арестувани бяха инспектори и общински кмет по подозрение в изнудване за подкуп\", коментират социолозите.   Иначе казано, в съотношение 5,5 към 1 преобладава мнението, че корупцията в страната не само не намалява, но нараства. Същият въпрос е задаван в предишни национални изследвания на АФИС през отминаващата 2018 година и делът на отговарящите, че корупцията расте, се колебае в интервала 53-58%, докато обратното мнение се движи между 10 и 11%.\r\n\"Ако всички граждани са равни пред закона, институциите на правосъдието и правоналагането би трябвало да са „на страната на добрите“. Въпреки това само 20% имат доверие в съдебната система като цяло, докато 68% не ѝ се доверяват. Нещо повече, на молба да посочат до две сфери, в които е най-силна корупцията, 43% посочват правосъдието, 34% митниците, 24% здравеопазването, 19% полицията, 17% партиите, 17% администрацията на министерствата, 10% общинските администрации, 8% държавните фирми, 6% образованието и 2% други сфери. Вижда се, че самото правосъдие води в класацията\", отбелязват експертите.  Новият орган - Комисията за противодействие на корупцията и за отнемане на незаконно придобитото имущество (КПКОНПИ), заедно със специализираната прокуратура и съд - посегнаха на представата за недосегаемост на богати или натоварени с власт лица. Въпреки това само 17% отговарят положително на въпроса, дали имат доверие на Комисията, а 66% заявяват, че нямат.\r\nОтчасти това се обяснява с амортизацията на шумните публични акции. Тъкмо тази есен предишни дела от 2010 г. (срещу бившия военен министър Николай Цонев, тези по делата известни като „Октопод“, „Медузите“, „Касоразбивачите“, лекари в родилното отделение в болницата в Горна Оряховица и др.) завършиха с фиаско във вид на оневиняване и присъди за обезщетения заради нарушение на правата на обвиняемите. И сега преобладава очакване за подобен резултат. На въпроса, \"Очаквате ли, че ще се стигне до присъди?“, 59% изразяват скепсис, че в крайна сметка ще бъде осъдено поне едно от разследваните лица. 30% очакват присъда да сполети само някои от тях. Едва 6% са на мнение, че ще бъдат осъдени всички.\r\n\"Възприятието за в обществото е свързано с политическа ориентация, но не може да се сведе до партийни пристрастия. Сред хората, които биха гласували за ГЕРБ, позитивното възприятие има само лек превес (26% отговарят, че тя нараства, а малко повече – 30% смятат, че намалява, докато 42% не виждат промяна; съотношението е 1 към 1,2). По друг начин погледнато, почти цялото (70%) позитивно мнение е капсулирано в електората на управляващите. А сред неангажираните избиратели (отговорили с „Други“, „Не съм решил“, „Не отговарям“, „Няма да гласувам“), оценката е дори по-негативна (60% смятат, че корупцията набира сила), отколкото средната за всички електорални групи. Тъй като голяма част от разкритията от изборите насам идват от депутати на БСП, очаквано потенциалният електорат на БСП е особено категоричен. Съотношението между двата отговора е 68% към 3% или 22 към 1). Така че разбивката по партии показва връзка в обратна посока: усещането за корупция не толкова е отражение на пристрастия, колкото обратно, „размеква“ подкрепата за управляващите партии\", твърдят от АФИС.       Ред явления като корупция, покупка на влияние, въздействие на парично подплатените интереси върху властта и медиите имат общ корен в социалното неравенство и неизбежното му преливане в гражданско. При зрелището на сблъсък между правосъдие и хора, притежаващи капитал, възприятията се влияят и от репутацията на втория протагонист. Затова въпросът не е само морален, а включва и равносметка, доколко изобщо е била полезна за България политиката на приватизация и създадените от нея отношения между хората.\r\nПри зададен въпрос „Доколко беше полезна приватизацията за България?“, само 3% отговарят, че тя е била изцяло полезна. Още 6% смятат, че е била предимно полезна. Противоположният полюс има много по-голяма тежест – 32% оценяват, че е била изцяло вредна и още 26% – предимно вредна. Диференцирана оценка според конкретния случай („понякога полезна, друг път – вредна“), дават 23% от хората. Сумарно, 9% я смятат за изцяло или предимно полезна, а шест пъти повече (58%) – за изцяло или предимно вредна.\r\nОчаквано, между и този за приватизацията има статистическа връзка. Онези, които дават негативна оценка на приватизацията в много по-голяма степен, мислят, че и корупцията нараства. В народното творчество това намира израз в рефрена „За кокошка няма прошка, за милион няма закон“.\r\nВпрочем, за разлагащата връзка между материално и политическо неравенство предупреждава още класикът на гражданския либерализъм Жан-Жак Русо: „Що се отнася до богатството – пише той – никой гражданин не бива да бъде толкова богат, че да може да купи другиго и никой толкова беден, че да се принуди да се продава“.\r\nИначе казано, утопия е да се мисли, че прекаленото материално неравенство не води неизбежно и до политическо неравенство, че не ерозира гражданския морал и не заразява институциите. През последните десетилетия усещането за корупция и понижението на доверието към институциите вървят успоредно с растящо неравенство не само в България, но и в почти всички индустриализирани страни. В това отношение страната не само не е изключение, но е добра илюстрация за последиците от глобализацията, дерегулацията и материалното разслоение. Ако тези тенденции не претърпят обрат, властта и правосъдието все повече ще са част от причината, а не преградата пред корупцията, завършва коментарът на АФИС.      ", "date": "2018.12.10", "title": "АФИС: Корупцията е главна причина за недоверието към институциите"}
{"url": "https://www.actualno.com/europe/evropejskijat-syd-oficialno-dade-shans-na-velikobritanija-da-se-otkaje-ot-brexit-news_710868.html", "text": "  Великобритания може да се откаже едностранно от Brexit т.е. от активирането на чл. 50 от Лисабонския договор. Това постанови Европейският съд в свое . По този начин съдът реално потвърди на генералния адвокат Кампос Санчес-Бордона. Позициите на генералния адвокат обикновено са индикация какво в крайна сметка ще бъде съдебното решение по определен въпрос.     Съгласно решението, възможността Лондон едностранно да се откаже съществува докато не бъде официално подписано споразумение за прекратяване на членството с ЕС или по всяко време в двугодишния транзитен период по излизане от ЕС, ако няма подписано изрично споразумение (такова в момента няма). Причината е, че Обединеното кралство е уведомило ЕК за намерението си да излезе от ЕС, а не за решение да излезе от ЕС.   Ако Великобритания се откаже от Brexit, това трябва да стане съгласно националната конституция и следвайки принципите ѝ. А решението за такъв отказ следва да бъде представено писмено пред Европейската комисия.\r\nВсъщност, според Европейския съд чл. 50 на Лисабонския договор не адресира изрично предмета на отказ от намерение да се излезе от ЕС. И след като няма изричен анекс, който да урегулира отказ от уведомление за напускане на ЕС, чл. 50 от Лисабонския договор ги урегулира, което значи, че разколебалата се да излезе от ЕС страна-членка може едностранно да прекрати процедурата. Това се счита за суверенно решение.  Припомняме, че утре (11 декември) британският парламент трябва да гласува предложение за споразумение с ЕС за завършване на процеса по Brexit, като това споразумение трябва да постави основите на бъдещо търговско споразумение между Великобритания и ЕС. За момента позицията на правителството на Тереза Мей е, че има три варианта на развитие – или споразумението да бъде прието, или да не бъде и да има Brexit без споразумение, или Brexit да бъде спрян, като \"Даунинг стрийт\" 10 подчертава, че първият вариант е най-добрият.", "date": "2018.12.10", "title": "Европейският съд официално даде шанс на Великобритания да се откаже от Brexit"}
{"url": "https://www.actualno.com/dobrich/nad-102-sa-preizpylnenite-prihodi-na-obshtina-dobrich-news_710828.html", "text": "  Изпълнението на собствените приходи на община Добрич е 102,44% към момента, което е 21,797 млн. лв. Това съобщи на седмичната оперативка зам.-кметът по финансовите въпроси Елка Димова, предаде кореспондентът на .     С най-голям дял в сумата са данъчните приходи – 7,7 млн. лв. са постъпили в общинската хазна от данъци. Събраната сума от такса смет достига 5,2 млн. лв. като изпълнението по това перо е 96% и има предпоставки да бъде изпълнен планът до края на годината, са очакванията на Димова.   От неданъчни приходи са събрани 3 млн. лв., а планът е преизпълнен с 16 на сто. Тук най-голям дял имат разпоредителните сделки с имоти. Димова уточни, че не се правят безпринципни продажби за пълнене на хазната. Сделките са със земи и общината ги е продала на инвеститори. На единия парцел вече е построен завод, а на другия се изгражда голям жилищен комплекс. Местната власт в Добрич и занапред ще предлага парцели на инвеститори. Димова е убедена, че това е начинът тези имоти да носят приходи и в бъдещ период.", "date": "2018.12.10", "title": "Над 102% са преизпълнените приходи на община Добрич"}
{"url": "https://www.actualno.com/africa/oon-prie-pakta-za-migracija-na-konferencija-v-marakesh-news_710841.html", "text": "  Конференцията на ООН прие Глобалния пакт за миграцията пред лидери и представители на около 150 държави в Мароко, предаде AFP.     Описвайки го като \"пътна карта за предотвратяване на страдание и хаос\", генералният секретар на ООН Антонио Гутериш се опита да разсее онова, което той нарече \"редица митове около пакта\".   Това включва и твърденията, че международният договор ще позволи на ООН да наложи миграционни политики на държавите-членки.\r\nГлобалният договор за безопасна, редовна и законна миграция - финализиран от ООН през юли след 18 месеца преговори - беше официално одобрен в Маракеш в началото на двудневната конференция.  ", "date": "2018.12.10", "title": "ООН прие пакта за миграция на конференция в Маракеш "}
{"url": "https://www.actualno.com/music/ida-corr-idva-s-fedde-le-grand-za-koleda-v-dvoreca-news_710838.html", "text": "  С наближаването на едно от най-чаканите събития за годината SOLAR Christmas, организаторите обявиха и артистите, които ще се качат на сцената в НДК, заедно с .  На , в мраморното фоайе на двореца ще видим датската певица , както и един от бившите резиденти на YALTA CLUB, , който се завръща в България от Лондон специално за събитието. Тримата артисти ще се качат на сцена с 360-градусов дансинг на нестандартната локация – мраморното фоайе на НДК.     Ida Corr е много приятна и подходяща изненада в лайнъпа на коледното издание на SOLAR. Магнетичната датчанка набра популярност още с дебютния си албум Streetdiva от 2005 год., както и с последвалия Robosoul през следващата година. След създаването на специалната песен Mirror 07-07-07 в колаборация с Fedde Le Grand, името ѝ става познато и извън Дания. Вторият им съвместен проект, сингълът Let Me Think About It, който е продуциран от холандския диджей, достига до целия свят. Комбинацията от соул и хаус превръща парчето в най-продавания сингъл извън Дания от датски изпълнител, печели първо място в класацията на Billboard Hot Dance Airplay и завладява сърцата на милиони души по целия свят. Ride My Tempo от 2009 год. е следващият и изключително успешен сингъл, последван от многобройни хитове през годините. Колаборациите и с Fedde le Grand също не приключват и тя взема участие в сингъла Firestarter oт миналогодишния албум на Fedde, който очакваме да чуем на 22 декември. Зад пулта, ще видим и един дългогодишен приятел на YALTA CLUB и на българската електронна сцена. Juan Alvarez е познат като един от най-дългогодишните резиденти на клуба. Диджеят, чиито сетове са подгрявали легенди като Tiësto, Mark Knight, Pete Tong и Victor Calderon ще се завърне от Великобритания, специално за SOLAR Christmas, за да ни припомни уникалните си селекции.  Локацията на събитието е още една предпоставка за нестандартно изживяване. SOLAR Christmas ще се проведе на специално изградена платформа с 360-градусов дансинг, превръщайки мраморното фоайе в едно уникално, парти място.      ", "date": "2018.12.10", "title": "Ida Corr идва с Fedde Le Grand за Коледа в двореца"}
{"url": "https://www.actualno.com/help/blagotvoritelna-izlojba-za-toni-shte-se-provede-v-kustendil-news_710818.html", "text": "  От 12-ти до 21-ви декември, във възрожденското училище в Кюстендил ще се проведе благотворителна изложба за 20-годишния Тони Костов, който се нуждае от средства за лечение в чужбина. Както писа, Тони е поставен пред огромно изпитание да се бори с За да живее, Тони има нужда от нашата помощ. Семейството му е подало документи във водещите онкологични болници в Европа. Дали ще трябва трансплантация на костен мозък, ще е ясно след края на първия курс химиотерапия. До момента се знае, че предполагаемата сума за лечението му ще бъде около €150 000.     Изложбата ще се състои под наслов “Купи картина - спаси живот!“ и в нея ще се включат творби от фонда на Национален конкурс “Пролет върху листа“ и творби на Арт - ателие  “Духовна пътека за млади зографи“. Средствата от откупените картини ще бъдат предоставени за лечението на Тони Костов, коментираха от отдел “Култура и духовно развитие“ към Община Кюстендил, за кореспондент на от града.   Дарителска сметка:              ", "date": "2018.12.10", "title": "Благотворителна изложба за Тони ще се проведе в Кюстендил"}
{"url": "https://www.actualno.com/business/registriran-e-ryst-v-prerabotvashtata-promishlenost-sochat-danni-na-nsi-news_710829.html", "text": "  По предварителни данни през октомври 2018 г. индексът на промишленото производство, изчислен от сезонно изгладените данни, се увеличава с 0.8% в сравнение със септември 2018 година, съобщиха от НСИ.     През октомври 2018 г. при календарно изгладения индекс на промишленото производство е регистриран ръст от 1.6% спрямо съответния месец на 2017 година.   През октомври 2018 г. увеличение спрямо предходния месец е регистрирано в преработващата промишленост - с 0.9%, и в добивната промишленост - с 0.3%, а намаление е отчетено в производството и разпределението на електрическа и топлоенергия и газ - с 2.0%.\r\nПо-значителен ръст в преработващата промишленост се наблюдава при: производството на превозни средства, без автомобили - с 29.4%, производството на тютюневи изделия - с 28.3%, производството на химични продукти - с 15.2%, производството на метални изделия, без машини и оборудване - с 14.0%.  Спад е регистриран при: производството на лекарствени вещества и продукти - с 8.7%, производството на основни метали - с 4.4%, производството на дървен материал и изделия от него, без мебели и ремонта и инсталирането на машини и оборудване - по 4.2%.\r\nНа годишна база ръст на промишленото производство, изчислен от календарно изгладените данни, е отчетен в преработващата промишленост - с 2.6%, а спад е регистриран в добивната промишленост - с 6.3%, и в производството и разпределението на електрическа и топлоенергия и газ - с 3.8%.   По-значително увеличение в преработващата промишленост спрямо предходната година се наблюдава при: производството на превозни средства, без автомобили - със 71.7%, производството на тютюневи изделия - с 25.7%, ремонта и инсталирането на машини и оборудване - с 23.8%, производството на лекарствени вещества и продукти - с 16.8%.    Намаление е отчетено при: производството на основни метали - с 16.7%, производството на облекло - с 11.8%, производството на дървен материал и изделия от него, без мебели - с 8.9%, производството на метални изделия, без машини и оборудване - със 7.8%.", "date": "2018.12.10", "title": "Регистриран е ръст в преработващата промишленост, сочат данни на НСИ"}
{"url": "https://www.actualno.com/business/bylgarskite-kompanii-koito-prodyljavat-da-vpechatljavat-sveta-news_710748.html", "text": "  Наистина добра идея, решение на проблем, стратегия, амбиция, готовност да работиш здраво. Ако имаш тези неща, ще постигнеш успех не само в България, а и далеч извън границите ѝ. Доказват го три български компании, с които През 2018 година те не само са продължили да се развиват, а и са отбелязали впечатляващи ръстове. Научихме повече за новите им начинания по време на събитие, организирано от „Импетус Капитал“ - компания, специализирана в дялови инвестиции, подкрепила и трите проекта.      В Allterco до такава степен са заринати с поръчки, че им се е наложило да създадат своеобразен пощенски клон в офиса си. Компанията предлага продукти и услуги в сферата на мобилните комуникации, мобилните разплащания и нотификации (почти всички SMS-и от банки и куриерски служби минават през Allterco), интернет на нещата. Най-известният ѝ продукт продължава да е , позволяващ на родители да следят местоположението на децата си. От него компанията продава в пъти повече от основния си конкурент в световен мащаб.\r\nСред новите продукти от 2018 г. са MyKi Junior - часовник с по-модерен дизайн, поддръжащ 3G и позволяващ двупосочни видео обаждания, както и MyKi Care - устройство за следене на здравословното състояние на деца, най-вече температурата и дишането. В момента продуктът се тества в почти всички детски отделения в страната, предимно неонатологични отделения т.е. той помага да се следи здравето на най-малките, които още не могат да кажат какво ги боли.   , заяви основателят и изпълнителен директор на Allterco Димитър Димитров.\r\nНова е и линията продукти Shelly за . Чрез тях на практика можете да контролирате всичко в жилището си, както и да следите консумацията на ток. По думите на Димитров те са набрали голяма популярност след рецензиите, дадени им от известни влогъри и блогъри. Стигнало се дотам, че компанията молела поредния блогър да не бърза с отзивите за нов продукт, защото просто не може да смогне с поръчките.\r\nВодещи пазари за Allterco са Германия, Италия, а вече и САЩ. Според Димитров германците харесват продуктите заради функционалността, а италианците - заради дизайна.    \"Единственото, което в момента ни спира с нещата за автоматизиране на дома, е специфична сертификация, която важи само за там. Ако в дома ти стане пожар и има включено устройство без този сертификат, застрахователят няма да ти плати щетите. Ние вече сме в процес на сертификация и очакваме това да стане в началото на януари. Стане ли и това, ще се превърнем във фактор в САЩ\", каза още Димитър Димитров. Компанията BioSeek е създател на търсачка за информация в сферата на биологичните науки, но изобретението ѝ може да има приложение и в десетки други области. Един от проблемите, които адресира, например е консолидирането на данни от множество софтуери в една корпорация. А основната цел на BioSeek е да създаде търсачка, в която няма кутия за търсене и подсказките идват директно!\r\n\" (графични бази данни). При семантичния анализ сме се фокусирали върху извличането на структури от текста и разпознаване на различни елементи от него според индивидуалните интереси. Графичните бази данни пък са много силни, когато например става дума за връзки между хора в дадена група“, поясни основателят на BioSeek Росен Генчев.\r\nПо думите му плюс на техния продукт са по-лесните и конкретизирани заявки, както и възможността търсенето да се представя графично - иновация на BioSeek.  “Според нас търсенето трябва да е свързано с аналитиката. Разширихме директното презентиране на данни върху съдържание, вече отваряме около 300 вида файлове. Дори не се налага да правите копи-пейст, за да видите допълнителна информация“, заяви той.      От компанията се похвалиха, че са сключили договор с Dynamo Software, която ще прилага тяхната технология в работата си.\r\n\"Искаме основно да променим начина, по който се правят търсения. Да създадем търсене без търсене\", каза още Росен Генчев. Иновативни системи за контрол на достъп и идентификация на база биометрични данни - това е полето на дейност на компанията BioDit. Според основателя ѝ Юлиан Софрониев чиято сигурност е сведена до нула, защото лесно могат да бъдат изгубени, откраднати или хакнати. BioDit са създали първата безжична система в света, позволяваща контрол на достъп и идентификация. Технологията е и досега не е репликирана от никой от световните играчи.\r\n\"Мисията ни е да направим живота по-сигурен. Имаме богата гама от продукти, които разработваме без външни партньори. Предлагаме специално устройство за хотелската индустрия, което да замени ползването на карти за стаите, както и устройства за безпогрешна идентификация в банки, заводи и др\", каза Софрониев.   Един от новите продукти - , е специално разработен за водещ производител на блиндирани врати и за 2 месеца повече от 100 души у нас са се снабдили с него. Работи чрез мобилно приложение. От януари ще се предлага и на европейския пазар.\r\nЗа първите 9 месеца 1,5% от българските производствени предприятия с над 100 служители са клиенти на BioDit. \"Миналата година стартирахме проект в хотел в Ибиса, който тестваше нашата технология за контрол на достъп на гостите. От април този проект прерасна в петгодишен договор, придружен от договори от два други хотела. Повече от 40 000 туристи са използвали нашите системи и имаме 90% положителна обратна връзка\", заяви Софрониев.\r\nМакар продажбите на компанията да не са исторически - около 151 000 евро, ръстът ѝ е много отчетлив. \"През 2019 г. основната ни насоченост тъй като там има над 99 000 хотела, а нашият бизнес модел е уникален за индустрията. Планираме да създадем и екип на място. Другите ни пазари са Великобритания и Белгия. Във Великобритания изкачваме малко заради Brexit, но имаме добри партньорства. В Белгия си сътрудничим с най-голямата фирма в сферата на сигурността\", допълни основателят на BioDit.\r\nТой съобщи още, че в началото на 2019 г. компанията се готви да излезе на Българска фондова борса.    Дяловото инвестиране е новопоявяваща се индустрия в България, с него се занимават не повече от 10 компании. като за последното тримесечие има не повече от 10 професионално изпълнени. Тези данни изнесе партньорът в \"Импетус Капитал\" Николай Мартинов.\r\nПо думите му над 1800 български компании са регистрирали двуцифрен ръст през годината, много от тях с над 25%. \"В такива компании инвестира \"Импетус Капитал\" - създаващи иновативни продукти и услуги, способни да се продават в целия свят. Търсим лидери, които са коректни, фокусирани и компетентни, екипи, които са добре сработени, умеят да се учат и променят\", допълни Мартинов.\r\nСпоред Мартинов когато инвеститорите влагат много усилия да тласнат компаниите към развитие. А целта е в края на вложението фирмите да струват многократно повече.\r\nМартинов уточни още, че дяловото инвестиране не е алтернатива на инвестициите в недвижими имоти, а средство тези имоти да се напълнят с платежоспособни ползватели.", "date": "2018.12.10", "title": "Българските компании, които продължават да впечатляват света"}
{"url": "https://www.actualno.com/koledenduh/uchenici-ot-razlog-i-petrich-vyzrodiha-stara-tradicija-news_710846.html", "text": "  Старата и забравена традиция за размяна на писма с непознати другарчета явно отново е съживена. Ученици от Разлог си размениха коледни писма с техни връстници от Петрич. Анонимната размяна е станала, без едното дете да знае името на другото, но за сметка на това всеки е получил красива картичка.     Децата от Разлог са изработили своите картички с помощта на учителките си, като в тях са вложили пожеланията си за много здраве и весели коледни празници. \r\n\"С трепет учениците очакваха посланията от своите връстници. С радост прочетоха поздравленията и си обещаха, че ще се срещнат с тях. За създаването на нови приятелства разстоянието не е пречка, това доказаха учениците от двете училища.\", коментират от община Разлог инициативата.", "date": "2018.12.10", "title": "Ученици от Разлог и Петрич възродиха стара традиция"}
{"url": "https://www.actualno.com/velikotarnovo/bchk-startira-podpomaganeto-s-hranitelni-produkti-na-ujazvimi-grajdani-vyv-velikotyrnovska-oblast-news_710827.html", "text": "   . Предоставянето на помощите ще се извърши от служители и доброволци на БЧК в и ще продължи в десетте общини на областта по предварително изготвен , съобразен с възможностите за зареждане на пунктовете. Всеки правоимащ ще получава съответните продукти срещу документ за самоличност и подпис.      които включват: спагети – 1,5 кг; говеждо в собствен сос - 0,300 кг; леща – 3 кг; захар – 3 кг; гювеч – 1,6 кг; зелен фасул – 2,4 кг; лютеница – 0,500 кг; грах – 1,6 кг; домати стерилизирани – 1,6 кг; говежди кюфтета в бял сос – 0,600 кг; риба херинга – 0,170 кг; пиле фрикасе – 0,300 кг; зрял боб – 2 кг; конфитюр – 0,500 кг; ориз – 2 кг; олио – 3 л. Лица и семейства, подпомагани с целева помощ за отопление (2016 г.– 2017 г.).;\r\nМайки (осиновителки), които получават месечни помощи за отглеждане на дете до навършване на една година (м. юни 2018 г.);  Лица и семейства, получили еднократна помощ за ученици в първи клас (за учебната 2017/2018);\r\nЛица с трайни увреждания, с определено право на чужда помощ, които имат ниски лични доходи и получават месечна добавка за социална интеграция (м. юни 2018 г.);\r\nЛица и семейства, които получават месечни помощи за отглеждане на дете с трайно увреждане (м. юни 2018 г.);    Лица и семейства, получили еднократни или месечни помощи, предназначени за превенция и реинтеграция, отглеждане на детето при близки и роднини и в приемни семейства за периода 01.01.2018 - 30.06.2018 г.;\r\nЛица и семейства, инцидентно пострадали от бедствия и аварии при форсмажорни обстоятелства, подпомогнати с еднократна помощ, въз основа на установеното индивидуално ниво на материално лишение за периода 01.01.2018 г. - 30.06.2018 г. ще работят в градовете - общински ценрове на областта, като за общините Велико Търново и Горна Оряховица са открити по два пункта. (начална и крайна дата) са съгласно изготвения , както следва: - гр. Велико Търново, ул. „Марно поле“ № 14, от 12.12.2018 г. до 28.02.2019 г. - гр. Велико Търново, ул. „Цанко Церковски“ № 10, от 28.01.2019 г. до 28.02.2019 г.   - гр. Горна Оряховица, ул. „Никола Петров“ №  31 (Професионална гимназия по електротехника и електроника)     от 28.01.2019 г. до 28.02.2019 г.\r\n4. - гр. Горна Оряховица, ул. „Св. Княз Борис I“  № 29 от 28.01.2019 г. до 28.02.2019 г. - гр. Елена, ул. „Иван Момчилов“  № 52 от 21.01.2019 г. до 28.02.2019 г. - гр. Златарица,  ул. „Стефан Попстоянов“ № 1 от 21.01.2019 г. до 28.02.2019 г. - гр. Лясковец, ул. „Младост“ № 1, (Домашен социален патронаж), от 14.01.2019 г. до 28.02.2019 г. - гр. Павликени, ул. „Княз Дондуков – Корсаков“ № 2, от 14.01.2019 г. до 28.02.2019 г. - гр. Полски Тръмбеш, ул. „Тунджа“ №10 (Домашен социален патронаж), от 08.01.2019 г. до 28.02.2019 г. - гр. Свищов, ул. „Трети март“ №74, Техникум по индустриална химия, от 21.01.2019 г. до 28.02.2019 г. - гр. Стражица, ул. „ Казаларска. царица“ № 2 (ОП „Странични дейности“), от 22.01.2019 г. до 28.02.2019 г. - гр. Сухиндол, ул. „Росица“ № 115, от 14.01.2019 г. до 28.02.2019 г.\r\nПо информация от Димитър Русев – директор на Регионалния офис на БЧК във Велико Търново, и ще предостави помощи на 1169 нуждаещи се в областния център. Пунктът за селата на община Велико Търново ще стартира раздаването на хранителните продукти от 28 януари 2019 г. и до края на м. февруари ще обслужи 735 уязвими граждани.\r\nОперация 2 BG05FMOP001-2.003 се осъществява по , съфинансирана от Европейския съюз чрез Фонда за европейско подпомагане на най-нуждаещите се лица\r\nОбщо за страната до 28 февруари Българският Червен кръст ще предостави индивидуални пакети с хранителни продукти на 297 460 уязвими граждани в 309 раздавателни пункта. \r\nОперативната програма се управлява от Агенцията за социално подпомагане и се осъществява със съдействието на местните власти. \r\nОрганизаторите съобщават, че по-подробна информация, гражданите могат да получат от отговорните служители в териториалните структури на Агенцията за социално подпомагане и в регионалните офиси на БЧК.", "date": "2018.12.10", "title": "БЧК стартира подпомагането с хранителни продукти на уязвими граждани във Великотърновска област"}
{"url": "https://www.actualno.com/america/kitaj-protestira-sreshtu-nehumannoto-otnoshenie-kym-izpylnitelnija-direktor-na-huawei-news_710833.html", "text": "  Китай протестира срещу \"нехуманното\" отношение на Канада към изпълнителен директор на телекомуникационния гигант Huawei.     Главният финансов директор на Huawei Мън Уанджоу е подала искане към съда във Ванкувър да бъде освободена под гаранция от канадския затвор.   В клетвена декларация 46-годишната жена каза, че е била лекувана в канадска болница за хипертония, откакто бе арестувана на 1 декември по искане на Вашингтон за евентуална екстрадиция в САЩ, предаде БГНЕС.\r\nКитайският държавен вестник \"Глобал Таймс\" съобщи, без да цитира източници, че \"изглежда канадското задържане не ѝ предлага необходимите здравни грижи\".  \"Ние вярваме, че това е нечовешко и нарушава човешките права\", заяви говорителят на външното министерство Лу Канг.", "date": "2018.12.10", "title": "Китай протестира срещу \"нехуманното\" отношение към изпълнителния директор на Huawei "}
{"url": "https://www.actualno.com/ruse/rusenskijat-syd-otbeljazva-140-godini-ot-syzdavaneto-si-s-izlojba-news_710837.html", "text": "  През тази година Русенският съд отбеляза 140 години от създаването на прилагащата закона институция. Изложба от творби на ученици и студенти ще бъде представена  и е посветена на кръглата годишнина.     За конкурса от съда дават поле за изява и трибуна на надарени и талантливи ученици и студенти да изработят  картина, декупаж (изготвяне на колаж или хартиена апликация), макет или друго произведение по тяхно виждане във връзка с честваната годишнина. Гражданите ще имат възможност да разгледат и закупят експонатите, като получените средства ще бъдат предоставени на хуманната инициатива „Българската Коледа“. Всеки закупил творба ще получи специално издаден Сертификат за дарение.   Дарителите ще получат закупените творби след официалното закриване на събитието, което ще се състои на На тържеството ще присъстват авторите на произведенията, магистрати, съдебни служители, адвокати и граждани.", "date": "2018.12.10", "title": "Русенският съд отбелязва 140 години от създаването си с изложба"}
{"url": "https://www.actualno.com/politics/spored-karakachanov-makedonija-iska-da-priemame-falshificirana-istorija-news_710766.html", "text": "   Това заяви вицепремиерът и министър на отбраната Красимир Каракачанов във връзка с отношенията ни с Македония     Според Каракачанов общата комисия по договора не си върши работата, защото Македония бави и протака. Няма как да подкрепяме Македония, когато те твърдят, че цар Самуил е македонски цар и се борил срещу българите. Няма как да твърдят същото и за братя Миладинови. В договора има един текст – че спорните исторически факти и личност се доказват на базата на доказани документи. Те не желаят да приемат такива документи, подчерта Каракачанов пред БНТ. Според него Македония иска компромис между документи и налагани от 1945 година вариации. Те си го представят, че ние ще отстъпим и те ще отстъпим, но ние няма какво да отстъпим, че Самуил е български цар, уточни Каракачанов. И обеща да се съгласи с представени от Македония документи за \"македонския произход\" на цар Самуил, но не написани от техните професори, а от съвременници на Самуил например.    . Ако искаш да си партньор с някой, не може да си правиш сметката да го изиграеш и заобиколиш, подчерта вицепремиерът. Не може да организираш дечица да рецитират, че българите са измъчвали и убивали хиляди македонци, добави военният министър.\r\nКой друг прави това, да се кара със съседите – типично българска черта, иронизира Каракачанов. И обяви, че през октомври не е имало никакво въстание в Битоля срещу \"бугарския окупатор\", за да се празнува македонски национален празник.  Красимир Каракачанов смята и, че целта му е постигната и има , в която се говори за европейските ценности. Чудесно – това значи да не крадеш история, уточни министърът. Ако сами не си направим проблеми, българите не можем да съществуваме, каза Каракачанов като пример какви са и македонците и като по-дебел намек, че македонците са българи.\r\nВ цялата тирада Каракачанов не коментира Преспанския договор (между Македония и Гърция) и Договора за приятелство, добросъседство и сътрудничество между България и Македония, какъв език беше използван в двата документа и кое беше изчистено черно на бяло като последващи задължения.   По вечния въпрос за нови избори, Каракачанов коментира, че не се страхува, но и че сега не е време, защото ще се губи време. Той обяви и, че \"Обединени патриоти\" ще предложат промяна в законодателството, за да има въвеждане на общественополезен труд за кражби, ощетяващи с по-малко от 200 лева жертвите.    ", "date": "2018.12.10", "title": "Според Каракачанов Македония иска да приемаме фалшифицирана история"}
{"url": "https://www.actualno.com/europe/bylgari-v-norvegija-vnesoha-protestna-deklaracija-sreshtu-otnemaneto-na-deca-news_710843.html", "text": "  Представители на българската общност в внесоха протестна декларация срещу незаконното и брутално отнемане на наши деца в Скандинавската държава.     Валентин Желев - админ на българската общност в Норвегия, Александър Желев - админ на българската общност в Норвегия и Николай Николов - председател на \"Асоциация на бащите в България\", входираха декларация от 7 страници. Те я предоставиха на шефовете на БАРНЕВЕРН в Кристиансан - Моника Брюнер и Хайди Салвесен.   В една от точките в декларацията те информират норвежките власти, че българския народ е много чувствителен на тема грубото отнемане на деца от родителите и тяхното насилствено асимилиране. \r\nВ декларацията е отбелязано още, че в Норвегия има случаи на отнети деца още преди раждането им.  \" Н\" използва силата, парите и безконтролната си власт, за да манипулира показанията на биологичните родители в съдебните зали\", се казва още в декларацията.\r\nПо думите на вносителите \"БАРНЕВЕРН действа като терористична организация, щедро финансирана и покровителствена от Правителството на Норвегия.\"   На срещата в офиса на БАРНЕВЕРН българската общност поиска да се договорят методи за съдействие от страна на България при случаи с наши деца в Скандинавската държава.    ", "date": "2018.12.10", "title": "Българи в Норвегия внесоха протестна декларация срещу отнемането на деца"}
{"url": "https://www.actualno.com/smolyan/250000-lv-poluchi-mbal-v-smoljan-za-otdelenieto-po-hemodializa-news_710777.html", "text": "  Министерството на здравеопазването преведе 250 000 лева за Отделението по хемодиализа към МБАЛ \"Д-р Братан Шукеров\" - Смолян. Целевата субсидия , съобщи Изпълнителният директор на болницата д-р Марин Даракчиев. Обявена е обществена поръчка за избор за доставка на медицинска апаратура и оборудване. Предвижда се договорът с изпълнителя да бъде подписан до края на януари 2019 г., а техниката да бъде доставена .     „Ще бъдат закупени . Ще направим и частичен ремонт на отделението - смяна на осветлението, боядисване на залите и коридора, ремонт на тоалетната и банята за пациенти. Отделението е поддържано, не се нуждае от основен ремонт, но е хубаво да се направи освежаване“, каза д-р Васил Бояджиев.   С получените от Министерството на здравеопазването средства ще се направи почти пълна смяна на апаратурата, с което ще обезпечи дейността на отделението за около . На сега действащите ще бъде направена профилактика. Част от тях ще останат като резервни, в случай на нужда.\r\nВ момента на хемодиализа в болницата са 27 човека от всички населени места на Смолянска област. Пациентите са обезпечени и с модерен транспорт.  ", "date": "2018.12.10", "title": "250 000 лв. получи МБАЛ в Смолян за отделението по хемодиализа"}
{"url": "https://www.actualno.com/curious/navyrshvat-se-127-g-ot-rojdenieto-na-neli-zaks-news_710785.html", "text": "  Световната търсачка Google създаде Doodle (Драскулка) в чест на германската поетеса, автор на театрални пиеси и преводач, Нели Закс.     Тя  е родена в Берлин на 10 декември 1891 г. Израства в култивирана еврейска среда, отрано музицира, пише стихове и желае да стане балерина. Толкова е впечатлена от дебютния роман на Селма Лагерльоф „Сага за Йоста Берлинг“ (1891), че започва да си кореспондира с шведската писателка и това общуване ще продължи повече от тридесет и пет години.   След 1933 г. Нели Закс прекарва „седем години под ужаса на Хитлер“, а творбите ѝ са официално забранени. Едва в 1940 г. успява чрез името на току-що починалата нобелистка Селма Лагерльоф да получи виза за Швеция и в последния момент преди изпращането ѝ в концлагер се преселва заедно с майка си в Стокхолм (цялото останало семейство загива в лагерните пещи).\r\nПрез петдесетте години Нели Закс започва кореспонденция с поета Паул Целан, когото посещава в Париж през 1960 г. Постепенно тя си пробива път и в литературния живот на Федерална република Германия и бива „открита“ от младото поколение немски поети. Нейните стихосбирки „И никой не знае какво по-нататък“ (1957) и „Бягство и преображение“ (1959) излизат в Хамбург, Мюнхен и Щутгарт. Следват „Пътуване в безпрашието“ (1961), „Все тъй смъртта празнува живота“ (1961), „Пейзаж от викове“ (1966) и издадената посмъртно „Разцепи се, нощ“ (1971).  През 1966 г., на седемдесет и петия си рожден ден, получава – заедно с Шмуел Йосеф Агнон – от ръцете на шведския крал Нобеловата награда за литература: „за изключителните ѝ поетически и драматически произведения, които със завладяваща мощ тълкуват съдбата на еврейския народ“. Парите от наградата поетесата дарява на нуждаещи се. Нели Закс не се завръща в Германия и умира в Стокхолм, достигнала световно признание.", "date": "2018.12.10", "title": "Навършват се 127 г. от рождението на Нели Закс"}
{"url": "https://www.actualno.com/healthy/do-kraja-na-meseca-moje-da-smenite-lichnija-si-lekar-news_710790.html", "text": "  До края на месец декември здравноосигурените лица могат да сменят личния си лекар, припомнят от агенция Фокус. За целта пациентите трябва да закупят или да разпечатат от интернет страницата на НЗОК формуляр за смяна, който е поместен в секция „Вие питате”. Не е необходимо досегашният лекар да бъде информиран за смяната от пациента. Това става по служебен път.     Здравноосигуреното лице само вписва своите лични данни във формуляра за смяна. В регистрационната форма се попълват и данните на предишния личен лекар, както и на неговата практика. От своя страна, новоизбраният личен лекар попълва своите лични данни и данните на практиката, в която работи. Вписва се и датата, на която здравноосигуреното лице е направило новия си избор.   Същите данни се нанасят и в здравноосигурителната книжка на пациента. Тя остава за съхранение у пациента, а номерът ѝ се вписва в Регистрационна форма за постоянен избор. Два пъти в годината - през месец юни и през месец декември, всяко здравноосигурено лице има право да смени избрания личен лекар с друг, сключил договор с НЗОК. Такава смяна може да се направи и извън определените за това месеци, ако обстоятелствата налагат това.", "date": "2018.12.10", "title": "До края на месеца може да смените личния си лекар"}
{"url": "https://www.actualno.com/burgas/centralna-ulica-v-burgas-se-nujdae-ot-speshen-remont-snimki-news_710787.html", "text": "  Улица „Шейново“ се намира в централната част на Бургас. Частта и от сградата на операта, зад дома на културата ДНА, в посока училище „Иван Вазов“, не подлежи на коментар.     Освен, че е разбита и трудна за предвижване, тя крие и още препятствия. Пешеходци и шофьори са притеснени как ще преминават по нея през зимата. И най-малкото замръзване прави паветата . Друга неприятна особеност на тази част от улица „Шейново“ са неравните тротоари. Преминаването по тях е , но то се засилва след първия паднал сняг. Хората, които минават за първи път по вълнообразните тротоари, могат наистина да пострадат.     Живеещите в района . Освен децата, които минават по отсечката на път за училище, възрастните хора и живеещите в близките блокове, има още един поток от минувачи. Това са посетилите на постановките на операта или различните прояви в ДНА.    Интересен е и фактът, че тази част от улицата се използва от шофьорите, които излизат от платения общински паркинг, който се намира под сградата на бургаската опера. ще отправи въпрос към отговорните институции на община Бургас - докога улицата ще е в този си вид.", "date": "2018.12.10", "title": "Централна улица в Бургас се нуждае от спешен ремонт (СНИМКИ)"}
{"url": "https://www.actualno.com/smolyan/ot-grycka-strana-traseto-kym-bydeshtija-gkpp-ksanti-rudozem-e-pochti-probito-news_710791.html", "text": "  Трасето към бъдещия граничен контролно-пропускателен пункт Ксанти-Рудозем от гръцка страна е почти пробито, остава един километър до границата с България. Това това сочи доклад на водещия партньор по проекта „Егнатия одос“, предаде кореспондентът на .     Документът е бил представен по време на петото заседание на Комитета по наблюдение на Програмата за трансгранично сътрудничество Интеррег V-А Гърция-България в Ксанти. Заседанието бе съпредседателствано от зам.-министъра на регионалното развитие и благоустройството Деница Николова.   Изпълнител на обекта е дружеството „Актор“, което спечели търга през месец януари за 49 658 280 евро, сваляйки обявената от възложителя цена с 50,7%.\r\nОтсечката от село Димарио до границата е с дължина 8 километра, а срокът за изпълнението на обекта е 24 месеца. Финансирането е осигурено от три източника – Префектура Източна Македония и Тракия, Оперативна програма „Транспорт“ и Програма за европейско териториално сътрудничество „Гърция-България“.  По проекта са предвидени 11 моста с обща дължинна близо 855 метра, два единични двупосочни тунела с обща дължина 273 метра.\r\nПътят е изцяло нов, строи се в сложна горска местност, като в момента се изгражда техническата част, направени са и помощни пътища за техниката.   От българска страна е започнала рехабилитацията на 18 км от главния път Средногорци – Рудозем, който се финансира със средства от трансграничната програма. Провежда се обществена поръчка за избор на изпълнител на 1,7 км обходен път на Рудозем, като се очаква догодина да започне реалната работа. Изпълнява се и рехабилитация на 32 км от пътя Момчилград - Ивайловград.    В ход е процедура по избор на изпълнител за новото ГКПП „Рудозем- Ксанти“, чийто възложител е областният управител на Смолян. Очаква се в началото на 2019 г. да има подписан договор и строителството му за започне.", "date": "2018.12.10", "title": "От гръцка страна трасето към бъдещия ГКПП Ксанти-Рудозем е почти пробито"}
{"url": "https://www.actualno.com/bgfootball/ulian-nenov-stana-futbolist-na-vraca-za-2018-g-news_710819.html", "text": "  Нападателят на ПОФК „Ботев“ Враца Юлиян Ненов беше избран за футболист на Враца за 2018 г., съобщиха от Община Враца.     Отличието се дава след онлайн гласуване сред феновете на местния тим. Наградата бе връчена от кмета Калин Каменов на тържествена церемония, състояла се в градската концертна зала. Събитието бе открито с химна на „Ботев“  Враца, изпълнен от култовата врачанска рок група „Докторс Гого Бенд“.\r\n„Огромна чест е, че врачанин печели приза футболист на Враца, но за мен тази награда заслужават всички момчета от отбора. Респект за мъжката игра и за това, което постигат на терена. Ние вярваме изключително много на вас, а на Юли му пожелавам здраве, по-малко картони и да вкарва още повече голове! Честита награда!“, каза кметът в приветствието си към Ненов.   Футболистът на Враца за 2018 г. благодари на всички, които са гласували за него, на ръководството на клуба, на кмета Калин Каменов и на треньорския състав. „Тази награда ме задължава да давам всичко от себе си и да не разочаровам феновете“, допълни още нападателят.  За особени заслуги за израстването на „Ботев“ Враца с почетния плакет на Община Враца бяха отличени треньорът на клуба Сашо Ангелов и звездата на отбора Валери Божинов. Наставникът не успя да присъства на награждаването, а в емоционално изказване нападателят благодари за високото отличие на кмета, на жената до него, на старши треньора и на съотборниците си. „Ако отборът е като юмрук, ще успеем да вървим напред. Заедно пишем историята на клуба и съм сигурен, че „Ботев“ Враца ще играе квалификация за Лига Европа!“, допълни още Валери Божинов.\r\nПровелото се онлайн гласуване подреди и 5-те топ футболисти на Враца за 2018 г. На 5-то място феновете поставиха капитана на отбора Ивайло Михайлов, след него се нареди младата надежда Емил Стоев (офанзивен халф). На трето място бе класиран голмайсторът Петър Атанасов, а второто място зае вратарят Красимир Костов. \r\nНа церемонията бяха отличени и най-изявените таланти на детско-юношеската школа на „Ботев“ Враца. В топ 12 се подредиха: Денис Милетиев, роден 2009 г. с треньор Ивайло Кунчев. Наградата му бе връчена от Петър Каменов. При родените през 2008 г. бе отличен Паоло Ценов, с треньор Пламен Йорданов. Младият голмайстор бе награден от  Любен Куновски. Вратарят Валентин Валентинов, роден 2007 г., с треньор Янислав Яков се нареди в топ 12 в класацията.       Наградата за най-добър играч за родените през 2007 г. отиде при Иван Иванов, с треньор Румен Рангелов. Митко Панов получи отличието при родените през 2006 г. Негов треньор е Тодор Гарев.\r\nВ класирането на най-добрите се наредиха Мирослав Маринов, Пламен Спасов и Людмил Йотов от  U15, с треньор Лукан Луканов. При юношите от U17 призове грабнаха: Ивайло Тодоров, Денис Йонков, Валентин Георгиев и Денис Русинов, с треньор Любен Любенов.\r\nНа церемонията присъстваха още изпълнителният директор на ПОФК „Ботев“ Враца Денислав Георгиев, треньори, възпитаници на школата, родители и фенове на врачанския тим.\r\nВъв връзка със спортното събитие във фоайето на Градската концертна зала бяха изложени над 60 детски рисунки на тема „Аз и моето семейство обичаме „Ботев“ Враца“.", "date": "2018.12.10", "title": "Юлиан Ненов стана футболист на Враца за 2018 г."}
{"url": "https://www.actualno.com/pleven/pleven-praznuva-osvobojdenieto-si-news_710871.html", "text": "  „Деца, обръщам се към вас, към бъдещето на Плевен. Вие не сте длъжни да знаете как се казва кметът на Плевен. Но сте длъжни винаги да знаете и да помните имената на големите военачалници, които със своя подвиг и със своя професионализъм направиха възможно освобождението на Плевен. До знаете имената на герои като Едуард Тотлебен, генерал Скобелев, румънския генерал Чернат, Валтер Марчиняну, майор Горталов… Имената на героите стоят на плочите от всички страни на плевенския Мавзолей „Св. Георги Победоносец“, както и на стотици други паметници, с които е обсипана земята на България.     С тези думи плевенският градоначалник Георг Спартански се обърна към стотиците деца, дошли на площад „Възраждане“ заедно със своите родители и учители, за да празнуват 141-та година от освобождението на града от турско робство. В словото си кметът подчерта още, че след потушаването на Априлското въстание много народи в Европа и света са се възмутили от зверските кланета. Но една армия и един народ тръгват на помощ на своите поробени братя. „Тук е мястото да кажем, независимо от политическите спекулации: „Руската императорска многонационална армия освободи България от турско робство“, каза още Георг Спартански.\r\nКакто винаги на този ден площадът пред Мавзолея се напълни с плевенчани, военнослужещи от гарнизона, ученици и гости на града, сред които бяха посланикът на Руската федерация у нас Анатолий Макаров, дипломати от посолствата на Румъния и Беларус, делегации от побратимени с Плевен градове.      „Кръвопролитните сражения край Плевен преди 141 г. станаха символ на бойното братство на народите от нашите страни. Те допринесоха до приближаването на победата в освободителната война. Краят й доведе не само до установяването на суверенната българска държава, но и даде тласък на други балкански народи да се спасят от османското иго – каза в обръщението си към плевенчани посланик Анатолий Макаров и допълни - Сегашната независимост на балканските страни беше постигната на скъпа цена. Както в Русия, така и в България почитат подвига на нашите предци. Искам специално да подчертая, че подкрепата на Русия към българите е имала искрен и безкористен характер. Днес отново станаха актуални въпросите за съхранение на истината от героичното минало на нашите страни, за славянското самосъзнание и културния суверенитет. Това е нашият общ фундамент и ние не трябва да позволим на редица западни държави да го разклатят и да обезценят историята ни. Вечна памет на героите, загинали за свободата и независимостта на България.“    В края на тържеството Мавзолея отново бе отрупан с венци и цветя.", "date": "2018.12.10", "title": "Плевен празнува Освобождението си"}
{"url": "https://www.actualno.com/starazagora/posmyrtno-predstavjat-stihosbirka-na-ludmila-koeva-v-stara-zagora-news_710800.html", "text": "  Поетичното си творчество Людмила Коева е събрала под мотото „ “. В стиховете си обръща вътрешния си взор към природата, която обожава, и към вечни екзистенциални и езотерични теми. Томчето излиза с клеймото на изд. „Литературен вестник“.     Людмила Коева (1943-2012) е завършила немска филология в Софийския университет. Работила е като асистент-режисьор в „Бояна филм“ заедно с творци като Въло Радев, Методи Андонов, Бинка Желязкова, снимала е и в германското киностудио ДЕФА. След 1983 година се завръща в родния си град Стара Загора и преподава немски език в Тракийския университет и в няколко училища. Тя има публикации в „Литературен вестник“, списание „Пламък“ и в други периодични издания. Превежда Гьоте, Клаус Ман, Рудолф Щайнер и други автори на антропософска литература. Нейни преводи на статии от списание „Шпигел“ са отпечатвани във вестник „Старозагорски новини“.\r\nПредставянето на книгата се организира от библиотека „Родина“ и Радио Стара Загора на в Радио Стара Загора. Стихосбирката ще бъде представена от поетесата Мария Донева.  ", "date": "2018.12.10", "title": "Посмъртно представят стихосбирка на Людмила Коева в Стара Загора"}
{"url": "https://www.actualno.com/society/obshtestvenijat-bord-na-telus-international-finansira-25-proekta-na-nepravitelstveni-organizacii-sys-150-000-lv-news_710779.html", "text": "  На официална церемония Общественият борд на TELUS International Europe обяви финансирането на 25 проекта на неправителствени организации, адресиращи проблеми в сферата на образование, околна среда и здравеопазване. Връчените чекове за 2018 г. са на обща стойност от 150 000 лева. Сред отличените тази година проекти, тези в областта на здравеопазването и образованието са най-много.  Финансираните организации са избрани сред общо 277 проектни предложения, които са кандидатствали за подкрепа през годината.     „Тази година за финансиране от нашия борд кандидатстваха рекорден брой проекти. Всички те и особено тези, които финансирахме през годината, по изключителен начин допринасят за подобряването на средата около нас - пример е проектът „Национална школа по химия” на Сдружение на олимпийските отбори по природни науки, които се завърнаха с комплект от златен, сребърен и бронзов медал от международно състезание. Благодарение на осигурената подкрепа от Обществения борд, към средата на 2018 г. програмата АВLЕ Mentor свърза над 1000 ученици с ментори от различни професионални сфери”, споделя Ксавие Марсенак - Заместник председател на Обществения борд на TELUS International в България.\r\nПо време на церемонията бяха връчени грантове към социално значими проекти на фондации, сред които „Очи на четири лапи“, „Синергиа“, „Образование без раници“, „Детски книги“, „Национален алианс за работа с доброволци“ и др. В реализиране на проектите са достигнати деца и младежи в над 15 града в страната, сред които Варна, Плевен, Самоков, Трън, Вършец и Благоевград. Гост на събитието беше и заместник - кметът на Столична община - господин Дончо Барбалов, който връчи чека на една от подкрепените организации.\r\nВ церемонията по награждаване взе участие и Димитър Стафидов – участник в „Гласът на България“, продуцент и графити артист, доброволец в младежката инициатива \"ПОдЛЕЗНО\" - една от подкрепените НПО за 2017 година, който изпълни пред гостите на събитието авторски песни.  Всяка година Общественият борд на TELUS International в България разпределя сумата от 150 000 лева между социално значими проекти, предлагащи решения на проблеми в сферата на здравеопазването, образованието и опазването на околната среда. От създаването си през 2015 г. до момента Общественият борд на TELUS International Europe в България е финансирал 84 проекта на обща стойност 600 000  лева.  В България Бордът е основан през 2015 г. и негов председател е Левон Хампарцумян, а      сред членовете му са Красимира Величкова, директор на Български дарителски форум,  Силва Зурлева, член на УС на Нова телевизия, Магдалена Малеева, основател на  gorichka.bg, Елвин Гури, изпълнителен директор на River Stixx Capital, Нели Радева,  основател и председател на фондация I can too и представители на топ мениджмънта на TELUS International Europe. Общественият борд в България е петнадесетият по ред борд за цял свят.  За повече информация:    ", "date": "2018.12.10", "title": "Общественият борд на TELUS International финансира 25 проекта на неправителствени организации  със 150 000 лв."}
{"url": "https://www.actualno.com/business/bylgarija-ne-dogonva-a-izostava-ot-srednija-jiznen-standart-v-es-sochi-izsledvane-news_710768.html", "text": "  Не е изненада, че България е на последно място в Европейския съюз по жизнен стандарт, но в периода 2010 - 2017 година вместо да догонваме средното ниво в ЕС, всъщност има тенденция да изоставаме още повече. Това показва собствено проучване на проф. Васил Цанов и проф. Георги Шопов от  Института за икономически изследвания при БАН за състоянието и  развитието на материалния жизнен стандарт и енергийната бедност в  България, представено на Международна научна конференция \"Икономическо  развитие и политики: реалност и перспективи\", която се проведе в София.     Данните сочат, че , което ни нарежда на последно място сред 28-те държави. Най-висок стандарт – 90.8%, е отчетен в Лихтенщайн, на опашката пред нас са три страни: Литва, Латвия и Румъния. . Страната ни отново е на последно място, пред нас са пак двете балтийски държави и северната ни съседка.   През седемте години между 2010 и 2017 година има известно догонване от по-изостаналите държави, като средно различията между по-богатите и по-бедните намаляват с 2,2%, но това не се отнася до България - при нас се наблюдава увеличение от 1,9% на разликата. С положителен растеж на материалния жизнен стандарт се открояват Великобритания, Чехия, Ирландия, Литва, Латвия, Полша, Словакия, Малта и Хърватия, докато България неизменно остава с ниски оценки, сочи анализът на проф. Васил Цанов и проф. Георги Шопов.\r\nАвторите на доклада са изследвали и териториалните изменения на материалния жизнения стандарт у нас. За целта са използвали 3 групи показатели за оценка - \"икономическо развитие\"; \"доходи и потребление\"; \"неравенство и бедност\".  Подреждането по райони търпи значителни промени, става ясно от обобщените данни за изминалите 7 години. Според тях Югозападният регион държи водеща позиция през целия период, значителни подобрения настъпват в Северен централен и Северозападен район, докато сред губещите се отличава Южен централен. Областите с подобрен жизнен стандарт са Габрово, Плевен, Силистра и Разград, сред тези със значително снижаване на оценките - Сливен, Кърджали, Смолян и Варна.\r\nНезависимо, че между районите се наблюдава слаба тенденция на сближаване, диференциацията между областите се запазва, сочи анализът на двамата професори. Въпреки непрекъснато снижаване на жизненото равнище от 2010 г. насам, налице е намаляване броя на областите в критично състояние, обобщават те.   ", "date": "2018.12.10", "title": "България не догонва, а изостава от средния жизнен стандарт в ЕС, сочи изследване"}
{"url": "https://www.actualno.com/blagoevgrad/gotovi-li-sa-uchilishtata-v-blagoevgrad-da-posreshtnat-studa-news_710786.html", "text": "  Днес в Благоевград сутрешните температури удариха минус 3 градуса. Студеното време, примесено с много сняг, и внесе лек смут в града. Учениците обаче трябва да отидат на училище, затова провери как е обстановката в учебните заведения в областта.     „Всички училища в благоевградска област имат парно отопление. Едни на дърва, други на въглища, трети по друг начин. Всички се отопляват”, заявиха от регионалното  управление на образованието.   На въпроса ни обаче дали има човек, който да контролира улиците пред училищата и безпроблемното пресичане на учениците, от инспектората заявиха, че това и училищата ”, които да се грижат за това.\r\nЗа сметка на това, те успокоиха, че грипната епидемия в района не е започнала и няма случай на грип сред децата. „Учебният процес тече нормално”, завършиха от РУО – Благоевград.  Тази година, учениците ще излязат коледна ваканция от 22-ри декември до 2-ри януари 2019 г. включително. От училищата призовават учениците да бъдат внимателни по време на почивните си дни.", "date": "2018.12.10", "title": "Готови ли са училищата в Благоевград да посрещнат студа?"}
{"url": "https://www.actualno.com/velikotarnovo/4-mln-lv-za-zakrivane-i-rekultivacija-na-svishtovsko-depo-news_710821.html", "text": "  4 млн. лв. за закриване и рекултивация на депото в местността Ненова шатра получава община Свищов. Средствата са одобрени от Предприятието за управление на дейностите по опазване на околната среда, предаде кореспондентът на .     Осигурените средства ще бъдат използвани за техническа рекултивация на депото, а задължение на общината ще бъде финансирането на тригодишната биологична рекултивация. Районът, покрит с около 355 000 кубични метра битови, промишлени, инертни и строителни отпадъци, е над 46 декара и се намира в землището на град Свищов.   По проекта се предвиждат няколко основни дейности – подготовка на терена, обслужваща дига и път, дренаж за инфилтрата, предепониране, газоотвеждане, изравнителен пласт, запечатване, рекултивиращ пласт, канавки и биологична рекултивация – затревяване и изграждане на пътна връзка.\r\nЗаложено е проектиране и изграждане газ-дренажна система от три газови кладенеца, газ дренажни лъчове и газова дренажна мембрана. Предепониране ще се прави от терените, които не са собственост на общината  Пред община Свищов предстои избор на фирма, която в най-кратки срокове да изпълни дейностите по проекта, свързани със закриване и рекултивация на сметището. \r\nОткакто е закрито старото сметище, община Свищов вози битовите отпадъци от претоварна станция до регионалното депо в с. Санадиново, община Никопол.   ", "date": "2018.12.10", "title": "4 млн. лв. за закриване и рекултивация на свищовско депо"}
{"url": "https://www.actualno.com/society/pchelari-ot-cjala-bylgarija-izlizat-na-protest-s-konkretni-iskanija-news_710772.html", "text": "  Голям протест организират днес пчелари от цялата страна пред Министерството на земеделието, храните и горите в София.     Основните им искания са да бъде изплатена държавна помощ \"de minimis\" заради ниските добиви и загубите през тази година и да се уреди трайно субсидиране в сектора.   Пчеларите настояват за 40 лв. обезщетение на пчелно семейство, а не за отпуснатите от министерството 5 лв. Те питат и какво се прави за ограничаване на използването на пестициди в земеделието, основна причина за измирането на пчелите.\r\nДругите искания на протестиращите са: криминализиране на нерегламентираното третиране на земеделски култури, да се създаде акредитирана лаборатория за изследване смъртността на пчелите и строг контрол на нелегалният внос на забранени препарати, с които пръскат зърнопроизводителите.  Пчелари обясниха пред Нова телевизия, че нехайство на държавата е неспособността да ограничи нерегламетирания внос на мед от Китай и Индия.\r\nСпоред тях много хора се изтеглят от сектора и само за 9 гоини пчелините са намалели с 43%.   Те разказаха за случай в Балчик, при който само за един ден, натровени в пестициди, са измрели 3000 пчели.    ", "date": "2018.12.10", "title": "Пчелари от цяла България излизат на протест с конкретни искания"}
{"url": "https://www.actualno.com/society/tehnicheski-problem-sprja-rabotata-na-kat-onlajn-i-na-gishe-news_710795.html", "text": "  Технически проблем при инсталиране на нова версия на автоматизираната информационна система наложи спирането на достъпа до Автоматизираната информационна система „Управление на наложени глоби по наказателни постановления и извършване на плащания по тях през Интернет, SMS, WAP“ и до Портала за електронни административни услуги – задължения по документи, издадени от Пътна полиция.     До отстраняване на проблема гражданите няма да могат да извършват съответните справки онлайн, ще бъде затруднено и административното обслужване на гишетата на пътна полиция в столицата и в цялата страна.   В момента експерти работят по отстраняването на проблема. МВР поднася  извинения за причиненото неудобство.", "date": "2018.12.10", "title": "Технически проблем спря работата на КАТ - онлайн и на гише"}
{"url": "https://www.actualno.com/europe/makron-s-obryshtenie-kym-frenskata-nacija-predstojat-mu-vajni-sreshti-news_710797.html", "text": "  Френският президент Еманюел Макрон ще направи днес обръщение към нацията, по повод протестите на \"жълтите жилетки\", предадоха световните агенции.     Той ще говори в 20 ч. местно време (19 ч. по Гринуич) Макрон ще представи конкретни и незабавни мерки за излизане от кризата, посочва френската министърка на труда Мюриел Пенико.   Тя обаче отхвърли възможността сред мерките да е увеличаване на минималната работна заплата, едно от исканията на \"жълтите жилетки\". Днес сутринта Макрон ще се срещне с представители на синдикатите, на работодателите и на местните власти.\r\nПрез този уикенд за четвърти път \"жълтите жилетки\" организираха протести на национално ниво. Над 125 000 души излязоха по улиците на френските градове, за да поискат по-висок жизнен стандарт. Протестиращите обвиняват Макрон, че облагодетелства елитите и го наричат \"президентът на богатите'.  За поредния протест във Франция бяха задържани близо 1000 души, от които почти 100 непълнолетни. Повечето от арестуваните са мъже под 40 години, дошли в столицата от различни райони на страната, за да протестират.", "date": "2018.12.10", "title": "Макрон с обръщение към френската нация, предстоят му важни срещи"}
{"url": "https://www.actualno.com/games/knigata-jivotyt-i-smyrtta-na-ludmila-jivkova-pecheljat-news_710793.html", "text": "  Книгата \"Животът и смъртта на Людмила Живкова\" от автора Иво Милев вече е на пазара. Миналата седмица да спечелите ултимативния биографичен разказ на дъщерята на бившия първи Тодор Живков.     Единственото, което трябваше да направите, беше да отговорите правилно на въпроса: \"Колко страници е \"Животът и смъртта на Людмила Живкова\"?\". Всички, които са го написали, участваха в томбола.\r\nДнес на лотариен принцип победителите, които си спечелиха \"Животът и смъртта на Людмила Живкова\". Ето и техните имена:\r\n1.   2. 3. 4.     5.  , за да разберат как да си получат наградата.", "date": "2018.12.10", "title": "Книгата \"Животът и смъртта на Людмила Живкова\" печелят..."}
{"url": "https://www.actualno.com/curious/godishen-horoskop-za-2019-g-skorpion-news_710699.html", "text": "   ще имате енергия да извършите истински подвизи, но това не е подходящ период за промени. Най-добре насочете енергията си към хобито си или към създаването на такова. В личния живот също оставете нещата такива, каквито са.     През и наблегнете на подобряването на отношенията в семейството. Именно с помощта на близките ви ще може да изпълните, това за което мечтаете. Сега тяхната подкрепа ще ви е най-важна затова бъдете мили и дипломатични с тях.    ще ви посрещне с много нови идеи, планове в работата и приключения в личния живот. Това е време, което е да посветите на децата си. В личен план ви очакват запознанства с интересни хора, които може да променят мнението ви за много неща от живота.\r\nПрез април е възможно да изпитате разочарование , свързано с ваш близък човек. Предстои ви да изживеете криза в личния живот, но не забравяйте, че всяка криза е път към развитието. Не бързайте да си правите трайни изводи и да реагирате прекалено емоционално. Нещата не са толкова страшни, колкото изглеждат.   добро време да се посветите на себе си и да обърнете повече внимание на вашето здраве. Направете профилактични прегледи и според предписанията на специалистите променете начина си на хранене и намерете повече време за движение. Открийте коя е вашата любима физическа дейност и посветете на нея няколко часа поне два пъти седмично.\r\nПрез вдъхновението ви за работа ще бъде толкова голямо, че ще е грехота да прекарате дните в почивка. Отложете лятната отпуска за по-късно, а сега натиснете педалите и покажете на какво сте способни. Възможно е повишаване на доходите.\r\nПрез обърнете повече внимание на семейството си и най-вече на отношенията. Има какво още да се направи, за да цари разбирателство в дома ви.       През ще е време да си дадете, така чаканата почивка. Сега спокойно може да загърбите служебните си задължения и да се отправите на далечно пътешествие. С повече внимание ще може да се възползвате от изгодни условия за екскурзия.\r\nПрез някой ще се опита да злоупотреби с вашата отзивчивост. Намерете вариант, в който да откликнете на молба за помощ на ваш приятел, но без да преминавате границите. Задачата ви ще е да намерите тази златна среда. \r\nПрез направете така, че промяната да дойде от вас самите. Събитията ще изискват раздвижването на нещата и е много важно и вие първи да предприемете съответните действия, а не да се нагаждате по ритъма на другите. е чудесен месец за високи постижения в работата. Очакват ви допълнителни доходи, а някои от вас може да се преборят за повишаване на заплатата. Използвайте средствата за разумни инвестиции.\r\nНай-главната ви задача през е да бъдете спокойни. Със сигурност ще има моменти събития, които ще се опитат да ви изкарат извън нерви, но не се поддавайте на подобни предизвикателства. Проявата на прекалено силни емоции може да ви навреди сериозно.      ", "date": "2018.12.10", "title": "Годишен хороскоп за 2019 г. - Скорпион"}
{"url": "https://www.actualno.com/celebrate/sveti-mychenici-mina-ermogen-i-evgraf-news_710730.html", "text": "  Жестокият гонител на християните, император Максимиан, веднъж пратил в Александрия един от заслужилите си войници - атинянина Мина, с поръчение да усмири вълненията, възникнали в града, и да се погрижи да отвърне християните от тяхната вяра. Царят не знаел, че Мина сам вярвал в Христа. Мина пристигнал в Александрия и наскоро чрез мъдрите си разпоредби усмирил вълненията и привел всички дела в ред. А що се отнася до вярата Христова, той не само не я преследвал, но явно говорел, че тя едничка е истинска и спасяваща вяра. Думите си той доказвал чрез дела, бидейки крайно милосърден и добър. Господ му дарувал чудотворна, целебна сила. Всички болни, които получавали изцерение чрез неговите молитви, славели Бога, и вярата в Христа се разпространявала в Александрия все повече и повече.     Тия успехи на християнската вяра силно дразнели езичниците и те побързали да донесат на Максимиан за действията на Мина. Разгневеният цар свикал своя съвет и след съвещание с велможите си решил да изпрати в Александрия градския управител Ермоген, от всички уважаван мъж. Той му дал най-строги заповеди против християните и особено против Мина, като му заповядал да употреби всички средства, за да застави християните да се върнат към идолопоклонството.\r\nЕрмоген бил езичник, не знаел нищо за истинската вяра, но по природа бил добър и милостив. И ето, на Господа било угодно да му открие пътя към спасението и вечния живот. През време на пътуването с кораба той видял насън трима светли мъже, които му казали: \"Знай, Ермогене, че и малкото добро не е презряно от Бога. Затова Господ прие и твоите добри дела. И твоят път, който е предприет за гибел на мнозина, ще стане за тебе път на безсмъртна слава и чест, защото по тоя път ти ще дойдеш до вечния Цар. Ние ще ти пратим такъв човек, който ще те доведе при благословения Цар, и ти от Него ще получиш такава слава, която сегашния твой цар не може да ти даде\".   Като се събудил, Ермоген дълго мислил за своето съновидение и направил заключение, че нему вероятно предстоят големи почести от царя. Като пристигнал след няколко дни в Александрия, той повикал при себе си Мина. Мина, щом влязъл при него в стаята, извикал гръмогласно: \"Слава на единия велик Бог, чрез волята на Когото ти пристигна тук!\" Колкото и да желаел Ермоген да пощади Мина, бил принуден да заповяда да го затворят в тъмница, защото призовал Името Божие.  На другия ден довели Мина за разследване. Той бил спокоен, като истински неустрашим войн. На укора на Ермоген, че не почита боговете, той отговорил с твърдо изповядване на единия истински Бог. Той говорел: \"Всеки трябва с пламенно желание да търси истинския Бог. Аз сам в младостта си, когато живеех в Атина, пазех бащините закони. Но пламенно желаех да узная истината и изучавах прилежно всички елински науки. След това взех да чета и християнски книги и като ги четях, убедих се, че в тях е силата и правдата, и в елините е заблуждението и лукавството. След това аз видях на дело силата на истинския Бог чрез чудеса, вършейки чрез Неговото Име, и като повярвах, отхвърлих предишните заблуждения, приех кръщение и почнах да служа на Христа\".\r\nОще много говорил Мина за истината и силата на християнската вяра. Народът внимателно го слушал и мнозина казвали на Ермоген: \"Той говори вярно. Ние сами видяхме чудесата и изцеряванията с Името на Христа. Трябва да се почита Оня Бог, Когото изповядва Мина!\"\r\nЕрмоген, недоумявайки какво трябва да прави, заповядал да отведат християнина в тъмницата. Но на другия ден го повикал пак и започнал да го заплашва с мъчения, ако не се поклони на боговете. Мина му отговорил:    - На каквито искаш мъки ме подлагай, аз с радост ще страдам за моя Христос. При това несъмнено се надявам, че ти сам, като отхвърляш временните блага, ще бъдеш едно от чедата Христови.   Тогава Ермоген, изпълнявайки заповедта на царя, наредил да предадат Мина на изтезания. Отрязали му краката - мъченикът хвалел Бога; след това го лишили от език и очи - мъченикът всичко търпял радостно и спокойно. Хвърлили го в тъмницата. Там през нощта при чудна светлина му се явил Сам Христос и го изцерил, като обещал, че и Ермоген скоро ще дойде до познание на истината и ще постигне нетленен венец.\r\nКогато на другия ден войници влезли в тъмницата, едва повярвали на очите си, като видяли Мина здрав. Като узнали как се изцерил, те извикали: \"Велик е християнският Бог!\" и с внимание и вяра слушали поученията му.\r\nДошли други войници от съдията. Но и те останали при Мина, победени от силата Христова. Мълвата за чудесното събитие се разнесла по града и целия народ се затекъл към тъмницата, славейки и величаейки истинния Бог. Тогава Мина решил сам да отиде в съдилището при Ермоген, който с неизразимо изумление видял здрав оногова, когото в навечерието видял осакатен и едва жив. Мина започнал да говори на съдията за Бога, като го призовавал да познае истината и от Името на Господа му обещавал спасение. Чудно видение в същото време се представило на Ермоген. Той видял два светли ангела, увенчаващи мъченика с нетленен венец, и като паднал при нозете на Мина, извикал:\r\n- Моли се за мене, истински Божий служителю, щото и мене милостно за приеме Господ!   - Не се съмнявай в Божията милост - отговорил светият мъченик. Бог е добър и милосърден и няма да отхвърли идващия при него. Той ще впише името ти в книгата на живота, и ти ще Го прославиш чрез св. мъченичество.   Целият тоя ден в Александрия бил ден на радост и тържество: народът гръмогласно славел Господа и Му благодарял. А Ермоген цяла нощ слушал наставленията на Мина и се готвел за св. кръщение, което приел заедно с голямо множество народ. Той раздал имота си на бедни и с Мина започнали да проповядват истинската вяра и чрез Божията сила правели чудеса.\r\nВсичко това стигнало до царя, който сам пристигнал в Александрия с голяма военна сила. Той повикал при себе си християните и жестоко ги укорявал, че са оставили вярата на бащите си. Но Мина и Ермоген не се побояли от заплахите му и смело изповядвали пред царя своята вяра в истинния Бог, като разказвали за чудесата, извършени чрез силата Господня. Царят не повярвал и заповядал да ги подложат на страшни изтезания.\r\nОтново силата Божия се проявила в чудни изцерявания. Пред очите на царя осакатените християни се изправяли здрави и невредими. Той приписвал всичко на мегесничество. Един езически учен и писател, на име Евграф, като видял тия чудеса, повярвал и открито изповядвал вярата си в Иисуса Христа. Царят със своята ръка го убил.\r\nМина и Ермоген по заповед на царя били посечени с меч, а телата им в железен ковчег били хвърлени в морето. Но ковчегът не потънал, а доплувал до гр. Византион, където епископът, уведомен по чудесен начин за пристигането на св. мощи, извадил из морето телата на мъчениците и с чест ги погребал близо до градските стени. Източник: Pravoslavieto.com ", "date": "2018.12.10", "title": "Свети мъченици Мина, Ермоген и Евграф"}
{"url": "https://www.actualno.com/society/gerb-skorostno-kriminalizira-goreneto-na-bokluk-za-nakazanie-shte-se-chistjat-gradinki-news_710751.html", "text": "  Общественополезен труд за тези, които горят боклуци и така замърсяват въздуха - това ще предложат от ГЕРБ като нова мярка в Наказателния кодекс (НК). Това е казал председателят на парламентарната правна комисия Данаил Кирилов, съобщава в. \" \".     Съгласно намерението, всеки, който гори боклуци - най-вече гуми, пластмаси, ще трябва за срок от 20-30 дни да чисти градинки и паркове. За да бъде прието наказанието във възможно най-кратък срок, се използва фактът, че в момента НК е отворен на 3 места по съвсем други поводи, включително за подсилването на наказанията при случаи на домашно насилие. Така реално текстът за замърсяването на въздуха ще може да влезе направо на второ четене и да бъде приет скоростно.   Според Кирилов пробацията още не се използва за замърсяване на въздуха и водите, а се налагат само глоби и наказателни постановления, но това не е достатъчно. И сега съществува член 352 от НК като обща разпоредба - който замърсява водите, въздуха и застрашава живота и здравето на хората, се наказва със затвор от 1 до 5 г. и глоба от 5000 до 30 000 лв. Проблемът обаче е, че от малоимотните граждани, които живеят при тежки условия, каквото и административно наказание да им се наложи, няма какво да им се вземе, обясни Кирилов.\r\nИскането за криминализиране на нерегламентираното горене на отпадъци е на столичния кмет , която преди 2 седмици прати писмо до правната комисия в НС по въпроса.  ", "date": "2018.12.10", "title": "ГЕРБ скоростно криминализира горенето на боклук, за наказание ще се чистят градинки"}
{"url": "https://www.actualno.com/society/prognoza-za-vremeto-10-dekemvri-ponedelnik-news_710731.html", "text": "  През деня ще се появи умерен, в следобедните часове и временно силен северозападен вятър и с него ще нахлува студен въздух. До вечерта валежите ще обхванат по-голямата част от страната, ще са предимно слаби от дъжд, в планинските райони – от мокър сняг. По-обилни валежи са възможни в югоизточните райони. Максималните температури ще са между 3° и 8°. Атмосферното налягане ще е значително по-ниско от средното за декември, в следобедните часове ще започне да се повишава. Това съобщи за Агенция „Фокус“ Георги Цеков, дежурен синоптик в Националният институт по метеорология и хидрология (НИМХ) към Българска академия на науката (БАН).     Над Черноморието ще е предимно облачно и главно по южното крайбрежие ще има слаби валежи от дъжд. Ще духа слаб до умерен вятър от запад-северозапад, който през нощта срещу вторник ще се усили. Максимална температури на въздуха 5-8°. Температурата на морската вода е 8-9°. Вълнението на морето ще е 2 бала.\r\nНад планините ще преобладава облачно време с превалявания от сняг. Ще е ветровито, със силен север-северозападен вятър и температурите ще са понижават. Към 14 ч. на височина 1200 метра ще е около 3°, на 2000 метра – около минус 3°.\r\nВъв вторник и сряда ще е без съществени валежи, само на места, главно в Североизточна България и планините ще превали слаб сняг. Над западната половина от страната ще има временни разкъсвания и намаления на облачността. Ще духа до умерен вятър от запад-северозапад. През нощта срещу четвъртък вятърът чувствително ще отслабне и ще се ориентира от югоизток, а през деня в четвъртък в Източна България и ще се усили. От югозапад ще започнат нови валежи, предимно от сняг, на изток временно ще има и дъжд. Валежите бързо ще обхванат страната, на места за кратко ще са интензивни, но още през нощта срещу петък ще спрат.  ", "date": "2018.12.10", "title": "Прогноза за времето - 10 декември (понеделник)"}
{"url": "https://www.actualno.com/asia/spored-cnn-ubijcite-na-hashogi-periodichno-dokladvali-kakvo-pravjat-news_710757.html", "text": "  Последните думи на саудитския журналист Джамал Хашоги преди смъртта му са били, че не може да диша. Това съобщава CNN, позовавайки се на източник, слушал аудиозаписа по убийството на журналиста в Истанбул, предаде БГНЕС.     \"Не мога да дишам\", цитира източникът последните думи на Хашоги. Според медията в записа има музикални звуци, които са специално включени, за да заглушат шума от борбата с журналиста и последвалото разчленяване на тялото му.    На 5 декември турски съд издаде заповед за арест на бившия оглавяващ разузнавателната служба на Саудитска Арабия генерал Ахмед Асири и бившия съветник на престолонаследника Сауд ал Кахани, които са заподозрени за участие в убийството на Кашоги. Наказателният съд в Истанбул издаде заповед за арестуването на 15 саудитци в края на ноември, обвинени по случая Кашоги. Анкара изпрати искане за екстрадирането им в Рияд. Досега Саудитска Арабия отказва.  Хашоги, известен със своите критични статии за политиката на Рияд, изчезна след посещение на генералното консулство на страната си в Истанбул на 2 октомври. На 20 октомври саудитските власти съобщиха, че журналистът е бил убит в сградата на дипломатическата мисия в резултат на конфликт. Световната общественост категорично осъди това престъпление и призова Рияд да проведе прозрачно разследване.", "date": "2018.12.10", "title": "Според CNN убийците на Хашоги периодично докладвали какво правят"}
{"url": "https://www.actualno.com/sofia/planirani-spiranija-na-vodata-v-sofija-news_710732.html", "text": "  „Софийска вода” временно ще прекъсне водоснабдяването в някои части на столицата на 10 декември 2018 г. (понеделник).     Във връзка с подмяна на спирателен кран на ул. „Костенски водопад“ в жк „Стрелбище“ се налага спиране на водоподаването от 10:00 до 17:00 ч. на клиентите на „Софийска вода”, живеещи в района по ул. „Петко Ю. Тодоров“ от  бул. „Гоце Делчев“ до ул. „Нишава“, по ул. „Костенски водопад“ от  ул. „Хайдушка гора“ до ул. „Нишава“.   Във връзка с монтаж на водомер в резервоар „Бояна“ в кв. „Бояна“ се налага спиране на водоподаването от 9:30 до 21:30 ч. на клиентите на „Софийска вода”, живеещи в района на ул. „Воденичница“, ул. „Даскал Стоян Попандреев“, ул. „Радецки“, ул. „Кумата“, ул. „Севастократор Калоян“, ул. „Байкал“, ул. „Герганица“, ул. „Севастократор Калоян“ и ул. „Иваница Данчев“.\r\nВъв връзка с изграждане на сградно водопроводно отклонение на ул. „Костур“ в кв. „Овча купел“ се налага спиране на водоподаването от 10:00 до 22:00 ч. на клиентите на „Софийска вода”, живеещи в района по ул. „Костур“ от бул. „Овча купел“ до ул. „Гусла“.  Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\nЗасегнатите от прекъсването на водата, могат да получат повече информация от Телефонния център на „Софийска вода”АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   „Софийска вода”АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания.    Друг начин е да се възползват от безплатната услуга за известяване чрез СМС.", "date": "2018.12.10", "title": "Планирани спирания на водата в София"}
{"url": "https://www.actualno.com/sofia/video-pokaza-kak-akulskite-perki-na-grafa-moje-da-sa-opasni-za-tramvaite-news_710758.html", "text": "  Колко точно струват т.нар. \"акулски перки\" на ул. \"Граф Игнатиев\" беше демонстрирано в пълна мяра по време на \"пиянска вечер\" по случай студентския празник - 8 декември.     Видеоклип във Facebook групата \"Забелязано в София\" показва колко лесно въпросните \"ограничили\" могат да бъдат бутнати - само с едно по-силно движение на крака. Видеото обаче повдига и друг въпрос - дали такива вандалски изпълнения в бъдеще няма да застрашат движението на трамваите по емблематичната софийска улица, след като явно с лекота \"акулските перки\" могат да бъдат бутнати върху релсите.\r\nПрипомняме, че за момента Столична община обясни, че се обмисля как ограничителите да бъдат фиксирани, като имало пет варианта за това, според Нова телевизия.   ", "date": "2018.12.10", "title": "ВИДЕО показа как \"акулските перки\" на \"Графа\" може да са опасни за трамваите"}
{"url": "https://www.actualno.com/business/vyzmojno-e-novo-iztochvane-na-ktb-chrez-delata-sreshtu-cesiite-alarmirat-sydii-news_710734.html", "text": "  Фалиралата КТБ може да бъде допълнително източена с делата срещу цесиите между вложители, направени след рухването на банката - с изплащане на тлъсти адвокатски хонорари на \"особени представители\" на банката. Това алармираха пред \" \" търговски съдии, които гледат процесите срещу тези сделки.     След затварянето на банката много вложители, фирми и физически лица опитаха да спасят част от парите си, като си прехвърляха вземания и си погасяваха взаимно дългове. Така те избегнаха общия ред на удовлетворяване на кредиторите и ощетиха останалите, които не са действали по тази схема. Сега обаче синдиците оспорват част от тези сделки. Загубата от фалита на четвъртата по големина българска банка, чийто мажоритарен собственик беше Цветан Василев, се изчислява на около 4 млрд. евро.   Опасенията на търговските съдии, че останалото от банката ще се доизточи, идват от решение на Върховния касационен съд (ВКС) по такова дело. В него тримата върховни съдии твърдят, че по делото е трябвало да участва и представител на фалиралата банка, какъвто е нямало на долните две инстанции. В Закона за банковата несъстоятелност няма такова изискване. Мнозинството от съдиите от долните инстанции приемат, че тези дела, водени от синдиците на банката, се гледат, без самата фалирала кредитна институция да е страна. Причината е, че в момента, в който се открие производство по несъстоятелност, банката на практика умира, тя няма органи, няма кой да я представлява и няма възможност за оздравяване, дори да удовлетвори всички кредитори. Но след като ВКС нарежда по делото да участва представител на банката, това няма как да е някой от синдиците й. Защото синдикът е завел иска срещу цесията, т.е. няма как той да е и ищец, и ответник. За целта на фалиралата банка трябва да бъде назначен адвокат, т.нар. особен представител. На него не се плащат минималните хонорари като на служебен защитник, а възнаграждението му минава по тарифата за адвокатските плащания.\r\nИ макар и законът да позволява то да бъде намалено наполовина, тъй като делата са с огромен материален интерес, хонорарите могат да стигнат и дори да надминат 100 000 лв., обясниха магистрати пред \"Сега\". А единственото нещо, което адвокатите биха правили от името на банката в тези производства, е да присъстват в съдебната зала. Тези разноски се дължат от фалиралата банка, така би се стигнало до поредното й източване, този път за адвокатски хонорари, които ще са милиони левове. Според съдиите би било опасно, ако решението на тримата върховни търговски съдии се превърне в практика. Според градски съдии търговските магистрати са много единни и щом един състав приема тази практика, ще го направят и другите. \"Надяваме се да се провокира законодателна промяна, че фалиралата банка не е страна по тези производства\", обясниха магистратите.  Според разпространената преди 3 години информация от синдиците най-голямата цесия на физическо лице е извършена от издателя Мартин Златков - за 1.078 млн. евро. А известният италиански бизнесмен Едоардо Миролио е прехвърлил близо 32 млн. лв. Бившата съпруга на бизнесмена Кирил Домусчиев - Ирина, е имала на влог 600 хил. евро, от които е прехвърлила чрез цесия 350 хил. евро. Според синдиците огромна сума е прехвърлил и бизнесменът Гриша Ганчев през фирмата си \"Литекс\" АД - 1.1 млн. лв. Българският енергиен холдинг е в списъка с 2 цесии за около 29 млн. лв. Парите на държавната фирма в КТБ през последните 2 години са били над 500 млн. лв. Не е ясно обаче каква част от тях са били в банката към датата на поставянето на КТБ под специален надзор. Много и солидни влогове имаха \"Булгаргаз\" и \"Булгартрансгаз\", НЕК, \"Летище София\", РВД, Държавният спортен тотализатор.\r\nДепутатът Делян Пеевски лансира промени в Закона за банковата несъстоятелност, свързани с цесиите, и парламентът ги прие. След това Търговската колегия на ВКС ги атакува пред Конституционния съд с аргумент, че обратното действие на закона нарушава принципите на правовата държава. Конституционното дело вече е на доклад при Надежда Джелепова, която е от новите попълнения в съда. Поправките \"Пеевски\" се рекламираха като улесняващи синдиците при воденето на делата срещу цесиите. Критиците на корекцията обаче виждат в нея единствено създаване на хаос в стопанския оборот. Преди гласуването съавторът на закона Йордан Цонев направи изявление, че заведените съдебни дела за старите прихващания са с общ интерес от 1.17 млрд. лв. Стойността на заличените обезпечения, които със закона могат да се реактивират, е 233 млн. лв. Общият ефект от приемането на закона според Цонев е около 1.4 млрд. лв., които синдиците щели да съберат.   ", "date": "2018.12.10", "title": "Възможно е ново източване на КТБ чрез делата срещу цесиите, алармират съдии"}
{"url": "https://www.actualno.com/america/masova-otmjana-na-poleti-i-lipsa-na-tok-zaradi-snejna-burja-v-sasht-news_710756.html", "text": "  Повече от 300 000 прекъсвания на електрозахранването бяха причинени от силни снеговалежи и снежни бури в Северна и Южна Каролина и няколко други щати в САЩ, предаде БГНЕС. Снеговалежът значително затрудни движението на сухопътния транспорт.  Получени са данни за 509 пътнотранспортни произшествия и повече от 1 000  обаждания от шофьори на автомобили, затънали в снега.     Губернаторът на Северна Каролина Рой Купър съобщи, че лошото време може да остави до 500 000 потребители без светлина и топлина. В момента това число е близо 240 000. Проблеми с електроенергията има и в щатите Алабама, Джорджия, Тенеси и Вирджиния.   Над 1 000 самолетни полета бяха анулирани на международното летище Шарлот (Северна Каролина) поради неблагоприятно време. Според The New York Times, това число на всички летища в Северна и Южна Каролина надхвърля 1 300 души.\r\nГубернаторът Купър горещо препоръча на населението в навечерието на Коледа да се въздържа от пътуване с частен транспорт. \"Останете там, където сте, у дома. Подгответе подаръци, украсете коледните елхи и гледайте футбол\", написа той в Twitter.  Купър обяви извънредна ситуация в 100 окръга до 10 декември включително. За оказване на помощ на спасители и жители бяха мобилизирани 143 служители от Националната гвардия на САЩ, 43 превозни средства с висока проходимост и 14 камиона.", "date": "2018.12.10", "title": "Масова отмяна на полети и липса на ток заради снежна буря в САЩ"}
{"url": "https://www.actualno.com/business/pchelarite-pogrebaha-simvolichno-bylgarskoto-pchelarstvo-news_710880.html", "text": "  Пчелари от цяла България символично погребаха българското пчеларство и запалиха в негова памет свещички. С този акт те показаха, че парите, които получават от държавата, им стигат колкото за свещи.     Председателят на Обединения пчеларски съюз Михаил Михайлов изчете декларация, адресирана до земеделския министър Румен Порожанов, до председателя на парламентарната комисия по земеделие Десислава Танева и до евродепутата от БСП Момчил Неков, с която алармира, че през последните 9 години с 43% са намалели пчелните семейства в България, като само през последната година загиналите са със 77,9% повече! 96 952 броя пчелни семейства са загинали, от които 21 053 от отравяния. Затова едно от исканията на пчеларите е да се акредитира лаборатория за изследване на отровени пчели и замърсени с пестициди пчелни продукти.   Пчеларите се оплакват и от липса на осъществяване на контрол от БАБХ за качеството на внасяния от трети страни пчелен мед. Браншовиците настояват за създаване на Експертно-консултативен съвет по проблемите на пчеларството, за плащане на екосистемната услуга \"опрашване\", криминализиране на отравянията на пчели и пчелни семейства, сапазване на Наредбата за пръсканията, внос и употреба на препарати за растителна защита, отваряне на схемата за държавно подпомагане чрез De Minimis за 2018 година.   Пчеларите са изпратили 4 докладни записки до земеделския министър за предложението за De Minimis през тази година, но в отговорите, които са частични, липсва конкретизация. Те искат субсидия по De Minimis от 40 лева на регистрирано пчелно семейство - по техни думи сегашната помощ е 5 лева на семейство, при това след доказана с документи продажба на мед. Отделно искат по 60 евро годишно на регистрирано пчелно семейство по Общата селскостопанска политика (ОСП), защото не получават директни субсидии, за разлика от другите фермери.\r\nДелегация от протестиращи пчелари влезе да преговаря в земеделското министерство.    ", "date": "2018.12.10", "title": "Пчеларите погребаха символично българското пчеларство"}
{"url": "https://www.actualno.com/koledenduh/znaete-li-kakvo-e-sindrom-na-kolednata-elha-news_710759.html", "text": "  С приближаването на Коледа наближава и атаката на Синдрома на коледната елха. Това заяви алерго-имунологът Кара Уада от щатския университет в Охайо.     Според нея има над 50 различни вида плесени по дърветата. Някои от тях са алергени. Те могат да провокират реакция под формата на кашлица, хрипове, хрема, дерматит и проблеми с дишането, предаде БГНЕС.   Дървото може да отдели и раздразняващ сок, който причинява сериозен обрив. Като основен алерген Уада характеризира прашецът от коледната елха.\r\nСиндромът на коледното дърво е комплекс от алергични реакции, причинени от сок, плесен и прашец от новогодишните иглолистни дървета. Характерните симптоми се наблюдават след поставянето на \"жива\" коледна елха в дома, предаде 24СМИ.  Според лекарите алергиите могат да доведат до усложнения при развитието на пневмония. Експертите казват, че това се дължи на разпространението на гъбични спори. То поразява около 70% от елхите.", "date": "2018.12.10", "title": "Знаете ли какво е Синдром на коледната елха?"}
{"url": "https://www.actualno.com/balkani/kosovo-gotvi-novi-zabrani-kym-syrbija-news_710761.html", "text": "  Косовският портал \"Газета Експрес\" твърди, че президентът на Сърбия Александър Вучич има точна информация за обявяване на три нови мерки от страна на Прищина срещу Сърбия, предаде БГНЕС.     Очаква се правителството на Косово много скоро да въведе допълнителни мерки срещу Сърбия като рестрикция срещу превозни средства със сръбския регистрация, забрана на стоки от чуждестранни фирми, работещи в Сърбия, и непризнаване на чужди документи като сертификати за стоки.   Източници от портала на институциите в Косово потвърдиха, че първата мярка би била срещу превозни средства от Сърбия, които влизат в Косово, както такива се прилагат към косовските превозни средства при влизане в Сърбия, т.е., ще подлежат на проверка, когато влязат в Косово. Следващата мярка е че ще има забрана върху стоки на световни марки, които не са били задължени досега да плащат данък в размер на 100%.\r\n\"Някои от най-големите марки ни информираха, че Косово ще спре доставките от заводите в Сърбия. Страната ще доставя от заводите в Македония, Унгария и други страни от ЕС\", твърди порталът.  Ръководителят на кабинета на премиера Авни Арифи не потвърди засега мерките, но заяви, че правителството на Косово има стратегия, за да се противопостави на Сърбия, която \"блокира Косово за влизане в организации\".\r\nПремиерът Харадинай заяви, че анулирането на митата ще дойде, когато Сърбия признае Косово. Той дори заговори за блокиране на сръбския динар.   Според сръбския президент Александър Вучич \"лудостта\" на Прищина е станала безгранична, и никой сред международната общност не спира тази лудост. \"В момента някой придобива популярност, което вече е до степен на безумие и го използва за вътрешни цели. Това ме тревожи\", подчерта той.    ", "date": "2018.12.10", "title": "Косово готви нови забрани към Сърбия"}
{"url": "https://www.actualno.com/chronicles/rodena-e-emili-dikinsyn-news_710729.html", "text": "  Емили Елизабет Дикинсън е американска поетеса. Тя е автор на около 1800 стихотворения, от които приживе са отпечатани не повече от десетина (повечето източници назовават от седем до десет). Даже и това, което публикува, е подложено на сериозна редакторска преработка, за да се приведат стиховете ѝ в съответствие с поетическите норми на времето. Стиховете на Дикинсън нямат аналог в поезията на своето време. Много от тях съдържат непривична пунктуация и главни букви. Голяма част от стиховете съдържат мотива на смъртта и безсмъртието, от който са проникнати писмата на поетесата към приятелите ѝ.     Въпреки че повечето от нейните познати знаят, че Дикинсън пише стихове, мащабите на творчеството ѝ стават известни едва след нейната смърт, когато по-малката ѝ сестра Лавиния открива непубликуваните произведения през 1886 година. Първото събрание на поезията ѝ е публикувано през 1890 г., а стиховете са подложени на много редакторски промени; пълно и почти нередактирано издание прави Томас Джонсън през 1955 г. Въпреки че публикуваните стихове предизвикват неблагоприятни отзиви на критиката в края на XIX и началото на XX век, в наши дни Емили Дикинсън е считана за един от най-великите американски поети.   ", "date": "2018.12.10", "title": "Родена е Емили Дикинсън"}
{"url": "https://www.actualno.com/society/inflacijata-reshava-s-kolko-shte-poskypne-vodata-news_710735.html", "text": "  Инфлацията за ноември, която НСИ ще обяви до няколко дни, ще е решаваща за това с колко ще поскъпне водата от 1 януари, съобщава \" \". На 17 декември КЕВР, чийто председател е Иван Иванов, ще разгледа заявленията на ВиК операторите в 23 града с новите цени.     Преди регулаторът да се произнесе окончателно, ще изчака обявяването на поскъпването на живота. Инфлацията е основна част от формулата за определяне на цената на водата, другата компонента са инвестициите на водните дружества.\r\nСпоред предварителния доклад на регулатора най-голямо увеличение е предвидено в Бургас. Там кубикът ще поскъпне с 27 ст. до 2,997 лева. Предвижда се в София кубикът да се вдигне с 23 ст. и да стане 2,585 лв. За Варна регулаторът планира качване до 3,097 лв. при 2,974 сега. В Пловдив увеличението е от 2,20 на 2,216 лв. за кубик. За Монтана и Враца ще има редуциране от полагащото се поскъпване, тъй като в противен случай цената щяла да надмине социално поносимата, посочват от КЕВР. Поради това се предлагат съответно 2,967 и 3,171 лв. за кубик. По-високи цени от 8 до 14 ст. на кубик са предвидени и в Смолян, Силистра, Русе, Перник, Шумен, Сливен, Ямбол, Добрич, Брацигово, Златни пясъци, Радомир, Видин, Велико Търново, Габрово, Плевен, Кресна, Благоевград. Само в Кърджали ще има намаление, но то е заради неизпълнението на заложените инвестиции от местното ВиК.\r\nОт КЕВР посочват, че въпросните изчисления за промяна в цените са направени въз основа на данните за инфлацията до октомври. И че с публикуването на новите данни за ноември може да има други стойности, които ще са окончателни и ще влязат в сила от 1 януари следващата година  ", "date": "2018.12.10", "title": "Инфлацията решава с колко ще поскъпне водата"}
{"url": "https://www.actualno.com/showbusiness/bashtata-na-megan-markyl-na-pyrvata-svatba-na-dyshterja-mi-razdavaha-marihuana-news_710755.html", "text": "  Бащата на Меган Маркъл - Томас, отново нанесе удар по репутацията на дъщеря си пред кралското семейство, предаде БГНЕС.     Той направи коментар в медиите, целящ да отрече твърдението, че не е присъствал дори на първата сватбена церемония на дъщеря си с филмовия продуцент Тревър Енгелсон през 2011 година.   \"Бях на сватбата на дъщеря си, но на снимките, предоставени на медиите, ме няма. Имаше млади хора и не исках да се мяркам твърде много\", каза Томас.\r\nСлед това разговорливият баща изтърси, че всички гости са получили кесийка с марихуана, защото това \"не е незаконно в Ямайка, а по-скоро обичай\".  \"Не пуших марихуана, не мисля, че и дъщеря ми го прави. Дадох своята кесийка на един от гостите“, завърши Томас.", "date": "2018.12.10", "title": "Бащата на Меган Маркъл: На първата сватба на дъщеря ми раздаваха марихуана"}
{"url": "https://www.actualno.com/society/novini-ili-novini-kartinata-na-pechata-za-10-dekemvri-news_710736.html", "text": "  Новата седмица пак чука на вратата – и освен всичко друго ни приближава към Коледа. Но това пътешествие към края на годината за мнозина е истински ад – заради количеството работа, което се струпва за единица време и заради количеството претенции, което е коледната панделка към работата. Но пък всяко нещо има край – дори и лошото, така че само трябва да проявим търпение и да не забравяме кое е наистина важно в живота – със сигурност на първо място не може да е само работата, каквато и да е тя.      Медията алармира, че върви нова далавера покрай КТБ – заради цесиите. Оказва се, че според ВКС в дела срещу цесии от КТБ трябва да участва \"представител на банката\". Само че това не може да е синдик, т.е. трябва да е адвокат. А на този адвокат някой трябва да му плаща, като понякога хонорарът може да е страховит – до 100 000 лева.   Не дали, а с колко – това е въпросът относно цената на водата от догодина. И както напоследък инфлацията отива нагоре, вероятно и живителната течност ще стане по-скъпа. Ами ... пийте друго, и без това идват празници. Ако и другото е скъпо, вече нямаме съвет. Медията се фокусира върху военния ни министър Красимир Каракачанов и армията ни. По отношение на Каракачанов новината е, че той си говорил за Македония с Бойко Борисов. Интересно дали му е казал какъв точно договор подписаха гърците и какъв – ние. отново ни го изиграха, ако не им е станало ясно на управляващите. Втората новина не е новина – че няма желаещи да стават войници за 880 лева на месец.     Как без крими новина с коледен привкус? Ето я – ако ви звънне някой на вратата и ви моли да помогнете за благотворителна кауза, не го пускайте вкъщи, защото може да е крадец и да огледа добре какво имате и с какво можете да помогнете на неговия живот. Така че – внимавайте да не станете Дядо Коледа погрешка, защото ще боли.", "date": "2018.12.10", "title": "Новини или Novini - картината на печата за 10 декември"}
{"url": "https://www.actualno.com/curious/facebook-na-praktika-zabrani-da-se-govori-piperlivo-za-seks-news_710752.html", "text": "  Социалната мрежа Facebook забранява на потребителите си да публикуват не само порнография, но и фрагменти от еротични танци, снимки на разголени хора и постове със сексуален подтекст. стават част от кодекса на актуализираните правила на социалната мрежа, предаде БГНЕС, позовавайки се на ТАСС.     Според Pink News реално новите правила вече действат и съгласно тях не може да се публикуват постове със сексуален контекст, като в това отношение влиза дори език на дискусия относно сексуални предпочитания - например дали някой обича определена сексуална поза. Забранява се публикуването в рамките на платформата на кадри с  порнографско съдържание, шоута в стриптийз клубове, еротични танци,  полов акт, снимки на разголени хора. Забраната включва текстове със  сексуално, еротично или тантрическо съдържание, кореспонденция със  сексуален подтекст и откровени намеци, включително споменаване на  предпочитания и определени части от тялото.   Facebook признава \"важността на привличането на вниманието към проблемите на сексуалното насилие и експлоатация\", но \"поставя разделителна линия, когато съдържанието облекчава, насърчава или координира секса между възрастните\". \"Ние ограничаваме и използването на прекомерно сексуално изразяване, което може да доведе до затормозяване, тъй като определена част от нашата глобална общност може да възприеме много болезнено подобно съдържание и това може да навреди на способността на хората да се свързват с приятелите си и с по-широката аудитория\", обясни администрацията на социалната мрежа.\r\nГоворител на социалната мрежа съобщи, че новите правила са в сила от 15 октомври. Той обясни, че новата политика влязла в сила, защото нямало ясно разграничение между \"експлоатация\" и \"склоняване към секс\".  Припомняме, че общата месечна аудитория надвишава 2,2 милиарда потребители. А в Twitter реакцията на новината беше сериозно оплюване.", "date": "2018.12.10", "title": "Facebook на практика забрани да се говори пиперливо за секс"}
{"url": "https://www.actualno.com/america/razsledvaneto-za-ruskata-namesa-prodyljava-da-natiska-donald-trymp-news_710764.html", "text": "  Най-малко 14 души – членове на семейството, личния адвокат и участници в предизборната кампания на президента на САЩ Доналд Тръмп – са поддържали контакти с поне 17 руснаци почти от самото начало на кандидат-президентската кампанията през 2015 година до встъпването в длъжност на Тръмп като държавен глава на САЩ, пише The Washington Post, като се позовава на от разследването на спецпрокурора на САЩ Робърт Мълър.     Според информацията става въпрос за контакти с хора като руския посланик в САЩ Сергей Кисляк, руския вицепремиер Аркадий Дворкович (тук връзката е , заради когото избухна грандиозен скандал в началото на годината) и за ветеран с връзки в руските служби.   Контактите с руската страна са били много повече, отколкото се е смятало по-рано, подчертава вестникът, пише Агенция \"Фокус\". \"Предавали са се предложения да се строи \"Тръмп Тауър\" в Москва, поканили са съветника му в Русия за публични изявления и не веднъж са искали среща с Тръмп и помощниците му. Сега спецпрокурорът Мълър изяснява дали това са отделни, изолирани съвпадения или са част от опит на Русия да се намеси в президентската кампания\", пише вестникът.\r\nСред руските връзки The Washington Post причислява известните вече бивш руски сенатор Александър Торшин, председателя на ВИБ Сергей Горков, прессекретаря на президента на Русия Владимир Путин Дмитрий Песков и бившия заместник министър-председател Аркадий Дворкович и , която беше арестувана в САЩ с обвинение за шпионаж, руския адвокат , която доказано се срещна с кажи-речи целия предизборен щаб на Тръмп в \"Тръмп Тауър\" в Ню Йорк и на срещата се обсъжда предаване на компромати срещу Хилари Клинтън, както и тежкоатлета Дмитрий Клоков.  Всъщност притеснителен за Тръмп нов детайл е случай от ноември, 2015 година. Тогава вече бившият личен адвокат на Тръмп - Майкъл Коен, осъществява контакт с руски гражданин, който се представя за \"доверено лице\" на властта в Руската Федерация и е предложил сътрудничество с кампанията на Тръмп, включително среща с Владимир Путин за евентуална реализация на проект \"Тръмп Тауър\" в Москва. Според BuzzFeed най-вероятно става въпрос за среща между Коен и Дмитрий Клоков. А през октомври, 2015 година, съпругата на Клоков се свързала с Иванка Тръмп и твърдяла, че може да помогне за реализация на \"Тръмп Тауър\", като Иванка препредала контакта на Коен. В крайна сметка Коен не се срещнал с въпросния \"руски гражданин\", тъй като смятал, че има добри връзки с Русия посредством други бизнес партньори. Става въпрос за връзката \" \" - бизнес партньор на Тръмп с дебело криминално досие, за когото се подозира, че се е отървал от по-сериозни присъди, тъй като е станал информатор на ФБР.\r\nСамият Колков отговоря на въпрос дали за връзките си с тези събития с думите \"пълни глупости\".   Специално за поведението на Коен The Washington Post напомня, че през септември 2015 година адвокатът казал в телевизионно интервю, че има \"добра възможност\" за среща между Тръмп и Путин. Тази есен разследването на Мълър показа, че Коен е говорил с говорителя на Кремъл Дмитрий Песков по телефона точно за реализацията на \"Тръмп Тауър\" в Москва.    Отделно Мълър разследва контактите на бивш ръководител на президентската кампания на Тръмп - Пол Манафорт, с Константин Килимник. Според ФБР Килимник има връзки с руското разузнаване, но още няма публична яснота какво точно търси Мълър в тази насока. Дотук неофициално се смята, че се търси потенциална връзка между кампанията на Тръмп и руския олигарх Олег Дерипаска, един от приближените олигарси на Путин.\r\nДосега Мълър не е официално повдигнал обвинение, че многобройните контакти на хора от кампанията на Тръмп с руснаци представляват координирано усилие в търсене на помощ от Москва за кандидатурата на сегашния американски президент.", "date": "2018.12.10", "title": "Разследването за руската намеса продължава да натиска Доналд Тръмп"}
{"url": "https://www.actualno.com/football/vyv-velik-final-rivyr-plejt-grabna-kopa-libertadores-news_710746.html", "text": "   . \"Милионерите\" победиха големия си съперник Бока Хуниорс с 3:1. Това се случи обаче след продължения, като в редовното време завършиха 1:1, а първата среща приключи при резултат 2:2. Освен това Ривър стигна до мечтания трофей след обрат.     Първо Дарио Бенедето откри резултата в 44'. Лукас Прато изравни в 68', а Бариос от \"генуезците\" беше изгонен в 92'. Хуан Кинтеро със страхотен гол донесе пълен обрат в 109', а в последните секунди Мартинес оформи крайното 3:1.   Това бе първият случай, в който големите съперници спорят във финала на турнира в 105-годишната му история. И е последният финал, в който се играят два мача на разменено гостуване. Трофеят е под номер 4 за Ривър Плейт от турнира, докато Бока Хуниорс остава с 6, като за последно спечели турнира през 2007 година.   ", "date": "2018.12.10", "title": "Във велик финал Ривър Плейт грабна Копа Либертадорес"}
{"url": "https://www.actualno.com/curious/studentka-prodava-devstvenostta-si-na-tyrg-news_710762.html", "text": "  18-годишна студентка, живееща в Лондон продава своята невинност чрез интернет търг. Момичето разкри, че го прави, за да си осигури по-светло бъдеще, пише БГНЕС.     Твърди, че никога не е имала гадже, защото майка й я посъветвала да се посвети на ученето и да остави любовните връзки за бъдещето.   \"Реших да продам своята невинност на търг, за да помогна финансово на майка ми. Тя ме отгледа сама и ме научи как да уважавам и ценя себе си, така че сега искам да й се отплатя\", казва момичето на име Жад.\r\nТъргът започва от 100 000 паунда и девойката се надява да надхвърли един милион. След като помогне на майка си, тя иска да започне собствен бизнес с останалата част от парите.  \"Надявам се търга да спечели някой футболист, актьор или пък бизнесмен, който би могъл да ми даде съвети за бъдещето\", казва Жад, която ще преспи с победителя в търга в пет звезден хотел в Лондон.", "date": "2018.12.10", "title": "Студентка продава девствеността си на търг"}
{"url": "https://www.actualno.com/climate/novo-izsledvane-mrysnijat-vyzduh-stiga-chak-do-placentata-news_710754.html", "text": "  Учени откриха доказателство, че фините прахови частици от замърсения въздух пътуват през белите дробове на бременните жени и проникват в плацентата.     Ново проучване сред бъдещи майки в Лондон разкрива малки частици в плацентата на всяко бебе. Изследователите твърдят, че е възможно частиците да попаднат в плода, пише порталът Факултети.мк, цитиран от БГНЕС.   \"Това е тревожен проблем - има силна връзка между замърсяването на въздуха, който майката вдишва и ембриона. Ето защо съветваме бъдещите майки да посещават по-малко замърсени райони\", казва д-р Лиза Миясита.\r\nСерия предишни изследвания показват, че замърсяването на въздуха значително увеличава риска от преждевременно раждане и ниско родилно тегло, което води до доживотно увреждане на здравето. Мащабно проучване, обхванало повече от 500 000 раждания в Лондон потвърди връзката и изиска от лекарите да уведомят, че последиците за милиони жени в замърсените градове по света са нещо, което се доближава до здравна катастрофа.  Има все повече изследвания, че замърсяването на въздуха води до здравословни проблеми, които не са свързани само с белите дробове. През август изследвания установиха, че замърсяването на въздуха предизвиква огромно намаляване на интелигентността, а през 2016 г. са открити токсични наночастици от замърсяването на въздуха в мозъка на човека.\r\nНовото проучване изследва плацентите на пет бременни жени, които не са пушили и които са родили здрави бебета. Използвайки оптичен микроскоп, учените открили 72 „тъмни“ частици между 3 500 клетки, а след това са използвали мощен електронен микроскоп, за да проучат формата на някои от частиците.   \"Напълно е ясно, че става дума за черни частици-сажди\", казва д-р Миясита. \"Предишните изследвания показаха, че частиците, които вдишват бременните жени преминават през кръвообращението и влизат в плацентата. Не знаем дали частиците, които открихме, могат да се прехвърлят и в плода, но нашите доказателства показват, че е възможно. Също така знаем, че не е необходимо частицата да проникне в тялото на бебето, за да има негативен ефект, защото ако има ефект върху плацентата, ще имат пряко въздействие и върху плода\", добави медикът.    \"Тези изследвания показват, че децата са с по-лош шанс за живот, когато става въпрос за образование и работни места\", твърди д-р Кристиан Шилерт от Университетска болница \"Каролинска\" в Швеция.", "date": "2018.12.10", "title": "Ново изследване - мръсният въздух стига чак до плацентата"}
{"url": "https://www.actualno.com/crime/advokatyt-na-banevi-namekna-che-rykovoditeljat-na-specprokuraturata-lyje-news_710767.html", "text": "  Майката на Николай Банев ще бъде привлечена под наказателна отговорност, но засега към нея няма обвинение и тя не е в ареста. Това каза адвокатът на семейство Баневи Христо Ботев.     Според него е странно, че прокуратурата се е задействала по никое време и защо точно сега е решила да вземе мерки.   Адвокат Ботев допълни, че срещу Баневи са възобновени други дела: \"Ако тези дела бяха приключили, нямаше да се стигне до днес.\"\r\nБотев разкри, че Баневи му споделили, че условията в ареста във Франция са били като в 3-звезден хотел. По думите му, условията арестите в Германия и Англия са също толкова добри. \" \", категоричен бе Ботев, опровергавайки думи на ръководителя на Специализираната прокуратура .  \"Нека да видим какви ще са доказателствата. Това предприятие (бел. ред - \"Полимери\" ) е било рязано за скрап след влизането на синдика в него през 2013 година\", коментира още адв. Ботев основното обвинение към двамата. , каза още юристът.   Той отново повдигна въпроса защо Баневи са били задържани във Франция, при положение, че са се прибирали в България:    \"Защо се похарчиха толкова пари на данъкоплатците, като фактите са следните – седмицата преди 26 октомври има телефонни разговори между адвокат с представител на следствения отдел на прокуратурата, че ще се явяват на разпит на 28 октомври. На 26 октомври тръгват да се прибират към България, където са арестувани. Два дни преди това прокуратурата е преценила, че трябва да пусне европейска  заповед за арест, при положение че те се прибират.\" От прокуратурата обаче контрираха, че не може да вярват на думите на обвиняеми.\r\nАдв. Марин Марковски също коментира случая пред Нова телевизия така - \"пране на пари, офшорни сметки – всичко това подлежи на доказване с документи. Когато документите говорят, и адвокатите мълчат.\"", "date": "2018.12.10", "title": "Адвокатът на Баневи намекна, че ръководителят на Спецпрокуратурата лъже"}
{"url": "https://www.actualno.com/asia/arabski-strani-pregovarjat-sys-sasht-za-sporazumenie-za-zashtita-news_710763.html", "text": "  Арабските страни са в процес на преговори със Съединените щати за ново споразумение за сигурност с цел защита на Близкия изток от \"външна агресия\", заяви саудитският външен министър Адел ал Жубейр.     Целта е да се постигнат договорки за сигурност в Близкия изток, които да защитят региона от външна агресия ... и да укрепят отношенията между Съединените щати и страните от региона\", каза Жубейр.   Саудитският министър говори на пресконференция след срещата на върха на Съвета за сътрудничество на арабските държави от Персийския залив в Рияд, предаде БГНЕС.\r\nЗапитан за хода на преговорите по създаването на арабско-американски военен съюз срещу Иран, той каза: \"Продължават разговорите между САЩ и страните от Персийския залив по този въпрос и се разработват идеи“, каза Жубейр, добавяйки, че алиансът ще включва Египет и ще бъде наречен Стратегически алианс за Близкия изток или MESA.  През последните месеци медиите се фокусират върху арабско-американски антиирански съюз, подобен на НАТО.", "date": "2018.12.10", "title": "Арабски страни преговарят със САЩ за споразумение за защита"}
{"url": "https://www.actualno.com/europe/premieryt-na-katalunija-podkrepja-arestuvani-lideri-na-avtonomnata-oblast-s-gladna-stachka-news_710753.html", "text": "  Каталунският регионален премиер Ким Тора започна 48-часова гладна стачка в знак на солидарност със задържаните политици от областта, предаде БГНЕС.     Стачката е в знак на солидарност с намиращите се в затвора каталунски политици, срещу които е заведено дело за сепаратизъм. По-рано четирима от тях обявиха гладна стачка в затвора в знак на протест срещу решения на съда, засягащи поддръжниците на каталунската независимост. Това са бившите депутати от регионалния каталунски парламент Жорди Санчес и Жорди Турул, както и бившите регионални министри Жозеп Рул и Жоаким Форн.   На 1 октомври 2017 г. в беше проведен референдум за отделяне от Испания, който централното правителство обяви за незаконен. По-късно същия месец регионалният парламент обяви независимост. В резултат част от сепаратистките лидери бяха арестувани, а бившият каталунски премиер Карлес Пучдемон избяга от Испания. Задържаните са обвинени в подстрекателство към бунт и разхищение на държавни средства. Процесът срещу тях се очаква да започне в началото на следващата година.", "date": "2018.12.10", "title": "Премиерът на Каталуния подкрепя арестувани лидери на автономната област с гладна стачка"}
{"url": "https://www.actualno.com/viewpoint/kazusyt-pravitelstvena-bolnica-news_710806.html", "text": "   Казусът \"Правителствена болница\" и превръщането и в детска клиника бързо се превърна в причина за тревога в Медицинския факултет (МФ) на Софийския университет. Много лекари, които са завършили или им предстои да завършат факултета, зададоха резонен въпрос - какво има да става с техните специализации и работа, след като болницата ще спре да съществува в сегашния си вид? Здравният министър , че всичко ще е наред, но в България отдавна сме се научили, че опре ли до политически решения, всичко е предпоследно. В следващите редове, представя мнението на един от възпитаниците на МФ и аргументите му защо нещата са тревожни.      Скъпи колеги и преподаватели, казвам се д-р Александър Атанасов и съм възпитаник на Нашия факултет от Випуск 2015. В момента съм специализант по Детски болести. Надявам се да не ме убиете с виртуални камъни, защото тази отвратителна ситуация сигурно ви кара да изпитвате най-малкото неприязън към педиатрите.\r\nБолница \"Лозенец\" и МФ с всичките им немалки недостатъци са рожденото ми място като лекар и не мога да остана безучастен към това, което се случва. Спомням си безбройните часове в библиотеката, раздразнението, че работеше само до 16.30, времето прекарано в дисекционната зала… Когато завършвах, се чувствах толкова изморен от шест години учене и всичките неуредици, че си тръгнах от факултета с облекчение. Сега общуването с преподавателите и студентите ми липсва...\r\nКолеги, МФ и болницата стават жертва на грозни задкулисни игри, нямащи нищо общо с благородното желание да се реши тежкият проблем с пръснатите из цяла София детски клиники. Веднага се набиват на очи няколко неща.   , говори се за ясен срок на приключване на проекта – шест месеца. Милата ни държава повече от 40 години не желае да построи голяма детска болница, а сега изведнъж ще го направи за шест месеца. Това значи само едно – някой с много силни позиции има интерес това да се случи. Целта му със сигурност не е благородна, по-скоро иска да придобие сградния фонд и парцелите на някоя от настоящите детски клиники. Дали пък не е една четириетажна сграда на бул. \" Академик Иван Гешов\" 13, намираща се на пешеходно разстояние от бъдещите метростанции на Лъч 3? Дали той не бърза да я събори, за да построи нова сграда и да я продаде или отдаде под наем за огромни суми след откриването на новата линия другата есен… , защо точно “Лозенец” с нейното несменяемо ръководство? Дали то не е засегнало по някакъв начин интересите на въпросния играч, който иска с един удар да реши и двата си проблема?    , бъдете сигурни, че факултетът няма да се закрие. Крайно непопулистко е в държава, която не страда от излишък на медицински кадри, а догодина идват избори. Големият губещ ще бъде персоналът на болницата, който просто ще си загуби работата, а младите лекари-специализанти ще се чудят къде да си продължат специализацията.    В заключение ще кажа, че децата не заслужават болница, зачената по този начин. Нейното ръководство би било зависимо от политици, в нея няма да се назначават способни, а удобни хора, от което ще пострадат най-невинните пациенти. Грозно е.  д-р Александър Атанасов  Заглавието е на редакцията! ", "date": "2018.12.10", "title": "Казусът \"Правителствена болница\"*"}
{"url": "https://www.actualno.com/asenovgrad/eto-gi-dobrite-kauzi-otlicheni-v-konkursa-za-dobrovolcheska-iniciativa-v-asenovgrad-news_710750.html", "text": "  Четири благородни каузи, извършени в Асеновградско, бяха наградени в конкурса на Градска библиотека \"Паисий Хилендарски\" за доброволчески инициативи, проведени през 2018 г. С приз \"Донка Пашкова\" бяха наградени инициатори на акции, които са оставили траен спомен у асеновградчани и са подпомогнали развитието на града. През тази година номинираните доброволчески инициативи, реализирани на територията на община Асеновград, наброяваха рекордните 29. Сред всички тях, журито трябваше да направи своя труден избор и да отличи първенците.        Първата наградена кауза е за възстановяване на параклис „Свети Пророк Илия” (гръцкия). Идеята е на асеновградчанина Иван Чойков и група доброволци. Целта на гражданите чрез реализиране на инициативата е подпомагане на културно-историческото наследство в региона. За изпълнение на задачата доброволците извършиха цялостен ремонт и възстановяване на параклиса, транспортиране на строителни материали с коли, камиони и коне, реставриране на стенописи, поставяне на маси, заслони, пейки, беседка, 10-метров светещ кръст, поддържане на цветна градина, традиционно раздаване на курбан за здраве на храмовия празник.\r\nВ категорията \"Благотворителни инициативи\" с приз \"Донка Пашкова\" бе удостоена гражданската организация \"Станимашка фотoграфчийница\", която е визуализирана чрез Facebook група. Нейни създатели са Елена Граматикова, Атанас Кендев и Стойчо Тосков. Целта им е опазване и съхранение на родовата памет и културно-историческото наследство на Асеновград и региона. Дейностите, с които те се отличиха през изминалата година, са поставяне  на паметна плоча на фотографа Крум Савов, издирване на фотографии от близкото и далечно минало на града, организиране на изложби и поставяне на модули за празнични експозиции, презентации и 30 нови публикувани в социалната мрежа албуми със снимки от живота в някогашна Станимака.  В категорията \"Екологични акции\" наградените са ученици от ПГ “Цар Иван Асен II в Асеновград. Тяхната цел е подобряване на еко средата в парка до \"Пешеходния мост\". През годината възпитаниците на гимназията засадиха дървета, боядисваха пейки и кошчета за смет, хигиенизираха и поставиха метални постаменти на стълбите.\r\nИнициаторите на още една благородна кауза бяха удостоена с приз \"Донка Пашкова\". Мария Велкова, Деяна Андреева и Валентина Василева бяха възнаградени за кампанията, която проведоха под мотото “С обич за Ева”. Целта бе събиране на средства за лечението на 4-годишната Ева Чолакова, която страда от \"Сарком на Юинг\". Младите дами от благотворителния щаб организираха базар и търг, които бяха проведени в Народно читалище “Родолюбие”. Там, от открити щандове за хранителни и промишлени стоки всеки можеше да си закупи разнообразни изделия, а събраните средства от няколко поредни инициативи са в размер на 25 000 лева.   За \"Рицар на добрата воля\", пък, за трета поредна година стана бе обявен Христо Коватлиев. Неговата кауза е всяка година да провежда 2-месечен безплатен курс по графичен дизайн за деца и младежи. Коватлиев се занимава с дизайн на корици на книги към американска издателска агенция. Най-възрастният доброволец за 2018 г. е Иван Деков. Той получи грамота за възстановяване на четири параклиса в асеновградското село Горнослав и за това, че по този начин подпомага съхранението на културно-историческото наследство в региона.     \"С всяка изминала година нараства доброволчеството в Асеновград и все повече хора се включват в благотворителни каузи и инициативи, даряват доброволен труд и изразяват морална подкрепа.\", каза директорът на асеновградската библиотека - Милена Марковска по време на официалното връчване на наградите за доброволческа инициатива.", "date": "2018.12.10", "title": "Ето ги добрите каузи, отличени в конкурса за доброволческа инициатива в Асеновград"}
{"url": "https://www.actualno.com/society/otbeljazvame-svetovnija-den-za-pravata-na-choveka-news_710760.html", "text": "  Приетата през 1948 г. Харта за човешките права се смята за неформална конституция, гарантираща правата на човека. Тя признава човешките права и свободи като дадени по рождение, осигурява равноправие и гарантира защита от насилие, лошо отношение и наказания, които засягат човешкото достойнство.     Общите усилия на международната общност за гарантиране правата на човека продължават и днес. Денят, в който през 1948 г. е приета Хартата за правата на човека – 10 декември, е обявен за Световен ден на човешките права.   ООН е приела шест договора за основните човешки права: Международен договор за гражданските и политическите права; Международен договор за икономическите, социалните и културните права; Договор срещу насилието; Договор за превенция на расовата дискриминация; Договор за превенция на дискриминацията на жените; Договор за правата на децата. На този ден се отбелязва приемането от страна на Общото събрание на ООН на Хартата за правата на човека, която обявява всички хора за равни по права и свободи по рождение. Въпросът за човешките права заема важно място в дневния ред на всички страни. Техните правителства се ангажират да не позволяват основните човешки права да бъдат пренебрегвани и нарушавани. Но правителствата сами не могат да се справят с тази задача. Нужно е съдействие от всички институции, както и от цялото общество. В тази връзка е особено важно всички хора и обществото като цяло да осъзнаят, че са отговорни за гарантирането и прилагането на човешките права.\r\nПриетата на 10 декември 1948 г. Харта за правата на човека се състои от увод и 30 члена. В членове от 1 до 21 са описани класическите основни човешки права, а от 22 до 27 – социално-икономическите и културните права. Според Хартата всички хора са с равни права по рождение и са еднакво свободни. В тази връзка не може да има дискриминация по признаците пол, раса, цвят, религия, език, възраст, характер, мислене, национална или общностна принадлежност, материално положение.  В днешно време, с развитието на концепцията за човешките права, сме свидетели на тяхното групиране. Първият кръг права включва сигурност на живота и собствеността, свобода на религиозните и етичните възгледи, свобода на мисълта и възгледите, политически права. Вторият кръг права включва правото на труд, на справедливо и равнопоставено заплащане, зачитане на честта и достойнството, социални права. Третият кръг права включва правото на живот в чиста среда с оглед на технологичното развитие, правото на защита на тайната на личния живот с оглед на достъпността на данните в интернет, свобода в областта на изкуството и науката, потребителски права, право на защита от постиженията в областта на медицината и биологията. Концепцията за тези права постоянно се развива.", "date": "2018.12.10", "title": "Отбелязваме Световния ден за правата на човека"}
{"url": "https://www.actualno.com/cite/trjabva-da-razberem-che-kato-izberem-njakoj-shte-go-tyrpim-4-godini-za-da-se-nauchim-kak-da-glasuvame-news_710765.html", "text": "  Това заяви бившият външен и социален министър Ивайло Калфин пред Нова телевизия, като заяви, че сега не вижда смисъл от предсрочни избори.     ", "date": "2018.12.10", "title": "Трябва да разберем, че като изберем някой, ще го търпим 4 години, за да се научим как да гласуваме"}
{"url": "https://www.actualno.com/curious/sedmichen-luboven-horoskop-za-10-14-dekemvri-news_710814.html", "text": "        Овните ще имат нужда да бъдат разбрани и да говорят, ама наистина много да говорят. А още по-хубаво е, че ще бъдат разбрани както от половинката, така и от други близки. Така че, Овни, не се свенете!    На Телците им е време за малко социален живот, което ще се усети най-силно след сряда. Греяно вино и джинджифилови курабийки звучи като перфектната вечер за края на седмицата, нали?   Близнаците са настроени на „смела” вълна. Ще искат да изпробват нови неща, сякаш за да създадат още ярки спомени от изтичащите дни на годината. Ярко червило, ново заведение или неизпробвана секс поза – Близнаците ще търсят разнообразие на всички фронтове.        ", "date": "2018.12.10", "title": "Седмичен любовен хороскоп за 10-14 декември"}
{"url": "https://www.actualno.com/lovech/pismo-na-kmeta-na-teteven-spesti-na-obshtinata-blizo-800-000-lv-ot-nasledeni-zadyljenija-news_710807.html", "text": "  Кметът на Тетевен д-р Мадлена Бояджиева, министърът на финансите Владислав Горанов и министърът на земеделието Румен Порожанов подписаха тристранно споразумение. Според него задълженията на общината към Държавен фонд \"Земеделие\" в размер на близо 1 млн лева, се .     Споразумението е във връзка с , наложена на община Тетевен след извършване на административни проверки от страна на ДФЗ по проект „Изграждане на пречиствателно съоръжение за отпадни води и външни комуникации в село Глогово, общ. Тетевен“, по който през 2015г. беше наложена 100% финансова корекция.\r\nСанкцията е наложена след установяване на неспазване на разпоредбите на ДОБФП и Наредба № 25 от 29.07.2008 г. за условията и реда за предоставяне на безвъзмездна финансова помощ по мярка ,,Основни услуги за населението и икономиката в селските райони“ от ПРСР 2007 – 2013 година. При изпълнението на проекта , а към заявката за плащане през 2015г. са предоставени документи и декларации с , които не отразяват вярно фактическото състояние във връзка с изпълнението на проекта. Припомняме, че цялата стойност на тази финансова корекция беше ., което доведе до просрочени задължение на общината не само към ДФЗ, но и към изпълнителите на проекта.\r\nС писмо на Министъра на земеделието и храните се даде възможност на Община Тетевен за сключване на такова тристранно споразумение, след което кметът д-р Бояджиева отправи искане за сключване му. Съгласно чл.2 от споразумението, влязло в сила от 14.11.2018 г., задължението на Община Тетевен към Държавен фонд „Земеделие“ в размер на 987 848.54 лв. се намалява с 80 на сто или със сумата в размер на 790 278.83 лв. От своя страна Общината се задължава да изплати останалите 20 на сто в размер на 197 569.71лв. Предвижда се до края на месец декември 2018 г., общината да изплати тази сума от 20%.  Така до края на 2018г. общинското ръководство ще успее да изплати по тази наложената финансова корекция, както и да изчисти всички просрочени задължения на обща стойност 5 млн.лв., наследени от предходния мандат.", "date": "2018.12.10", "title": "Писмо на кмета на Тетевен спести на общината близо 800 000 лв от наследени задължения"}
{"url": "https://www.actualno.com/asenovgrad/sobstvenici-zapochnaha-procedura-po-zastrojavane-na-zelena-plosht-v-asenovgrad-arestuvaha-kola-news_710749.html", "text": "  Пореден абсурд в Асеновград. Имот - зелена зона, заради който бяха проведени дни на протести с демонстрации и палатков лагер, вече е ограден от собствениците и видимо теренът се подготвя за строеж. Неволно или нарочно в частната зона попадна автомобил на семейство от Асеновград, живеещо на улица \"Сливница\" №35. Блокиран е и достъпът на пешеходци. От няколко дни хората не могат да изкарат возилото си от мястото, заради поставени заграждения.        Така, колата остана \"арестувана\". По първоначална информация, наследници на имота на Георги Иванов са отцепили района - както улицата, така и тротоара към нея. На мястото е поставена бетонна ограда и телена мрежа, като по този начин улицата остава без изход и вход. В заградената зона попадна и противопожарен кран, който при нужда се ползва за три квартала - „Младежки\", „Баделема” и „Христо Ботев”.\r\nПотърпевшите разказват, че преди две седмици наследниците на имота са го оградили с телена мрежа. Още тогава жители на квартал „Баделема” са протестирали, че при монтиране на заграждението не е спазен кадастралният контур. \"Местни органи, които би следвало да са ангажирани с проблема, не взеха никакво отношение, за да бъде спазен Законът за устройство на територията и мълчаливото им съгласие за оградата подтикна наследниците да я бетонират на две места, и то пак не по белия контур.\", обясняват ситуацията асеновградчани. Те разказват, че опитващите се да попречат на случващото се, са били откарани в Районното управление на МВР в Асеновград, за да пишат обяснения. \"Дежурният прокурор кой знае къде се беше \"запилял\" в този момент. Ситуацията не мина и без инцидент. Възрастна жена бере е в болница, заради стресът, който преживява.\", коментираха развълнувано живеещите около земята със спорния казус.  Припомняме, че имотът е с големина около 900 квадратни метра. Зоната е единствена зелена площ в района и е разположена в близост до Палеонтологичния музей. През изминалото лято живеещи наоколо организираха подписка и активни протести срещу унищожаването й и на нейно място - изграждането на жилищна сграда. В резултат на действията на асеновградчани, на редовното си заседание на 11.07.18 г. Общински съвет–Асеновград отмени предишното си решение за застрояване на градинката. Като обезщетение, наследниците на земята би следвало да бъдат овъзмездени със съответен общински имот и зелената площ да бъде запазена за обществено ползване, казва председателят на инициативния комитет Мария Аврионова.\r\nДали местната власт е безсилна по отношение по казуса, или причината е друга и дали поредната зелена площ в Асеновград ще бъде унищожена и застроена така, както се отсичат и десетки дървета в града, предстои да разберем.", "date": "2018.12.10", "title": "Собственици започнаха процедура по застрояване на зелена площ в Асеновград, \"арестуваха\" кола"}
{"url": "https://www.actualno.com/europe/stachka-blokira-jp-transporta-v-germanija-i-dovede-do-haos-news_710811.html", "text": "  Германия потъна в транспортен хаос в понеделник, тъй като повечето влакови услуги бяха спрени от стачка за заплати от страна на работещите в сектора, засягаща милиони пътници.     Междуградските и регионалните услуги, както и много градски влакове за ежедневни пътувания, бяха отменени в най-голямата икономика на Европа с четиричасовото спиране от 5:00 ч., съобщи Deutsche Bahn (DB).\r\nСтачката спря всички високоскоростни влакове ICE и други междуградски услуги, както и повечето товарни влакове, като се очаква, че нейните вълни и забавяния ще продължат и следобед.\r\nВ столицата Берлин, където допълнително се разпадна цялата система за публично оповестяване, разочарованите пътуващи бяха помолени да преминат от влаковете S-Bahn, обслужвани от DB, към подлезите, автобусите или трамваите.     Стачката се появи след разпадането на разговорите в събота между DB и Съюза на железопътните работници (EVG), които искат увеличение на заплатите със 7.5% за 160 000 служители.\r\n\"Работодателят направи оферти, които не отговаряха на изискванията на нашите членове\", заяви преговарящата с EVG Регина Руш-Зимба.\r\nDB отвърна и описа стачката като \"напълно ненужна ескалация\", настоявайки, че нейното предложение е \"привлекателно и отговаря на основните изисквания\" на служителите.    DB е предложил увеличение на заплатите от 5,1% на две фази, с възможност за допълнителен отпуск на персонала и еднократно плащане от 500 евро , съобщиха от националната информационна агенция на ДПА.\r\nDeutsche Bahn също отрече, че прекратява преговорите, като обвини, че \"EVG напусна преговорите и стачкува\".   \"DB остава готов да продължи преговорите по всяко време. За днес има открита покана\".\r\nСтачката засяга и офисите на DB за обслужване на клиенти, което означава, че в много станции пътниците са останали без информация по високоговорители или дисплеи.\r\nDB заяви, че закупените билети ще останат валидни до следващата неделя или не могат да бъдат възстановени и призова пътниците да отлагат пътуването, когато това е възможно.   Също така призова съюзът - който заплаши последващите удари при необходимост - да се върне бързо на масата за преговори.\r\nГоворител на DB заяви: \"Страните, които преговарят, трябва да са готови да направят отстъпки. DB поиска EVG преговорите да продължат този следобед.\"", "date": "2018.12.10", "title": "Стачка блокира ж.п. транспорта в Германия и доведе до хаос"}
{"url": "https://www.actualno.com/asenovgrad/okolo-6-000-lv-sybra-biznesyt-v-asenovgrad-v-pomosht-na-eva-news_710747.html", "text": "  Млади и вече утвърдили имената си предприемачи от Асеновград и региона събраха около 6 000 лева за благотворителен търг, в помощ на 4-годишната Ева Чолакова. Малката асеновградчанка е със заболяване \"Сарком на Юинг\" и се нуждае от средства за лечение в Германия. Собствениците на фирми дариха средствата на тържествена церемония по време на традиционния си коледен бал.     В търга бяха продадени различни произведения на изкуството, като картини, стол и реплика на оригиналното знаме, извезано с думите \"Свобода или смърт\", което бе откупено за 3 000 лева от фирма \"Запрянови 03\", чийто управител Георги Запрянов го подари на 68-а бригада „Специални сили”, с командир бригаден генерал Явор Матеев. Развълнуван военнослужещият сподели, че българският флаг \"Свобода или смърт\" ще стои гордо в базата, редом до националния флаг на България и до бойното знаме. Запрянов на свой ред посочи, че е направил жеста, защото знае, че генерал Явор Матеев ще удостои знамето с необходимите му чест и уважение.    Междувременно бяха връчени и годишните награди за \"Предприемач на годината\". С титлата бе удостоен Георги Запрянов - управител на строителната фирма „Запрянови-03”. „Инвеститор на годината” стана Николай Павлов - управител на транспортна фирма „Ваилин”, която разполага със собствен автопарк. Тази категория се определя спрямо финансовите документи на компанията. Павлов заслужи приза с инвестиция по закупуване на голяма производствена база в Асеновград, в която днес се развива търговска дейност и по този начин са открити нови работни места. В категорията за „Най-дългогодишен и устойчив бизнес” бе отличен Селим Емин - управител на фирма за почистващи и перилни препарати „Селчо”.  С приз за „Най-добри дизайнерски постижения в модния бизнес\" бе удостоен Стоян Радичев - дизайнер на официални и булчински облекла от Асеновград, популяризирал името на града в България и чужбина. Титлата „Национално достойнство „Райна Княгиня” грабна Атанаска Велчева - управител на първомайската фирма за производство на знамена и аксесоари към тях - „Бендида-66”. Компанията е първата, притежаваща сертификат, гарантиращ, че знамената отговарят на всички изисквания от Българския държавен стандарт. Велчева получи наградата и заради реализираната инициатива да бъде ушит национален флаг на България, дълъг 300 метра и широк 26 метра. За целта са ползвани над 50 топа плат и около 45 километра конци. „За развитие на традициите в производството на булчински и официални облекла” бе наградена Снежана Радичева - управител на Модна къща „Роси-87”.\r\nС титлата „Проспериращо развитие на хотелиерския и ресторантьорския бизнес” бе удостоена Румяна Харлова - управител на „РХ 5”, а „Най-добър млад предприемач” стана Петър Ангелов - управител на ресторант „Станимака Класик”. Традиционната награда на община Асеновград „Произведено в Асеновград” тази година отиде при инженер Марияна Папаличева - управител на модна къща „Агресор”. Фирмата бе удостоена и с грамота от \"Съюз на предприемачите–Асеновград\" за развитие и реализиране на идейни проекти в града, чрез които бяха отворени нови работни места.       Наградата „Дарител на годината” този път се присъди на всички предприемачи, членуващи в асеновградското сдружение. Решението е взето, след като е направено проучване и резултатите са показали, че всеки един от бизнесмените е дарявал средства на нуждаещи се през годината. Подпомогнати финансово са Ценко Симеонов, чиято къща бе изпепелена от пожар; Лизавета Иванова, която е с диагноза \"Множествена склероза\" и има нужда от средства за терапия в Турция; дарявани са пари за Ева Чолакова и за деца на загинали авиатори и по повод още много други каузи. Освен това, \"Съюз на предприемачите-Асеновград\" е разкрил Фонд за подпомагане на талантливи деца и нуждаещи се хора от общината, чрез който целогодишно се подпомагат именно такива малчугани.", "date": "2018.12.10", "title": "Около 6 000 лв. събра бизнесът в Асеновград в помощ на Ева"}
{"url": "https://www.actualno.com/koledenduh/8-unikalni-koledni-idei-ot-mechtite-ni-v-detskata-staja-news_710084.html", "text": "  Сезонът на домашния уют е вече тук. Време за споделеност, за топъл чай, за усмивки и за коледна украса, разбира се! А нима има дете, което не обича да помага на мама с украсата на дома? Ето един чудесен начин да споделите тази дейност с най-малките под формата на различни празнични игри, превръщайки обикновените моменти в спомени за цял живот.      В почти всички коледни филми действието се развива в някое притихнало и уютно градче. Сещате се – с малък площад, огромна елха, дружелюбни хора и малки къщички със светли прозорци. Можете да пренесете тази празнична романтика и във вашия дом, макар и от хартия. Помогнете на детето си да изработи малък макет, изобразяващ навечерието на празничната нощ в някое градче.   Със сигурност няма да намерите по-красива коледна украса от тази, която детето ви само е изработило с ентусиазъм и любов. Дайте му \"зелена светлина\" да декорира изцяло по свой вкус детската си стая. Помогнете му да изработи гирлянди от опаковъчна хартия, топки за елха от целофан и фолио, малки елхички от памук и въобще всичко, което вие сте правили в детството си.     Коледа традиционно се свързва със светлина, лампички, догарящи свещи, а всичко това носи много уют у дома. Направете тазгодишните празници малко по-различни в интериорно отношение, благодарение на LED декорациите в различни форми от . LED гирлянда с 40 лампички, мини звезда, , ИКЕА, 12,99 лв     Със сигурност сте виждали много и разнообразни варианти на коледни календари. Независимо с какво съдържание са, идеята на всички е една и съща и толкова очарователна – визуално отброяване на дните до Коледа. Всеки ден крие изненада – лакомство или предизвикателство, отправено към  тези, които ще отворят поредната кутийка на календара. Задължително  трябва да добавите един  в детската стая, а още по-добре, ако е ваше  дело! Влакче, 3 части, , ИКЕА, 8,99 лв  Ако имате желание да се забавлявате с детето си вкъщи през студените зимни вечери, може да си направите домашна сцена за куклен театър – не е толкова сложно, а и със сигурност ще се хареса. Имате нужда от голям кашон, парчета плат от стари чаршафи или пък пердета, цветни флумастери и много въображение. От ИКЕА пък може да се сдобиете с най-различни кукли ръкавици или малки куклички за пръст, с които да сътворите вашата коледна приказка.  Всяко дете се нуждае от мъничко лично пространство, тайно скривалище, в което да може да се скрие от околния свят. Индианските палатки \"типи\" са чудесен вариант да подарите уют и малко пространство за големи мечти на вашето съкровище. А за да добавите щипка коледна магия към палатката, можете да украсите с малки лампички, които ще създават илюзия за звездно небе. В палатката може да сложите любимите играчки на детето, за да може да се отдаде на игра. Плюшена играчка, тюлен, , ИКЕА, 9,99 лв  Ароматът на прясно изпечени коледни сладки е традиционен за много семейства. Сигурни сме, че искате и вашето дете да израсне с него и да пази топли спомени от забавните следобеди, в които сте се отдавали на кулинарни подвизи. А сега е по-лесно от всякога да осигурите на малкия си помощник собствена кухня, в която да се вихри. Усилията му пък ще бъдат щедро възнаградени с топли курабийки! Украсяването на коледното дръвче несъмнено е любим момент и на малки, и на големи. Сигурни сме, че вече премисляте на какви цветове да заложите тази година. Докато все още не сте решили окончателно, ви предлагаме една лесна за реализация идея за детската стая. А именно – импровизирана елха от любимите книжки на вашето дете. Можете да ги подредите на етажерка под формата на дръвче или пък да ги подредите на пода и след това да закачите лампички. Освен, че може да я направите от книги, интересен вариант е да накарате детето само да я нарисува върху дъска. статив, , ИКЕА, 39,90 лв ", "date": "2018.12.10", "title": "8 уникални коледни идеи от мечтите ни в детската стая"}
{"url": "https://www.actualno.com/crime/8-dekemvri-v-kustendil-zapochna-s-poboj-v-diskoteka-news_710822.html", "text": "  На 8 декември призори автопатрул на РУ Кюстендил е изпратен по сигнал за побой в заведение в центъра на града. Причинителят на инцидента - 28-годишен мъж от с. Слокощица и негов приятел - на 28 г. от Кюстендил, също участник в хулиганската проява, са опитали да осуетят проверката, оказали са неподчинение и съпротива при задържането.     Мъжът от с. Слокощица отправял закани за убийство чрез запалване към единия от служителите, нанесъл му и удари. Той е известен на полицията с множество противозаконни деяния. Двамата мъже са задържани в ареста на РУ Кюстендил – единият  за 72 часа, другият за  24 ч. По случая е започнато досъдебно производство, уведомен е дежурен прокурор, прредаде Катя Табачка - говорител на ОДМВР - Кюстендил, за кореспондента на от града.   Припомняме ви, че неотдавна в . Тогава бяха задържани двама мъже, а трима бяха с разкъсно-контузни рани, като служители на РУ Кюстендил са установили и другите участници в нападението, жители на кв. \"Изток\".  По случая тече досъдебно производство в РУ Кюстендил за едро хулиганство.", "date": "2018.12.10", "title": "8 декември в Кюстендил започна с побой в дискотека"}
