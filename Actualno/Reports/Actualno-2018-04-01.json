{"url": "https://www.actualno.com/asia/erdogan-nareche-netanjahu-terorist-news_667493.html", "text": "  Турският президент Реджеп Тайип Ердоган обвини Бенямин Нетаняху, че е \"терорист\", след като израелският премиер отхвърли „моралните уроци“ на Турция за смъртоносните сблъсъци, които се състояха в петък на Ивицата Газа. Това предава AFP, цитирана от \"Фокус\".  „Хей, Нетаняху, вие сте окупатор на тези земи и в същото време сте терорист“, заяви Ердоган в излъчена по национална телевизия реч, изнесена пред негови последователи в южната турска провинция Адана.   Нетаняху от своя страна обвини Ердоган в лицемерие.   „Най-моралната армия на света няма да търпи проповеди от някой, който от години безразборно бомбардира цивилни“, заяви той.\r\nВ петък в Ивицата Газа избухнаха протести при които освен загиналите палестинци, бяха ранени други 1400 души.       „Силно осъждам израелското правителство заради нечовешката му атака“, заяви Ердоган по време на реч в Истанбул, реагирайки на сблъсъците.", "date": "2018.04.01", "title": "Ердоган нарече Нетаняху \"терорист\""}
{"url": "https://www.actualno.com/curious/dneven-horoskop-za-2-april-news_667442.html", "text": "     Денят ще ви изправи пред събития, за които отдавна мечтаете. Все пак някое от тях може да се появи изненадващо и да ви е нужно повече време за реакция.    Сега ви е дадено да бъдете себе си. Смелостта ви е пословична, а натрупалото се напрежение вече не може да чака. Ако сте се решили на действия използвайте ранната сутрин за действие, докато всички все още си доспиват.     Днес ще ви е трудно да си съберете мислите, но ще ви се наложи. Най-добре е да си го наложите сами още от сутринта. Облечете се удобно, защото ви чака много тичане напред-назад. Този понеделник ще ви завари готови да бъдете друг човек. Опитайте се да се въздържате от резки действия и най-добре опипайте почвата и наблюдавайте настроението на другите.     Този понеделник може да промени плановете ви коренно. Денят ще бъде посветен на адаптирането ви към новите условия. Правете всичко обмислено и с минимално хабене на нерви. Сега ви е дадено да действате така, че да моделирате събитията по ваш вкус и желание. Хубаво е да започнете тихо и незабележимо още днес. Не дразнете никого.    Денят  ще ви подари надежда. Още от сутринта ще изобилстват леки недоразумения, които ще вкарат елемент на шега в работата и ще разведрят обстановката.   Денят ще ви даде много топлина. Някои от вас отдавна очакват да бъде отговорено на чувствата им и най-сетне ще може да се сбъдне мечтата ви. До обяд бъдете по-концентрирани в работата, тъй като ви очакват повече отговорности от обикновено.    Този понеделник ще трябва да превключите доста бързо от една вълна на друга. Това несъмнено ще се отрази на настроението ви затова още от рано трябва да сте нащрек. Този понеделник ще ви се наложи да контактувате повече, отколкото дори ви се иска. Възможно е в един момент да се объркате на кого какво сте казали. Действате бавно.    Този понеделник ще бъдете изкушени от това да обърнете повече внимание на себе си. Това може да доведе до рискове в работата ви, за това не се отпускайте. Вечерта ще може да си починете повече. През този ден някой може да се опита да ви вмени вина. Спрете опита още в началото му, като реагирате непоколебимо и категорично.", "date": "2018.04.01", "title": "Дневен хороскоп за 2 април"}
{"url": "https://www.actualno.com/curious/sedmichen-horoskop-za-4-8-april-news_667420.html", "text": "     През тази седмица направете така, че да прекарвате повече време в разходки на чист въздух. От вторник ще започне поредица от нови познанства и предизвикателства в работата. Ако имате човек до себе си, обаче, нека той да бъде на преден план. Сега може би не си давате сметка колко е важен той за вас, но ако го загубите ще ви бъде много тежко. В средата на периода ще имате много нови идеи, които непременно трябва да реализирате. Нека не ви мързи и задължително ги запишете и започнете да правите планове как точно да ги реализирате. Най-важното е да бъдете водени от разума. Не се оставяйте да си мислите, че чарът ви ще е достатъчно, за да докажете ценността си пред останалите, особено ако става въпрос за работата.    В началото на седмицата може да получите изключително изгодно, на пръв поглед, предложение за работа. Истината е, че трябва да сте внимателно. Някои от вас ще затвърдят финансовите си позиции, но това е свързано с риск от прекалено големи разточителства. Не си ги позволявайте. Здравето няма да ви подведе особено ако спазвате добър режим на хранене. Не забравяйте за физическата активност, тя ще ви даде необходимия тонус.     През новата седмица не трябва да се страхувате открито да изказвате мнението си, а всички възникнали трудности трябва да решавате с помощта на конструктивен диалог с партньорите си. Сряда може да донесе някои недоразумения в любовния живот. Разумно решени те само ще заздравят връзката ви. Финансовото ви състояние е стабилно, но са възможни непредвидени разходи в края на периода. В здравословно отношение не пренебрегвайте белите дробове. При поява на кашлица отидете при специалист, а не избирайте сами лекарствата си. През новата седмица ви очаква доста работа, тъй като ще имате възможността да затвърдите позициите си, както в семейството, така и в работата. Възможно е да има много напрегнати моменти, но от вас ще се изисква пълно самообладание, с което да запазите контрол и да покажете на половинката ви и другите важни за вас хора, че наистина ги уважавате и обичате. В работата може да бъдете изправени пред нелек избор. Звездите препоръчват да обърнете повече внимание на екипната работа. Успех ще имате и в самостоятелната дейност, но той няма да е така дълготраен.Сряда може да ви донесе някои предизвикателства. Ще трябва да се откажете за момент от амбициите си, но съвсем скоро ще бъдете компенсирани за жертвата ви. Всичко това може да доведе до отслабване на имунната ви система, така че още от първите дни на периода вземете мерки, за да защитите организма си.        Ще бъдете обзети от силна нужда за уют, но сега е време за контакти. Бъдете по-често сред хора и се опитвайте да спазвате баланса работа-дом. Времето е подходящо за повишаване на квалификацията ви. Запишете на курсове и не жалете време и сили, за да се усъвършенствате. В личния живот ви очакват положителни промени, благодарение на вашата обаятелност. Някои от обвързаните представители на знака може дори да предизвикат ревността на партньора си. В служебно отношение ще ви трябва повече кураж, за да се решите на риск, който да ви изведе напред в развитието. В същото време не рискувайте със смяна на работното място. Задачата ви през новата седмица ще бъде да се разтоварите от съжаленията за отминали грешки. В работата не предприемайте инициативи. По-добре да свирите втора цигулка, защото сега за вас най-важното е да наблюдавате, а не да участвате. Въздържайте се и от оценки на работата на другите. Бъдете сдържани в личния ви живот и засега не предприемайте резки промени. Възможно е да имате някои не много приятни разговори с децата, но няма как да бъдат избегнати.    Сега е добре да спазите баланса между това сте с достатъчно авторитет пред тях, но и да имате доверие. Ако наскоро сте започнали връзка ще трябва да бъдете по-сдържани в емоциите и реакциите си, тъй като рискувате да отблъснете човека или поне да го уплашите. Пазете нервната си система с цената на всичко. Нищо не е толкова важно, колкото здравето ви, а щом нещо или някой не действа добре на организма ви, значи не е за вас.   През новата седмица ще бъдете желан гост на събития, в които е добре да вземете участие, за да повдигнете авторитета си, заздравите съществуващите връзки и създадете нови такива. Ако получите предложение за нова работа обмислете добре възможността, а не се хвърляйте необмислено. Като цяло ще имате своите шансове за увеличаване на доходите си, но не бързайте да си правите сметката с неполучените още пари.    Дошло е време на погледнете отвъд границите си. Понякога промените ни правят по-добри и ни издигат. Така че не се плашете от тях. Някой, който е много различен от вас ще се опита да се сближите. Не бъдете толкова категорични в отказа си. Напълно възможно е това да е вашата противоположност, която ще ви обогати неимоверно. Не се страхувайте от компромисите, които ще трябва да направите. Без жертви няма истинско щастие. Финансово ще сте стабилни и дори ще може да си позволите пътуване, което да ви разведри. Друго, на което трябва да обърнете внимание е вашето здраве. В началото на седмицата е добре да проявите повече внимание и търпение. Не рискувайте заради някакви илюзорни успехи и много добре си направете сметката. В личния живот заложете на сигурното. Един малък флирт не означава влюбване, а дори да е така това едва ли ще продължи дълго, но може да се отрази зле на връзката ви. В четвъртък ще имате постижения, както на работното ви място, така и в отношенията с близките ви хора. Като цяло този период ще бъде добър за вас, ако имате нужда да свалите няколко килограма. За целта ще трябва да съчетаете правилно хранене с активен начин на живот. В грижите си за околните напълно може да забравите за себе си. Опитайте се да направите това преди да разклатите организма си.    Периодът ще е сложен за вас, но вие ще можете да направите всичко, което сте замислили, ако успеете да запазите вярата си в собствените си сили и не отстъпвате дори в моменти, в които околните ще се съмняват във вашите качества и способности. Събитията, които ще се случват сега ще окажат силно влияние не само на живота ви, но и на душевното ви равновесие. В средата на седмицата ще постигнете добри резултати във всички начинания, чиито успех ще зависи от красноречието и умението ви да общувате. През новата седмица не пренебрегвайте съветите на хора, които не мислите, че имат достатъчно опит. Точно в техните думи може да се крие решението на важен въпрос. Що се отнася до личния ви живот най-добре ще бъде да прекарвате повече време с вашата половинка и да споделяте с него или нея своите мисли. Това не означава да я товарите с мрачните си прогнози, а да има повече взаимност в отношенията ви. Ако сега започвате връзка се опитайте да не идеализирате партньора си и да не възлагате прекалено големи надежди на връзката преди да сте се опознали достатъчно.", "date": "2018.04.01", "title": "Седмичен хороскоп за 4-8 април"}
{"url": "https://www.actualno.com/society/novinite-naj-vajnoto-za-denja-1-april-news_667507.html", "text": "  Празнично настроение и спортни успехи на Цветница. Редакционният екип на ви представя вечерния информационен бюлетин, посветен на най-важното от днешния 1 април.   Ансамбълът ни по художествена гимнастика се представи страхотно на Световната купа в София. Момичетата спечелиха и бронз със съчетанието си на три топки и две въжета.    Гимнастичките ни в индивидуалното състезание също ни накараха да се гордеем с тях. Тасева спечели цели четири медала, а Боряна Калейн взе бронз на обръч.     И освен това не са безделници, заяви председателят на парламента. Тя обаче все пак призна, че проблем с качеството на дебата има: „Когато парламентът се използва за политически цели, а не за конкретни предложения, конкретни дебати… Ние, политиците, сме малко сбъркани, когато гоним някаква цел, не подбираме средствата”.     Началникът на кабинета на премиера опроверга десните политици, окачествили решението като \"позор\", \"липса на съюзническа солидарност\". Това е залегнало в подписания Национален рамков договор за 2018 година, който влиза в сила от днес, 1 април. Резултатите показват, че в 11 от 16 марки липсва краве мляко, а при една марка са спестени и яйцата или друг техен заместител. Изследването е проведено от \"Активни потребители\".    70% от хората у нас не знаят как да проверят достоверността на дадена информация, заяви координаторът в Националния център за безопасен интернет Георги Апостолов. По думите му изключително тревожно е колко е ниско нивото на дигитално-медийна грамотност на хората по целия свят. Петър Пищалов е бил санкциониран за този период с около 67 000 лева заради неизпълнени изисквания по гледане на животните. Причината били проверки за бежанци. МВнР е оказало съдействие на чакащите ни сънародници, сред които е имало и ученици. Припомняме, че работилият за британските специални служби бивш сътрудник на Главното разузнавателно управление (ГРУ) (Военното разузнаване) на Русия Сергей Скрипал и неговата дъщеря Юлия бяха отровени в град Солсбъри на 4 март. Лондон твърди, че към отравянето на Скрипал с вещество А234 е причастна руската държава, а Москва отрича това категорично.", "date": "2018.04.01", "title": "Новините: Най-важното за деня, 1 април"}
{"url": "https://www.actualno.com/europe/eto-koja-e-naj-skypata-nemska-kompanija-news_667494.html", "text": "  Компанията SAP, която се занимава с  програмно осигуряване за автоматизираното управление на бизнес  процесите, е призната за най-скъпата германска компания. Борсовата  стойност на SAP се оценява на около 104 милиарда евро. Това съобщава DPA,  позовавайки се на консултантската компания PwC. Така SAP изпревари такива  големи и водещи компании като Siemens /94 милиарда евро/ и Volkswagen  /84,6 милиарда евро/. В първата десетка са попаднали застрахователят Allianz /84 милиарда евро/, фармацевтичният концерн Bayer /80,5  милиарда евро/ и автомобилните гиганти Daimler и  BMW /съответно 77 и  57 милиарда евро/. Според изследването, стоте най-скъпи германски  компании са увеличили своята борсова стойност от 2014 г. с 33%. Най-скъпите в света Въпреки че SAP е един от  лидерите в своята област, той дори не влиза в първата десетка нито в  Европа, нито в света. Най-скъпата европейска компания е петролният  концерн Shell, който е оценен на 213 милиарда евро. След него са  производителите на храни „Нестле“ и фармацевтичният гигант  Novartis от  Швейцария. В първата десетка има компании  само от САЩ и Китай, като първите три са специализирани във високите  информационни и компютърни технологии. На първо място е Apple, чиято  борсова стойност се оценява на 703 милиарда евро, на второ – компанията  Alphabet, управляваща активите на Google, а третото място е за  корпорацията Microsoft.  ", "date": "2018.04.01", "title": "Ето коя е най-скъпата немска компания"}
{"url": "https://www.actualno.com/moresport/sychetanieto-s-pet-obrycha-donese-zlato-na-bylgarija-video-news_667492.html", "text": "     Това е най-високата оценка показвана до момента в състезанието, предаде bTV.   След титлата в многобоя, Симона Дянкова, Елена Бинева, Мадлен Радуканова, Лаура Траатс и Теодора Александрова изиграха перфектно композицията си на фона на модерна интерпретация на народната песен \"Безродна невеста\" и отново ще се качат на най-високото място на подиума.   Сребърните медали са за състава на Япония с 19.800 точки, а Италия е трета с 19.650 след контестация.\r\nПо-късно днес родните грации ще се борят за разпределението на медалите във финала на топки и въжета.        ", "date": "2018.04.01", "title": "Съчетанието с пет обръча донесе злато на България (ВИДЕО)"}
{"url": "https://www.actualno.com/asia/naj-malko-15-postradali-pri-zemetresenie-na-iransko-irakskata-granica-news_667503.html", "text": "  Най-малко 15 души са пострадали при земетресението с магнитуд 5.3, регистрирано в западната иранска провинция Керманшах, предаде ТАСС. „В резултат на труса са пострадали 15 души, те са хоспитализирани“, заяви представител на здравната служба. Според уточнените данни на  Европейския средиземноморски сеизмичен център земетресението с магнитуд  5,3 е станало в района на иранско-иракската граница. Епицентърът му се  намира на 89 км северозападно от иранския град Илам и на 163 км  североизточно от иракската столица Багдад. Дълбочината му е 10 км. На 12 ноември миналата година в  района на иранско-иракската граница бяха регистрирани два труса с  магнитуд 7,2 и 7,3.  Те засегнаха над 1650 населени места, а над 12 000  сгради бяха разрушени. Загинаха най-малко 530 души и около 7500 бяха  ранени.  ", "date": "2018.04.01", "title": "Най-малко 15 пострадали при земетресение на иранско-иракската граница"}
{"url": "https://www.actualno.com/moresport/bylgarkite-s-obshto-tri-medala-na-obrych-i-topka-na-svetovnata-kupa-v-sofija-news_667490.html", "text": "  Три медала спечелиха българските  гимнастички във финалите на обръч и топка в индивидуалните дисциплини на  Световната купа по художествена гимнастика в София. Катрин Тасева спечели  сребърния медал във финала на обръча, след като получи резултат 19.950  за изпълнението си, докато Боряна Калейн грабна бронза с резултат 17.750  точки, предаде БГНЕС.  Титлата в дисциплината бе за рускинята Александра Солдатова,  която бе оценена с 18.550 за съчетанието си от съдиите. Солдатова  спечели и титлата във финала на топка, където Тасева се пребори за  бронзовия медал с резултат 17.650. Калейн допусна някои неточности в  изпълнението си и завърши на пето място с 16.800 точки.   По-късно днес са  финалите на бухалки и лента, в които ще участва Катрин Тасева.   Преди  това ще се изиграе финалът на пет обръча при ансамблите, където родните  грации са фаворитки за титлата.", "date": "2018.04.01", "title": "Българките с общо три медала на обръч и топка на Световната купа в София"}
{"url": "https://www.actualno.com/pazardjik/proverjavanijat-hotel-vyv-velingrad-njamal-sertifikat-za-spa-centyr-news_667498.html", "text": "     Инспекцията в “СПА ХОТЕЛ СЕЛЕКТ” във Велинград показа, че на рецепцията няма обособено място за хора с увреждания, каквото се изисква за 4-звезден хотел. В проверените стаи липсвали някои от нужните консумативи, но не са установени повреди на контакти, каквито оплаквания имаше от туристи, съобщават от ведомството.   На проверка в хотела е бил и екип на Комисията за защита на потребителите (КЗП). Експертите на министерството и комисията не са установили маломерни стаи.    Този документ е задължителен, за да може обектът да носи в името си СПА. За това нарушение по закон се издава  наказателно постановление.\r\nЗа другите установени пропуски мениджмънтът на хотела ще получи предписания и ще трябва да ги отстрани по най-бързия начин. Експертите на Министерството на туризма ще направят контролна проверка на хотела в рамките на 2 седмици, за да се уверят, че условията, предлагани на клиентите, отговарят на изискванията за 4 звезди.       ", "date": "2018.04.01", "title": "Проверяваният хотел във Велинград нямал сертификат за СПА център"}
{"url": "https://www.actualno.com/curious/edna-ot-profesiite-na-bydeshteto-shte-byde-kosmicheski-ekskurzovod-news_667506.html", "text": "   Това показват изследванията на международни компании за подбор на кадри.  25 млн. работни позиции ще изчезнат в следващите 10 години. Тяхното място ще бъде заето от роботи, а ние ще  развиваме нови умения.   „Работата в бъдеще ще бъде свързана с това, в което сме най-добри и това, което най-много ни харесва да правим, всичко останалото ще бъде предоставено на роботите”, каза Надя Василева, директор в Компания за подбор на кадри, пред bTV.   Така освен IT специалисти и лични финансисти, в бъдеще може да възникне нужда от адвокат по роботика и космически екскурзоводи.\r\nСпециалистът по космически науки Тихомир Димитров казва, че е напълно възможно някой ден да имаме нужда от гид в Космоса.       „Представете си частна космическа компания, която ви урежда частна екскурзия до Луната. Вие ще се изгубите на луната, ако кацнете там, без табели, така че ще е хубаво да има екскурзоводи”, заяви Тихомир Димитров.\r\nМного от днешните деца ще имат професии, които по-възрастните не познават, но мечтите са същите: да си космонавт.\r\nВ бъдеще, когато попълваме молба за работа, освен владеене на английски, ще трябва да впишем и общуване с изкуствен интелект.       ", "date": "2018.04.01", "title": "Една от професиите на бъдещето ще бъде космически екскурзовод"}
{"url": "https://www.actualno.com/society/ekspert-70-ot-bylgarite-ne-znajat-kak-da-proverjat-dali-dadena-informacija-e-istina-news_667497.html", "text": "   Това каза координаторът в Националния център за безопасен интернет Георги Апостолов.  „Ако се върнем към едно национално представително изследване, което ние правихме в края на 2016 г., 40% от интервюираните честно признаха, че те не биха могли да различат И тук не говорим за познаване на условията – те просто си признават, че това, което виждат, не им е ясно дали е вярно или невярно. Аз тук бих добавил още едни 30% отгоре. Тоест поне 70% от хората, според мен, не знаят как да проверят за достоверността на дадена информация. По наши наблюдения не мисля, че процентът на хората, които четат условията за ползване превишава 10%“, допълни още той.   По думите му изключително тревожно е колко е ниско нивото на дигитално-медийна грамотност на хората по целия свят.   „Прекалено лесният достъп до информация прави хората все по-неграмотни и все по-вярващи на фантастични истории, конспирации, заговори и т.н. Когато говорим за случая с Cambridge Analytica ние не говорим за лични данни по смисъла на българския закон, които са 3 имена, ЕГН, номер на лична карта и т.н., там говорим за персонални данни, които са огромно количество и изключително подробни. Всеки потребител, прочел внимателно условията при регистрация, ще види, че Facebook си запазва правото да работи със всичко, което потребителят прави в платформата и да го събира като база данни“, каза още Апостолов пред \"Фокус\".\r\nТой посъветва хората да изключват максимален брой от данните, които предоставят онлайн. „От 2014 година Facebook въведе възможност всеки потребител да си настройва достъпа до личните данни, така че те да не бъдат достъпни до всеки. Много малко потребители, обаче знаят за тази възможност и не я използват. На практика от тази публичност на данните. Това, че потребителите не четат условията, с които се съгласяват, прехвърля вината върху тях“, заяви той.        „Както потребителите могат да разглеждат милиони неща вътре във Facebook, същото нещо могат да правят и държавните институции без да нарушават по някакъв начин правилата за ползване. Дали е възможно да правят и нещо друго освен това - да, възможно е. Възможно е по същия начин през една компания, зад която се крие държавна институция, но ние не знаем, да се пусне приложение от същия тип, както това на Cambridge Analytica, но това зависи от държавното устройство“, заяви Апостолов.\r\n„Държавни институции биха имали 2 основни интереса – да се извършва наблюдение на населението, там където има цензура или по-диктаторски режим и да се прави политическа манипулация, особено около избори. Но нищо от това не би станало възможно, ако потребителите са си направили настройките в личните профили и ако внимават с приложенията, които използват“, каза още Георги Апостолов.", "date": "2018.04.01", "title": "Експерт: 70% от българите не знаят как да проверят дали дадена информация е истина"}
{"url": "https://www.actualno.com/sofia/nad-100-dushi-se-vkluchiha-v-nacionalnata-kryvodaritelska-kampanija-v-sofija-news_667491.html", "text": "  „От една единица дарена кръв се получват четири компонента. Добре е на пациентите да се прелива само тази съставка, от която те имат нужда. По този начин, един дарител реално може да помогне на четирима души.” Това каза директорът на Националния център по трансфузионна хематология проф. Фани Мартинова при старата на Националната кампания за насърчаване на безвъзмездното и доброволно  кръводаряване, съобщиха от центъра.  Тя благодари на всички, които избраха в днешния празничен ден да се включат в благородната инициатива, особено на онези, които го направиха за първи път.    която всяка година се организира на големия християнски празник Цветница от НЦТХ и БЧК и е с благословението на Негово Светейшество Българския патриарх и Софийски митрополит Неофит.   Мобилните екипи на НЦТХ традиционно бяха разположени около големите православни храмове „Св. Неделя”, „Покров Богородичен”, „Св. Седмочисленици” и „Св. Параскева”, а доброволци от Младежкия червен кръст информираха хората за кампанията.\r\nПо последни данни, в България с 85%, трайно преобладава т.нар. родствено кръводаряване, а безвъзмездното, каквато е и целта на днешната кампания, заема едва 25%. Стремежът е чрез неговото популяризиране, доброволното дарителство да достигне 100% в световен мащаб, тъй като е от изключителна важност за осигуряването на достатъчни количества кръв и кръвни продукти, необходими за лечението на хиляди пациенти.       ", "date": "2018.04.01", "title": "Над 100 души се включиха в Националната кръводарителска кампания в София"}
{"url": "https://www.actualno.com/moresport/katrin-taseva-sys-zlato-na-buhalki-i-obshto-chetiri-medala-v-sofija-news_667496.html", "text": "  Катрин Тасева спечели златен медал на Световната купа по художествена гимнастика в София. Грацията изигра стабилно съчетанието си, за което получи 17.850 точки.  Втора се нареди младата украинка Влада Николченко със 17.200, а трета е шампионката в многобоя Александра Солдатова от Русия с 16.950.   На финала пък Катрин се нареди на второ място. Така медалите ѝ от този кръг на Световната купа станаха общо четири. По-рано тя спечели сребро на обръч и бронз на топка.   Друга наша гимнастичка - Боряна Калейн, пък се окичи с бронз на обръч.\r\nАнсамбълът ни също се представя страхотно. Момичетата спечелиха злато със съчетанието си с пет обръча.       ", "date": "2018.04.01", "title": "Катрин Тасева със злато на бухалки и общо четири медала в София"}
{"url": "https://www.actualno.com/moresport/ansambylyt-ni-se-okichi-i-s-bronz-pred-rodna-publika-news_667499.html", "text": "  Бронзов медал спечели националният  ансамбъл на България във финала на 3 топки + 2 въжета на Световната купа  по художествена гимнастика в София. В последното състезание в зала  \"Арена Армеец\" родните грации допуснаха някои неточности, но въпреки  това стигнаха до трети медал на Световната купа, след като получиха  оценка 17.700. Титлата в тази дисциплина бе за японките, които се  представиха много силно и бяха оценени с 18.800 точки от съдиите, докато  на второ място остана италианките, които получиха оценка 17.800, предаде БГНЕС. По този начин ансамбълът ни, в  състав Симона Дянкова (капитан), Лаура Траатс, Мадлен Радуканова,  Теодора Александрова и Елена Бинева, с треньор Весела Димитрова  приключва една отлична световна купа с три медала - титли от многобоя и  финала на пет обръча и бронз от финала на 3 топки + 2 въжета.  По-рано днес ансамбълът спечели златен медал за съчетанието си с пет обръча.   ", "date": "2018.04.01", "title": "Ансамбълът ни се окичи и с бронз пред родна публика"}
{"url": "https://www.actualno.com/society/ideja-da-se-syzdade-specialen-organ-za-borba-s-vojnata-po-pytishtata-news_667501.html", "text": "  Да бъде създаден специализиран държавен орган, който да се бори с войната по пътищата. Това предлага Руслан Вуцов, председател на Управителния съвет на Института за пътна безопасност.  Мерките, взимани от държавата, не водят до по-добри резултати. Промените в Закона за движение по пътищата се правят инцидентно и не водят до намаляване на катастрофите, заяви той пред БНР.   \"Основна тревога е, защото кой на пътя носи отговорност. Няма как само санкциите да променят манталитета. Това е свързано с обучението, свързано е с навиците, които се създават, като се започне от семейството, мине се през училището и продължим нагоре, в придвижването ни до работата и след работата\", каза още Вуцов.   ", "date": "2018.04.01", "title": "Идея: Да се създаде специален орган за борба с войната по пътищата"}
{"url": "https://www.actualno.com/europe/protestirashti-iskat-osvobojdavaneto-na-puchdemon-news_667508.html", "text": "   Това предава Deutsche Welle, цитирана от \"Фокус\".  Протестиращите критикуват и начина, по който испанското правителство се справя с кризата. „Испания не е демокрация“, скандират те.   Протестите в Берлин се случват около шест месеца, след като в испанския регион бе проведен референдум за независимост, обявен от централните власти за незаконен.   Протестиращите в Берлин призовават „каталунските политически затворници“ да бъдат освободени от Испания. В момента осем лидери на движението за независимост са задържани в испански затвори, а други са в изгнание в различни страни от Европа.\r\nБерлинската полиция смята, че протестиращите са около 200, докато организаторите на шествието, че са повече от 500.       ", "date": "2018.04.01", "title": "Протестиращи искат освобождаването на Пучдемон"}
{"url": "https://www.actualno.com/america/trymp-meksiko-ne-pravi-nishto-za-da-spre-migrantite-news_667504.html", "text": "   Това пише Washington Post, цитиран от \"Фокус\".  По-рано миналата година Тръмп прекрати програмата от времената на неговия предшественик Барак Обама, защитаваща от депортиране децата на мигранти, родили се на територията на САЩ. По-късно федерален съдия нареди администрацията да продължи да издава разрешения за престой.   „Мексико не прави нищо, за да прекрати нелегалната миграция и се присмива на глупавите ни закони за миграцията“, заяви Тръмп. Той допълни, че Мексико „трябва да прекрати потоците на наркотици и мигранти или ние ще спрем тяхната крава-хранителна НАФТА“.   В момента САЩ, Канада и Мексико предоговарят Северноамериканското споразумение за свободна търговия (НАФТА), за което Тръмп смята, че вреди на икономиката на САЩ.\r\nСъщевременно президентът настоя, че граничната полиция не може да си свърши добре работата, заради „смешните либерални закони“.       ", "date": "2018.04.01", "title": "Тръмп: Мексико не прави нищо, за да спре мигрантите"}
{"url": "https://www.actualno.com/crime/zadyrjaha-7-nelegalni-migranti-kraj-r-tundja-news_667455.html", "text": "  В хода на специализирана полицейска  операция служители на Главна дирекция \"Гранична полиция\" заловиха 7  мигранти, опитали да влязат нелегално в страната. В действията,  проведени в зоната на отговорност на РДГП - Елхово, е участвал и  хеликоптер от Специализирания отряд за въздушно наблюдение. Заловените са петима мъже и  две жени, самоопределящи се като сирийци. Те опитали да влязат на  българска територия в района на р. Тунджа, въпреки пълноводието. Това  наложило провеждането на спасителна операция с екипи на Главна дирекция  \"Пожарна безопасност и защита на населението\" от Ямбол. Задържани са още  каналджията, иракски гражданин, който водел групата и двама българи,  които я чакали на наша територия, съобщиха от Гранична полиция. Случаят е докладван на  Районната прокуратура в Елхово. Образувани са 3 досъдебни производства -  по чл. 279 - на нелегалните мигранти, по чл. 280 - на иракчанина и по  чл. 281 - на българските граждани. Действията по разследването  продължават.  ", "date": "2018.04.01", "title": "Задържаха 7 нелегални мигранти край р. Тунджа"}
{"url": "https://www.actualno.com/business/100-ot-shefovete-u-nas-smjatat-che-podkupi-se-davat-chesto-news_667505.html", "text": "     Такива са основните изводи от доклада \"Корупцията в частния сектор в България\", изработен от Центъра за изследване на демокрацията. Анализът се базира на проучване на нагласите и представите на фирмени ръководители за проблема. Данните показват, че в частния сектор се наблюдават явления и практики, които са подобни до голяма степен на общата корупционна среда в страната, пише    Бизнесът откроява като най-разпространени и проблематични в страната три вида престъпления: Средно 70-75 на сто от шефовете на компании посочват, че на политици, подкупи на административно ниво, клиентелизъм и \"завладяване на държавата\" се срещат много често или често. 90% достигат оценките за разпространението на подобни практики в отрасъл услуги. Изцяло неблагоприятни са мненията на ръководителите на средни и големи фирми - 42.9% смятат подкупите на политическо и административно равнище за много често срещано явление, а 57.1% - за често срещано.   Общият извод е, че \"По принцип това означава, че в отношенията им с държавата склонността на ръководителите на фирми да обмислят корупционни действия и/или да ги приемат като присъща част на бизнес средата е висока\", обобщават анализаторите на ЦИД. която засяга отношенията между фирми, както и отношенията служител - фирма, също се оценява като много често или често срещано явление. Корупционните сценарии, с които предприемачите се сблъскват най-често, са даване на подкупи от посреднически фирми (67%) и конфликт на интереси (65%). Обратно, очакванията за негативни последици при корупционни престъпления са значително по-ниски - едва 8.3% смятат, че има вероятност да се понесе санкция от даване на подкуп, а 13% - да се разкрие подкупничество от страна на съответните органи.       Практиката за елиминиране на пазарните принципи чрез различни методи като корупция и специално чрез нелегитимни споразумения за неконкуриране се оказва сравнително широко разпространена - ръководителите на всяка пета фирма смятат подобни споразумения за много често или често срещани. Интересното е, че според изследването този проблем се наблюдава най-вече в търговския отрасъл и сред малките фирми и по-рядко в индустриалния сектор и сред средните и големите фирми.", "date": "2018.04.01", "title": "100% от шефовете у нас смятат, че подкупи се дават често"}
{"url": "https://www.actualno.com/europe/germanski-ministyr-zapadyt-ima-nujda-ot-rusija-news_667456.html", "text": "  Министърът на външните работи на Германия Хайко Маас подчерта готовността на Запада за диалог с Русия, независимо от взаимното изгонване на дипломати заради случая „Скрипал“. В публикувано в неделя интервю от немското издание Bild am Sonntag, той заяви, че предава \"Фокус\".  „Едновременно с това, смята Маас. „Затова ние сме открити за диалог и се надяваме, че ще ни се удаде постепенно да възстановим доверието, ако и Русия от своя страна е готова за това“, подчерта той.   Въпреки това, Маас отбеляза, че смята за правилна реакцията на Европейския съюз на инцидента в Солсбъри, която е трябвало, според неговото мнение“, да бъде „сигнал за единство“.   По-рано германските власти взеха решение да изгонят четирима руски дипломати в солидарност с Великобритания по случая „Скрипал“. Руснаците трябва да напуснат ФРГ до понеделник.\r\nВ петък Москва обяви аналогични ответни мерки спрямо всички държави, които изгониха руски дипломати.       ", "date": "2018.04.01", "title": "Германски министър: Западът има нужда от Русия "}
{"url": "https://www.actualno.com/politics/reshenieto-za-ruskite-diplomati-otchete-nacionalnija-interes-uverjava-bychvarova-news_667459.html", "text": "   Това заяви началникът на кабинета на министър-председателя Румяна Бъчварова.  Тя опроверга десните политици, окачествили решението като \"позор\", \"липса на съюзническа солидарност\".   \"Особените виждания на нашите коалиционни партньори също са един от аргументите, с който тази позиция е съобразена. Разбирам различните виждания по този въпрос на хората от десния сектор. Решението не беше лесно и не беше взето веднага\", допълни Бъчварова пред БНР.   По думите ѝ има съществена разлика между аргументите на левицата и българското правителство. \"Позицията на българското правителство беше взета след дебат, проучване на информацията, анализ на ситуацията, разговори докато позицията на БСП би била такава, независимо от информацията, която съществува в момента. Просто те са на съвсем други позиции\", уточни бившият вътрешен министър.\r\nОсновният извод след срещата във Варна, която възстанови диалога Европейския съюз и Турция, според Бъчварова е, че \"в политиката, когато имаш добра воля, можеш да постигнеш и това, което е неочаквано или невъзможно\".       \"Следваща среща още в рамките на българското европредседателство е възможна\", смята Бъчварова.\r\nПо повод че българският национален интерес е бил поставен категорично на срещата във Варна, началникът на кабинета заяви: \"Не мога да разбера каква е представата на господин президента за категорично поставяне на теми и реакции, предвид поведението му пред руския патриарх, което всички видяхме. Какъв е критерият? Ако г-н Президентът има притеснения по този въпрос, би могъл да потърси контакти да го постави. Но не може, по отношение на един представител на държава, какъвто е руският патриарх, да не поставиш твърдо въпроса за определени национални въпрос и приоритети, а да изискваш някой друг, на друго място, да го прави. Аз не съм виждала и не мога да си представя как би изглеждала такава твърда позиция по стандартите на президента\".", "date": "2018.04.01", "title": "Решението за руските дипломати отчете националния интерес, уверява Бъчварова"}
{"url": "https://www.actualno.com/politics/cvetanov-trjabva-da-se-chislim-kym-evroatlanticheskata-obshtnost-a-ne-kym-evrazijskata-news_667470.html", "text": "   Това коментира пред представители на медиите в местността Рупите председателят на ПГ на ГЕРБ и заместник-председател на партията Цветан Цветанов, съобщиха от пресцентъра на ПП ГЕРБ.  Според него, подкрепяйки Великобритания, ние подкрепяме развитите демократични общества. „Ние не сме разследващ орган, затова трябва да сме солидарни с общата европейска позиция“, обясни заместник-председателят на ГЕРБ.   „Живеем в напрегнати времена, но аз вярвам, че разумът ще надделее. Мирът и спокойствието са гаранция за просперитет, но за целта трябва да спазваме демократичните ценности и да зачитаме суверенитета на всяка държава“, подчерта Цветанов.   „От ПГ на ГЕРБ не допуснахме да влезем в тона на БСП. В петък те поискаха парламентът да излезе с обща декларация по случая „Скрипал“, но това щеше да е много грешен ход“, посочи председателят на ПГ на ГЕРБ и уточни, че когато Народното събрание излиза с позиция, връщане назад няма. „Затова ние се противопоставихме на това тяхно искане и на свой ред предложихме ако се приема някаква обща позиция – нека тя да кореспондира изцяло с тази на европейските лидери“, заяви той. По думите му БСП водят антиевропейска политика, която има за цел да изтика България извън евроатлантическата общност. „За разлика от тях, аз ще продължа да защитавам евроатлантическите ценности, каквото и да ми коства това“, категоричен бе Цветанов.\r\nТой каза още, че през годините много хора са напуснали България, но напоследък се наблюдава тенденция някои от тях да се завръщат. „Младите виждат благоприятните условия за развитие у нас и все повече от тях решават да търсят своята реализация именно в България“, обясни Цветанов.       ", "date": "2018.04.01", "title": "Цветанов: Трябва да се числим към евроатлантическата общност, а не към евразийската"}
{"url": "https://www.actualno.com/europe/20-avtobusa-s-bylgari-zabaveni-s-chasove-na-srybsko-ungarskata-granica-news_667461.html", "text": "  След подадени малко преди полунощ  срещу 1 април сигнали в Министерството на външните работи за забавяне на  около 20 автобуса с български граждани на ГКПП Хоргош-Рьоске на  сръбско-унгарската граница, посолството на България в Будапеща е оказало  незабавно съдействие на чакащите ни сънародници. След осем разговора с главния  дежурен на МВР-Унгария е установено, че от март на граничните пунктове  на Унгария се провежда постоянна операция „Сухопътни граници 2018“. Това  важи особено за уязвимите за миграционен натиск направления, съобщиха  от МВнР. Операцията включва тотална проверка на всички моторни превозни  средства, влизащи в страната от Сърбия. Властите обръщат особено  внимание на ТИР-автомобили и автобуси. Това е причината за забавянето  на автобусите с българи, сред които и ученици. МВнР е уведомило  своевременно подалите сигнала за операция „Сухопътни граници 2018“. Отбелязването на католическия  Великден, намаленият брой служители на граничен контрол и  парламентарните избори в Унгария на 8 април също може да утежнят  преминаването през страната. ГКПП Хоргош-Рьоске е върху основната пътна  артерия, водеща от България към Виена.  ", "date": "2018.04.01", "title": "20 автобуса с българи забавени с часове на сръбско-унгарската граница"}
{"url": "https://www.actualno.com/business/benzinyt-shte-poskypne-prognozirat-tyrgovci-news_667511.html", "text": "   прогнозират дребните търговци. И те готвят на протест заради новия проектозакон за петролните продукти.  Собствениците на малки бензиностанции настояват да не бъдат слагани под общ знаменател с големите вериги. Те не могат да си позволят нито сумите, нужни за уставен капитал, нито банковите гаранции, които трябва да блокират.   Търговците на дребно ще трябва да имат в уставния си капитал 20 хил. лева и да дадат като банкова гаранция по още 20 хил. за всяка бензиностанция.   „Някой, който продава за 7 – 8 милиона лева на месец продукция от склад на едро на дребно, но няма пари да декларира 500 хиляди? Това са едни много добри търговци и комисионери, които се оказаха само търговец и секретарка и когато изчезне някой от тях, вие питате: „Ама къде е ДДС-то?”, отбеляза вносителят на проектозакона Емил Димитров пред bTV.\r\nВ мотивите на проектозакона се посочва, че гаранциите ще се използват, за да има откъде да се вземат глобите, когато търговците нарушат закона.       „Със сигурност тези високи изисквания ще се отразят на цената, като ни бъдат наложени допълнителни суми върху цената на горивото”, посочи адвокат Грета Ганчева.\r\nПод въпрос е дали въвеждането на финансовите прагове няма да се окаже против европейските правила. Вносителите на законопроекта пресмятат, че всяка година държавата губи 1 милиард от контрабанда с горива и заради това е нужен регламент, който да предотвратява сивата търговия в сектора.", "date": "2018.04.01", "title": "Бензинът ще поскъпне, прогнозират търговци"}
{"url": "https://www.actualno.com/society/sobstvenikyt-na-izostavenite-kone-v-osogovo-vzel-260-000-lv-subsidii-za-5-g-news_667468.html", "text": "      Това сочи справка на Държавния фонд „Земеделие“ в Кюстендил, предаде БНР.   Конете бяха открити през миналия уикенд. Собственикът на стадото от 100 коня - Петър Пищалов от Кюстендил, изоставил животните без храна в местността Бек бунар в Осоговската планина. Заради случая директорът на Областната дирекция по безопасност на храните /ОДБХ/ в Кюстендил - д-р Емил Гъгнев, бе освободен като временно изпълняващ длъжността. За временно изпълняваща длъжността директор бе назначена д-р Велка Войнова, която е началник на отдел \"Контрол на храните\" в областната дирекция.   Фермерството си Петър Пищалов стартирал с 10 коня през 2013 г., които гледал в кюстендилското село Буново. През 2014 г. регистрирал 99 овце, 20 коня, 6 кози и 3 говеда. За настоящия фермерски сезон, според справките, той гледа 287 овце и 77 коня, които явно е пуснал в Осоговския балкан.\r\nСанкциите срещу него са 5% от поисканата субсидия, след като не е изпълнявал нормативните изисквания по гледането на животните. Все още не са огласени резултатите от проверката на комисията от централното управление на Българската агенция по контрол на храните. Тя е извършена на място на животновъдните обекти на Пищалов в края на седмицата и ще покаже има ли и какви ще са новите санкции срещу него.       Познати на фермера коментират, че след всяка получена субсидия той купувал животни, а като го питали как ще ги гледа, се кръстел - бил набожен.", "date": "2018.04.01", "title": "Собственикът на изоставените коне в Осогово взел 260 000 лв. субсидии за 5 г."}
{"url": "https://www.actualno.com/celebrate/kumichene-edin-ot-ritualite-na-cvetnica-news_667457.html", "text": "   Това каза етнологът д-р Иглика Мишкова пред \"Фокус\".  „В утрото на празника всички лазарки са ходели до реката, правели са венчета и малки хлебчета, които са наричали „кукли“ и са носели своите китки до там. След като се наредят една до друга на брега на реката, всяка от тях пускала своята китка или своята кукла по течението. Тази, на която китката или куклата се понесе най-бързо по течението се провъзгласява за кумица на лазарките. Останалите лазарки са я носели обратно към селото на столче и спирали да разговарят с нея до третия ден на Великден“, допълни още тя.   „Това е един изключително символичен акт, тъй като по същия начин в нашата традиция, младите невести нямат право да говорят със свекъра, свекървата, девърите, кумовете до 40 дни след сватбата. На третия ден на Великден лазарките ходят на гости на кумицата. Тя ги черпи с боядисани яйца и с всичко, което е приготвила. Кумицата символично им дава прошка и от този миг те могат да разговарят отново като на практика това е завършека на целия лазарски обред“ каза още Мишкова.   ", "date": "2018.04.01", "title": "Кумичене - един от ритуалите на Цветница "}
{"url": "https://www.actualno.com/europe/gubernatoryt-na-kemerovska-oblast-podade-ostavka-news_667433.html", "text": "   предаде Reuters.  Във видеообръщение, поместено на уебсайта на своята администрация, самият Тулеев обяснява, че няма моралното право да остане губернатор \"с такъв тежък товар\" от \"страшната трагедия\" в Кемерово на 25 март.   73-годишният Тулеев ръководи Кемеровската област от 1997 г. В миналото е имало нееднократни слухове, че той ще напусне поста. Миналата година е претърпял операция на гръбначния стълб и до декември беше болничен отпуск.   Последната информация за негова оставка се появи след пожара в търговския център \"Зимната вишна\" в Кемерово, в която по официални данни загинаха 64 човека, сред които много деца.", "date": "2018.04.01", "title": "Губернаторът на Кемеровска област подаде оставка "}
{"url": "https://www.actualno.com/society/prognoza-za-vremeto-1-april-nedelja-news_667427.html", "text": "  На 1 април, неделя, ще продължи да духа умерен и силен поривист вятър от юг-югозапад. Около обяд над западните райони вятърът ще се ориентира от запад-северозапад и с него ще нахлува по-студен въздух.  В сутрешните часове от запад ще започнат , които по-късно през деня ще обхванат цялата страна. След обяд ще има условия и за     Това съобщи дежурният синоптик Боряна Маркова от Националния институт по метеорология и хидрология (НИМХ) при Българската академия на науките (БАН) пред \"Фокус\".   По ще бъде ветровито. Ще духа силен поривист вятър от юг-югозапад. Привечер ще се ориентира от запад-северозапад и с него температурите ще се понижат. Облачността ще е значителна и след обяд ще има валежи от дъжд. Максималните температури ще са между 14 и 19°. Вълнението на морето ще е 2-3 бала, по северното крайбрежие до 4. Температурата на морската вода е 7-8°.\r\nВ ще духа силен, по високите и открити части и бурен югозападен вятър, който през деня постепенно ще се ориентира от запад-северозапад и ще отслабва. Облачността ще е значителна и ще има валежи от дъжд, над около 1900 м - от сняг. Ще има и гръмотевици. Максималната температура на 1200 м ще е около 8°, на 2000 м - около 3°.       Атмосферното налягане ще се понижи значително и ще е по-ниско от средното за месеца.  , сочи справка на интернет страницата на Националния институт по метеорология и хидрология (НИМХ) към БАН.\r\nПредупреждението за потенциално опасно време важи за областите Там ще духа силен и бурен юг-югозападен вятър с пориви до 22-24 м/с. След обяд вятърът ще отслабне и ще се ориентира от запад-северозапад.       ", "date": "2018.04.01", "title": "Прогноза за времето - 1 април (неделя)"}
{"url": "https://www.actualno.com/asia/buntovnicite-v-iztochna-guta-skluchiha-sporazumenie-za-evakuacija-s-rusija-news_667465.html", "text": "   Това съобщава AFP, като се позовава на информация от базираната в Лондон Сирийска обсерватория за човешки права.  Сделката, сключена между съюзника на сирийското правителство – Русия, и терористите от „Джайш ал Ислям“, ще позволи на бойците и техните семейства, както и желаещите мирни граждани, да се евакуират в провинция Идлиб, съобщават от Обсерваторията, цитирани и от \"Фокус\".   Предвижда се също руската военна полиция да влезе в града и правителствените институции да се върнат в района, се казва още в съобщението.   Вчера сирийската армия се зарече, че ще ликвидира бързо терористите в Източна Гута в последното им гнездо на съпротива в град Дума.", "date": "2018.04.01", "title": "Бунтовниците в Източна Гута сключиха споразумение за евакуация с Русия"}
{"url": "https://www.actualno.com/sofia/znachitelni-promeni-v-dvijenieto-v-sofija-zaradi-stroeja-na-metroto-news_667429.html", "text": "  Във връзка със строителството на  Метро София – ІІІ диаметър – Позиция 1 - от ул. „Житница” до бул.  „България” от 00.00 часа на 01.04.2018 г. до 24.00 часа на 01.10.2018 г.  се въвеждат промени в организацията на движение, съобщиха от Столична  община. Забранява се влизането на пътни превозни средства по: - средната част на пътното  платно на бул. „Гоце Делчев”, между ул. „Кюстендил” и бул. „Цар Борис  ІІІ”, като се оставят за движение на ППС по една пътна лента в двете  посоки в същия участък, - северното локално пътно  платно на бул. „Цар Борис ІІІ” и две пътни ленти от северната половина  на централното пътно платно на бул. ”Цар Борис ІІІ”, с дължина по около  70 м от двете страни спрямо оста на бул. „Гоце Делчев” и ул. „Житница“; - ул. „Житница” между бул.”Цар Борис ІІІ” и ул. „Гебедже”. Движението на пътни превозни средства по бул. „Цар Борис ІІІ” ще се извършва, както следва: .- в посока кв. „Княжево” - в  една пътна лента от южната половина на централното пътно платно на бул.  „Цар Борис ІІІ”, в обхвата на строителната площадка на кръстовище бул.  „Цар Борис ІІІ” - бул. „Гоце Делчев” - ул. „Житница“, като се осигури и  лента за движение на пешеходците с широчина 1,50 м; - в посока „Център” - в една  пътна лента от южната половина на централното пътно платно на бул. „Цар  Борис ІІІ” в обхвата на строителната площадка на кръстовище бул. „Цар  Борис ІІІ” - бул. „Гоце Делчев” - ул. „Житница“. От 04.30 часа на 01.04.2018 г.  до 24.00 часа на 01.10.2018 г. автобусите по линии номера 73, 83 и 102,  ще се движат по променен маршрут. Автобусите по линия 73 – в  посока ж.к. „Гоце Делчев“ ще се движат от ж.к. Овча Купел 2 по маршрута  си до кръстовището на ул. „Любляна“ с бул. „Овча Купел“, надясно по бул.  „Овча Купел“, наляво по бул. „Цар Борис III”, надясно по бул. „Братя  Бъкстон“, наляво по ул. „Тодор Каблешков“, наляво по ул. „Ген. Стефан  Тошев“, надясно по бул. „Гоце Делчев“ и по маршрута си до ж.к. „Гоце  Делчев“- двупосочно. Автобусите по линия 83 в  посока Зоопарка ще се движат от Хюндай България по маршрута си до  кръстовището на бул. „Константин Величков“ с бул. „Възкресение“, по бул.  „Акад. Иван Евстатиев Гешов“ през тунела под бул. „Цар Борис III” и ул.  „Св. Георги Софийски“, надясно по бул. „България”, наляво по бул. „Гоце  Делчев“ и по маршрута си до Зоопарка - двупосочно. Автобусите по линия 102 – в  посока Студентски град ще се движат от ж.к. Овча Купел 2 по маршрута си  до кръстовището на ул. „Житница“ с бул. „Овча Купел“, наляво по бул.  „Никола Мушанов“, надясно по бул. „Възкресение”, надясно по ул. „Акад.  Иван Евстратиев Гешов“ през тунела под бул. „цар Борис III” и ул. „Св.  Георги Софийски, по бул. „Петко Ю. Тодоров“, наляво по ул. „Бяла черква“  и по маршрута си до Студентски град - двупосочно. Автобусите от линии 73, 83 и 102 ще спират на всички съществуващи автобусни спирки в променените участъци от маршрута. Спирки „Красно село“ с код  0636, 0638, 0639 и 0640 за автобусни линии 63 и 260 и трамвайни линии 4 и  5 се изместват на временно изградени перони в района на кръстовище ул.  „Житница“ - бул. „Гоце Делчев“ - бул. „Цар Борис III”. Закриват се спирките: - двупосочна „Балканкар АД“ с код 0564 и 0569 на ул. „Житница“ ; - двупосочна „АП Земляне“ с код 0079 и 0080 на ул. „Житница“ ; - двупосочна „ж.к. Красно село“ с код 0637 и 0641 на бул. „Гоце Делчев“.  ", "date": "2018.04.01", "title": "Значителни промени в движението в София заради строежа на метрото"}
{"url": "https://www.actualno.com/crime/shofior-se-blysna-v-avtobus-s-deca-i-zagina-news_667463.html", "text": "   Това съобщиха от пресцентъра на МВР.  Сигналът за произшествието е постъпил около 7.00 часа сутринта.\r\nВ следствие на инцидента е загинал водачът на лекия автомобил. Няма други пострадали.      Извършен е оглед на произшествието, а причините за него са в процес на изясняване.\r\nДвижението в района е възстановено около 12.00 часа.    Снимка: Архив", "date": "2018.04.01", "title": "Шофьор се блъсна в автобус с деца и загина "}
{"url": "https://www.actualno.com/balkani/kosovo-s-ostra-reakcija-sled-zaplahi-na-erdogan-sreshtu-haradinaj-news_667472.html", "text": "  Официалните власти в Косово реагираха остро на заплахите на турския президент срещу премиера на страната Рамуш Харадинай. Вчера  Реджеп Тайип Ердоган  отправи директни заплахи относно бъдещата политическа кариера на  премиера на Косово Рамуш Харадинай. Ердоган призова Харадинай да поеме  отговорност за депортирането на шестима членове на движението на  Фетхуллах Гюлен в Турция. Заплахата на Ердоган дойде само няколко часа  след като косовският премиер нареди разследване за предаването на Турция  на 6 гюленисти. Харадинай уволни шефове на службите за сигурност.  Петимата учители в училище от мрежата на Гюлен и лекар бяха върнати в  Турция в четвъртък при тайна операция, извършена от вътрешното  министерство на Косово и шпионската служба заедно с турската Национална  разузнавателна организация (МИТ), припомня БГНЕС. \"Харадинай кажи по чии  инструкции действаш? От кога защитаваш онези, които се опитаха да  извършат преврат в Турция? Забравихте ли, че ние ви признахме веднага  след САЩ? Как е възможно да защитавате пучисти, след като Ви прегърнахме  като братя? Ще си платите за това\", каза Ердоган, цитиран от излизащият  в Прищина в. \"Коха Диторе\". Според турския лидер \"кариерата на Рамуш  Харадинай ще приключи скоро\". \"Косово е независима и  суверена държава и неин дълг е да защитава родината си. Уважаваме  приятелството на приятелските държави и ще го съхраним, но това не  означава, че трябва да бъдем васална държава. Моето послание е много  ясно - никой няма право да отправя заплахи срещу правителството на  Косово, с изключение на народа. Нито една държава, нито един лидер няма  право да казва кой ще ръководи правителството на Косово\" , каза  вицепремиерът Фатмир Лимай. \"Да защитим Републиката\". Това написа политическият съветник на Харадинай  Халил Матоши. Известният публицист Ветон  Сурой определи реакцията на Ердоган като емоционална, но призова Косово  на свой ред на не реагира също емоционално. Вчера Харадинай поиска всяка  замесена институция в депортирането \"да се ангажира пълноценно с  изясняването на институционалните отговорности, евентуалните  конституционни и законови нарушения и незабавно да предприеме детайлно и  подробно разследвания\".  ", "date": "2018.04.01", "title": "Косово с остра реакция след заплахи на Ердоган срещу Харадинай"}
{"url": "https://www.actualno.com/actualno/fuknjata-na-motoristite-ne-v-centyra-na-sofija-video-news_667441.html", "text": "  Вчера, 31 март, беше де факто първата истински пролетна събота. Ден, в който най-после да излезеш по къс ръкав навън. Ден, в който да се порадваш на слънцето, да се разходиш, да посъбудиш все още дремещото си тяло с малко спорт – въобще да си спомниш защо е хубаво да си жив.  Точно в този ден обаче около 1000 души и тяхното удоволствие се оказаха по-важни, отколкото това на останалите жители на най-пренаселения град в България – София. Точно в този ден, точно по обяд, стотици мотористи бяха допуснати да преминат в центъра на града, създавайки задръстване – такова като в най-натоварените делнични дни. Точно в този ден, който със сигурност беше чакан от мнозина като възможност да изхвърлят от душата си напрежението на изпълнените с напрежение делници – в този ден беше натрупано още напрежение. Онова, гадното напрежение, което ни гони и обсебва във всеки \"задръстен\" работен ден.     Уважаеми мотористи, мотоциклетисти, моторетки и всякакви хвъртолетки на две колела. Когато празнувате откриване на сезон, вашето място НЕ Е в центъра на най-големия град в България. Вашето място е там, където Вашето удоволствие няма да пречи на удоволствието на другите. В България все още има достатъчно оцеляла пътна републиканска мрежа, по която да карате. Все още има достатъчно големи поляни, където да се съберете. Но явно има и все по-малко акъл, за да го сторите.    И в случая не обвинявам толкова Вас, любителите на две колела. Защото Вие сте получили разрешение да се изфукате в центъра на София. А това разрешение някой Ви го е дал – някой с мозък като на една гъска! Този някой, който толкова години с \"блага\" усмивка прикрива множеството срамни проблеми на София. Усмивка, която става все по-крива ...\r\nЗащото сега мотошествието предизвика масово нетърпимост. Изкара псувни и нерви на бял свят – в първия истински пролетен ден. И напомни за пореден път, че в България удоволствието и кефа на едни вечно идват за сметка на други.\r\nп.п.      ", "date": "2018.04.01", "title": "Фукнята на мотористите - не в центъра на София (ВИДЕО)"}
{"url": "https://www.actualno.com/recipes/nova-produktova-linija-jastija-news_666982.html", "text": "  Живеем във век, когато сме по-заети от всякога, а ресторантите и компаниите за доставка на храна отбелязват възходяща тенденция в готови за консумация храни в световен мащаб. За да отговорят на това, компанията за доставка на храна foodpanda реши да създаде своя собствена линия от миксирани ястия, в течен, блиндиран вариант.  fusionblends е най-доброто от двата свята- всички ползи от яденето на любимите ви храни, като същевременно спестявате време за процеса на приготвяне. Новата продуктова линия е пусната да започне на 1 април 2018 г. с няколко тествани вкуса, които се съчетават толкова добре заедно и съответстват във всяка ситуация, в която бихте искали бърза реакция, включително: - тост с авокадо и капучино   Когато сте прекалено уморени, за да излезете от леглото ... просто се обадете на приятел да си клюкарствате.     - класически бургер със сирене, ребра и горещи пилешки крила.\r\nПерфектно, когато се нуждаете от дневната си доза отборен дух.     - Зърнени канелони с топла багета, покрити с череши.\r\nНай-добре се наслаждавахте на някого, на когото се възхищавате. - шоколадова торта, смесена с няколко лъжички сладолед и класическите \"бисквитки\".\r\nКогато всичко, което имате, е сълзи, просто добавете малко десерт.   \"Иновацията е основен стълб на нашия успех и чрез научни изследвания осъзнаваме, че не всеки има време да седне и да яде храна. Ето защо решихме да смесим начина, по който донасяме храна в ежедневието си, със собствената ни линия на втечнени ястия. През последната година проверихме различни комбинации от вкусове, които биха били подходящи за всяко небце. \"Катедра\" Иновации \"в централата на foodpanda, Берлин, Германия.\r\nГотови ли сте да се наслаждавате на течна храна?\r\n*Това, разбира се е първоаприлска шега и няма да поднесем любимите ви ястия в течно състояние. Но не забравяйте, че може да получите до входната си врата, любимата храна.", "date": "2018.04.01", "title": "Нова продуктова линия ястия"}
{"url": "https://www.actualno.com/pazardjik/proverjavat-luksozen-hotel-vyv-velingrad-sled-signali-za-loshi-uslovija-news_667434.html", "text": "  Експерти от Министерството на  туризма ще проверят условията за настаняване в четиризвезден хотел във  Велинград след сигнали на туристи, съобщиха от министерството. Клиентите се оплакват от ниска  хигиена в стаите, повредено оборудване и липса да адекватно обслужване. Те смятат, че обстановката не отговаря на изискванията за 4-звезден  обект за настаняване и настояват да бъдат компенсирани разходите им. Министерството на туризма ще сигнализира и други институции, за да бъдат направени съвместни инспекции.  ", "date": "2018.04.01", "title": "Проверяват луксозен хотел във Велинград след сигнали за лоши условия"}
{"url": "https://www.actualno.com/celebrate/1-april-den-za-shegi-smjah-i-veselie-news_667431.html", "text": "  Мнозина обичат да се шегуват, да се  посмеят или разиграят някого, но един ден в годината с това се занимават  абсолютно всички. А именно - 1 април. Има няколко версии защо Денят на шегата е точно на тази дата. Едни приписват зараждането на празника на древния Рим, където в средата  на февруари (а не в началото на април) празнували Празника на глупците  (Festus Fatuorum). Има и друга версия, според  която дължим този празник на неаполитанския крал Монтерей, комуто  поднесли по случай спирането на земетресение риба. След година  владетелят поискал точно същата риба. Такава обаче не намерили и  готвачът приготвил друга, която много приличала на предишната. И макар  че кралят познал подмяната, той не се разгневил, а дори се развеселил.  Оттогава станали обичайни шегите и лъжи на 1 април. Ден на шегата/лъжата празнуват  и в други страни по света, макар и невинаги точно на 1 април. В  различните страни Денят на смеха носи своя национален колорит. Във Франция наричат този  обичай \"априлска риба\". Произходът му свързват с времето на Карл IX,  който през 1564 година издал кралски декрет, предписващ да се пренесе  началото на годината от 1 януари на 1 април. На следващата година много  от поданиците на краля изпратили на своите приятели новогодишни  поздравления и подаръци през април - в знак на протест или оставайки  верни на традицията. Слънцето тогава се намирало в съзвездието Риби и  французите сметнали, че наименованието \"априлска риба\" е напълно  достойно за подобни шеги. Традицията още е жива. На 28 декември в Испания  празнуват \"Денят на невинните\" (Dia de los Santos Inocentes). На същата  дата в Испания се чества \"Денят на шегата\". По обичай на този ден се  правят шеги от всякакъв род. Внимавайте да не изпиете едно солено кафе,  защото това е традиция в Испания. В Мексико тази дата също се е  превърнала в истинска фиеста. Помнете, че на тази дата в Мексико не се  дава нищо назаем – пари, бижута, книги. В Перу можете да видите десетки  хора, които се разхождат по улиците с хартиени надписи на гърба, които  веднага превръщат човек в обект на подигравки. На този ден по традиция  медиите публикуват неверни информации, които читателите трябва да  открият. На следващия ден вестниците и телевизиите разкриват кои новини  са били истина и кои лъжа. В други страни, които не са  испаноговорещи, този ден се нарича \"Ден на лъжата\" и се чества на 1  април. В Нова Зеландия, Великобритания, Австралия и Южна Африка шеги се  правят само до обяд. Всеки, който се пошегува в друго време от деня  получава псевдонима \"Априлски глупчо\". В Ирландия, Италия, Южна  Корея, Япония, Русия, Германия, Канада и САЩ шегата властва през целия  ден. Иранците си правят шеги на 13-ия ден от Персийската Нова година,  който се пада на 1- ви или 2-ри април. Празникът се нарича \"Сиздах  Бедар\" или празникът на природата, който се е празнувал още през 536 г.  пр.н.е. Това кара мнозина да вярват, че Първоаприлският ден на шегата се  е зародил от тази традиция. Според фламандския обичай децата заключват  своите родители и ги пускат само, когато те обещаят да им дадат  лакомство. На този ден по времето на династията Чосон в Корея било  позволено царското семейство и придворните да се шегуват помежду си.  Това бил първият снежен ден от годината. Хората се замеряли със снежни  топки и после давали фалшиви оправдания. Уцеленият със снежна топка се  смятал за \"губещ\" и трябвало да изпълни едно желание на човека, замерил  го със сняг. В Полша този ден е изпълнен с  шеги, вицове и закачки. Дори държавните институции си позволяват да  лъжат, а важната работа се отлага за друг ден. В Шотландия 1 април е ден  на кукувицата, тъй като там птицата е символ на глупостта. В Дания  \"Денят на лъжата\" идва с месец закъснение – 1 май и е известен като  \"Майска котка\" (May-cat). Датчаните много рядко празнуват на този ден. В  Германия и Австрия считат 1-ви април за нещастен ден, а родените на  този ден за хора без късмет. И както Чудомир обичал да  казва: \"Най-празният от нашите дни е този, в който не сме се засмели  нито веднъж\", така че весел 1 април!  Източник: БГНЕС   ", "date": "2018.04.01", "title": "1 април - ден за шеги, смях и веселие "}
{"url": "https://www.actualno.com/politics/plevneliev-namirame-se-v-period-na-studen-mir-news_667439.html", "text": "     „Иска ми се България да показва своята принадлежност, да работи силно и посветено за европейското единство, знаейки, че днес Русия противостои на Европейския съюз и се опитва по всякакъв начин да го отслаби. , коментира още Росен Плевнелиев пред Нова телевизия.   „За мен липсва дебат в българския парламент за ролята на Русия, за това какво представлява Русия, как живеят руснаците”, каза още Плевнелиев.   Той определи като скандално поведението на вицепрезидентът Илияна Йотова при посещението на руския патриарх в България. И припомни как при заклеването си в парламента Йотова не е целунала ръката на българския патриарх, нито коленичила. Тя обаче коленичила и целунала ръка на руския патриарх Кирил.\r\nПрезидентът коментира и с думите: „Това, което се случва в момента с изгонването на руски разузнавачи, скрити под дипломатическия статут, смятам, че българската държава трябваше да го направи, за да покаже своята солидарност с Обединеното кралство и с партньорите. Каквото и да се е случило, това е употребяване на боен газ, произведен в Русия, който отдавна не трябваше да го има, а камо ли да се използва на територията на чужда държава”.       Той запази мълчание по повод предстоящата му сватба с Деси Банова. Двамата живеят заедно, но предпочитат да стоят настрани от камерите и пазят личния си живот далеч от любопитните погледи.\r\n„Ние сме едно нормално семейство – живеем заедно, планираме заедно и търсим щастието”, каза още Росен Плевнелиев.", "date": "2018.04.01", "title": "Плевнелиев: Намираме се в период на Студен мир"}
{"url": "https://www.actualno.com/celebrate/sveta-marija-egipetska-news_667167.html", "text": "  Сведенията, които имаме за живота на преподобна Мария Египетска, научаваме от изповедта, която тя направила пред един старец – отшелник в пустинята на изток от река Йордан.  През шестия век в един от палестинските манастири живял благочестив старец на име Зосима. Той бил дете, когато дошъл за първи път в светата обител. В продължение на много години Зосима добросъвестно и точно изпълнявал монашеските правила, като прекарвал времето си в пост и молитва, в славословие и изучаване на Св. Писание. Преминал вече средата на житейския си път на земята, когато бил на 53 години, той бил смутен от странна мисъл: \"Има ли на земята монах, който би могъл да ми покаже такива подвизи и добродетели, които аз да не съм извършил? Ще се намери ли в пустинята човек, който да е извършил повече от това, което съм извършил аз>? Когато мислел това, явил му се ангел Господен и казал: \"О, Зосиме, досега се подвизаваше добре и премина похвално постническия подвиг. Има обаче много по-големи подвизи 6т тия, които ти си извършил. Ако искаш да узнаеш, още какви пътища за спасение има, отиди в манастира, който е близко до р. Йордан\".\r\nЗосима послушал дадения му от ангела съвет и веднага се отправил за посочения му манастир. Братята го приели с любов, и той им открил, че по Божие внушение е дошъл да се поучи от тяхния живот. Строг бил уставът в този манастир. Тих и свет бил животът на иноците в него. Те непрестанно работели и се молели, хранели се скромно – с хляб и вода, но преди всичко търсили благодатната храна на словото Божие. Малко говорели, и празна дума не излизала от устата им. За житейски работи изобщо не мислели. Рядко някой от братята напускал манастира, затова входната врата била винаги затворена.   Само един път в годината манастирските порти се отваряли. Това ставало в първата неделя на Великия пост. В този ден братята, след като се причащавали със светите Тайни, вземали по малко храна със себе си, напускали манастира и се отправяли към р. Йордан. Там те се прощавали един с друг, след което всеки сам се отдалечавал в пустинята, където прекарвал в благочестиви подвизи през целия Велик пост. В манастира се завръщали в неделята преди Възкресение Христово, Връбница. Никой никого не питал, в какви трудове е прекарал това време и кого е срещал в пустинята. Единствен свидетел за трудовете на всекиго била собствената му съвест.\r\n През първия Велик пост след пристигането си в манастира старецът Зосима, по примера на всички братя, отишъл в пустинята, където денонощно изпълнявал своето молитвено правило. Телесните си сили подкрепвал с оскъдната храна, която носел със себе си, а душата хранел с нетленната храна на молитвата. Вървял 20 дни навътре в пустинята. Веднъж през време на молитва – било 12 часа през деня – Зосима забелязал с голямо учудване в далечината човек. Зарадван, той започнал да вика непознатия, но оня, като чул гласа на Зосима, започнал бързо да се отдалечава. Старецът тръгнал подире му, но не могъл да го настигне. Като дошъл до един пресъхнал поток, той със всички сили извикал към непознатия: \"Защо бягаш от мене, грешния старец? Спри се! Благослови ме и се помоли за мен\". Той чул отговор: \"Отче Зосиме, аз не мога да дойда при тебе. Ако искаш да ме благословиш, хвърли ми горната си дреха. Аз съм гола жена, защото облеклото ми отдавна е изгнило в тая пустиня\". Зосима бил удивен от това, че отшелницата знае неговото име. Той веднага изпълнил нейната молба. Тя, като се облякла в неговото расо, се приближила до него, поклонила му се и казала: \"Отче Зосиме, ти трябва да ме благословиш и да се помолиш за мен, защото си свещеник и от много години стоиш пред светия престол и принасяш даровете на Божествените тайни.\" Смутен, старецът паднал на колене пред нея и казал: \"Духовна майко, ти си се приближила до Бога, като си умъртвила своята плът. В тебе се проявяват небесни дарби: ти знаеш името ми и ме наричаш свещеник, а никога по-рано не си ме виждала. Затова ти трябва да благословиш.\" Тогава тя благословила:    – Да бъде благословен Бог, Който желае спасението на всяка човешка душа, – казала тя. Благодатта на Св. Дух те доведе тук, за да се погрижиш за тялото ми, когато дойде време да си отида оттук. Кажи ми, отче, как живеят християните и какво е състоянието на светата Божия църква?\r\n– Поради молитвите на Своите светии Бог е дал мир на света, – отговорил старецът. Но и ти се помоли на Бога за целия свят и за мене грешния.\r\n– На тебе, отче Зосиме, повече прилича да се молиш и за мене, и за всички, защото ти си свещеник и това ти е възложено ог Бога. Но ще изпълня послушанието, което ми възлагаш.    Като казала това, тя вдигнала очите си към небето и дълго се молила безмълвно. Навел глава, Зосима също стоял в безмълвие. Когато подигнал очи, той с почуда и смушение видял, че отшелницата се е отделила от земята, стояла във въздуха и продължавала да се моли. Страх обзел благочестивия старец. Той паднал на земята, обливал се в сълзи и повтарял само: \"Господи, помилуй\". В страха си той помислил, че пред него стои и се моли не жив човек, а привидение. Тогава чул гласа на отшелницата:\r\n– Защо, отче Зосиме, те смущават такива мисли? Аз не съм дух, а грешна жена, но възродена чрез водата на кръщението. Не съм привидение, а съм земя, прах и пепел; истинска плът, която никога не е помисляла нещо духовно.\r\nКато казала това, тя се прекръстила и добавила: Бог да ни избави от лукавия и от неговите примки, защото голяма борба води той против нас!\r\nКато чул тези думи, старецът паднал пред краката й и просълзен казал:\r\n– Разкажи ми за твоя живот и за твоите дела. Сега разбирам, защо Бог ме е довел в тази пустиня. Разкажи ми за твоите подвизи, не за да се похвалиш с тях, а за да ме поучиш.\r\n– С какво мога да се похваля аз, която бях дълго време послушница на дявола? Срамувам се да разказвам за своя живот – отговорила му отшелницата. – Но аз ще ти разкрия делата си, за да разбереш, с колко срам е изпълнена душата ми. Ще ти разкажа всичко. Нищо няма да премълча. Но те моля да не преставаш да се молиш за мене, та и аз да намеря милостта в съдния ден. Аз съм родена в Египет. Когато бях на дванадесет години, избягах от бащиния дом и отидох да живея в Александрия. Сред съблазните на големия и разкошен град аз изгубих своето девство и се отдадох на лекомислен и порочен живот. Така минаваха годините на моята младост. Веднъж – това беше по време на жътва – видях, че много хора отиват към морския бряг. Узнах, че всички заминават за Йерусалим, където ще пристигнат за празника Въздвижение на Кръста Господен. Затичах се подир народа и помолих да вземат и мене в кораба. Беше ми весело сред шумната и многолюдна тълпа. През всичкото време на пътуването по море аз съблазнявах моите спътници с безсрамното си поведение. О, човече Божий! Кой език би могъл да изкаже, и кое ухо би могло да слуша порочните дела, които извърших на кораба? Когато пристигнахме в Йерусалим, аз заедно с народа се запътих към църквата. Беше толкова тясно, че с голяма мъка се промъкнах до вратата. Когато стъпих на прага, някаква невидима сила ме задържаше, и аз не можех да я преодолея. Уморена и смутена, аз се дръпнах настрана, за да събера сили, защото мислех, че поради слабата ми женска сила не мога да вляза в църквата. След малко тръгнах с друга група богомолци, но и този път същата сила ме задържа. Тогава аз се върнах, застанах в един ъгъл на църковния притвор и, опряна до стената, разсъждавах защо не мога да вляза в храма като другите и да видя животворящия Кръст Господен. Внезапно божествена светлина озари сърцето ми, духовните ми очи се отвориха, и аз разбрах, че моите грехове са оная невидима сила, която не ме пуска да вляза в храма. Сломена духом, аз припомних миналия си живот и се ужасих от дълбочината на моето падение. Дълго плаках, ридаех и се биех в гърдите за тежките си грехове Когато дигнах очи, видях на стената образа на Божията Майка. Като не свалях очи от този благ образ, аз започнах усърдно да се моля.   – \"Пречиста Дево – шепнех аз – съзнавам, че съм голяма грешница и не съм достойна дори да погледна пречистия ти образ. Но аз съм слушала, че Твоят Син е дошъл на земята, за да повика грешниците към покаяние. Помогни ми да вляза и аз в храма и да видя онова дърво, на което разпнат роденият от Тебе Бог. Подари ми тази милост, та да мога и аз да се поклоня на пречестния Кръст Господен! Ако се удостоя с тази радост, аз ще се откажа от досегашния си грешен живот и ще отида там, където Ти ми заповядаш\". Така се молех аз, и ми се стори, че молитвата ми е чута от Нея. С вълнение и страх отново се отправих към входа на храма, и този път без усилие влязох вътре. Обхваната от неземна радост, аз смирено се поклоних и целунах Кръста Господен. След това излязох и се върнах пак пред иконата на Божията Майка, паднах на колена и продължих да се моля:\r\n– О, преблажена Богородице Дево, Ти прояви към мене голяма любов и велика милост. Ти не се погнуси от недостойната молитва на една блудница и ми даде възможност да видя светинята, към която не бях достойна дори да погледна. Аз съм готова да изпълня обещанието си. Бъди ми ръководителка и ми показвай пътя, който води към покаяние.\r\nТогава дочух някакъв далечен глас, който ми каза: \"Ако минеш отвъд Йордан, там ще намериш покой за душата си\". Покорих се на този глас и веднага тръгнах на път. Непознат човек ми даде малко пари, с които купих три хляба и, след като разпитах, в каква посока се намира р. Йордан, продължих пътя си. Около 9 часа сутринта се сподобих да видя светия Кръст Христов, а при залез слънце стигнах до манастиря св. Йоан Предтеча, който е близко до р. Йордан. Като омих ръцете и лицето си в свещената река, аз се върнах в храма и се причастих със светите Тайни. Половината от единия хляб изядох и пих вода от светата река и спах на земята.\r\nНа другия ден преминах реката и, като се помолих на пресвета Богородица, дойдох в тази пустиня, където се усамотих и тук се заселих, очаквайки Бог да ме спаси от немощта на душата и от бурите на живота.\r\n– Отдавна ли си дошла тук? – попита Зосима.\r\n– Минаха вече четиридесет и седем години, откакто съм излязла от светия град.\r\n– А как преживя толкова време далеч от хората. С какво се хранеше?\r\n– Трудно е да ти разкажа, какво съм преживяла в тази пустиня. Страх ме е да споменавам за грешните помисли, които ме измъчваха като люти зверове 17 години. Тук аз донесох два хляба и половина, но скоро те се свършиха. Тогава аз трябваше да се храня с корени и да търпя глад. Много се измъчвах, като си спомнях вкусната храна, която ядех в Египет. Когато приемах оскъдната храна в пустинята – треви и корени, аз желаех рибата и месото, които някога имах в изобилие. Тук често не намирах вода да утоля жаждата си, а си мислех за ония скъпи вина, от които някога пиех много. Понякога ми се явяваше желание да пея ония блудни песни, които по-рано ми причиняваха радост. Но дошла на себе си, аз почвах да плача и да се бия в гърдите, докато ме осияваше някаква чудна светлина и ме успокояваше.   Жестока беше борбата с блудните навици. Много пъти съм падала на земята и съм плакала до изнемога. Ден и нощ съм лежала безчувствена на земята, докато ме осияе оная чудна светлина и ме успокои. Дрехите ми изгниха, и тялото ми през тези дни на тежки изкушения трепереше от студ или гореше от слънчевия пек. Но най-много ме измъчваха лошите мисли и порочните желания. Простряна на земята, аз виках към Бога за помощ и не ставах, докато не се успокои сърцето ми. Тогава ме озаряваше някаква чудна светлина, обхващаше ме приятен покой, и аз благодарях на моята небесна покровителка Богородица. Така се мъчих седемнадесет години, но после настъпи успокоение. Както виждаш, Господ запази и тялото ми, и душата ми. Словото Божие е моят хляб и моята защита. Аз се храня с надеждата за спасение, защото е писано: \"Не само с хляб ще живее човек\" (Мат. 4:4).\r\nЗосима се очудил, че отшелницата употребява изрази от Св. Писание и я запитал, дали е учила някога псалмите и Библията. Тя се усмихнала и рекла: \"Откакто преминах река Йордан, не съм видяла никакъв друг човек освен твоето лице днес. А Библия не съм учила, нито съм слушала да я четат и пеят, обаче самото слово Божие е живо и действено и вразумява човека\" (Евр. 4:12).\r\nКато се заклела до момента на нейната смърт да не споделя с никого това, което му разказала за своя живот, тя отправила към него следната молба:\r\n– Сега си иди, отче, а след една година пак ще ме видиш. Идущата година през Великия пост ти няма да излизаш от манастира. На Великия четвъртък дойди на оная страна на Йордан откъм мирските селения и донеси със себе си Св. Причастие. За последен път аз се причастих в манастира св. Иоан Предтеча, а сега искам да приема Св. Тайни в същия ден, когато Христос е причастил Своите ученици.\r\nКато казала това, светицата поискала благословение от стареца и се отдалечила в пустинята.   Зосима целунал земята, на която стояла отшелницата, благодарил на Бога и се отдалечил оттам. Когато дошъл определеният ден, той се върнал в манастира, но никому не разказал онова, което видял в пустинята.\r\nНа другата година, в началото на Великия пост, Зосима заболял. Както предсказала преподобната, той не отишъл в пустинята. Но болестта скоро преминала. На Великия четвъртък той взел свето Причастие и късно вечерта отишъл при река Йордан на мястото, което преди една година определила светата отшелница. Настъпила тиха, лунна нощ. Дълго чакал старецът на брега и усърдно се молел на Бога. Той искал още веднъж да види преподобната. Започнал да се тревожи и да тъгува, като мислил, че тя вече е идвала, но като не го намерилг, си е отишла. Той се обезпокоил още повече от това,че по бреговете на реката не виждал никаква ладия, на която светицата би могла да премине реката. Унесен в тревожни размисли, той видял, че отшелницата бързо се приближава към брега. Тя спряла за миг пред буйната река, направила над нея кръстен знак и спокойно тръгнала по водата. Изумен, старецът искал да се поклони пред нозете й, но тя го спряла:\r\n- Какво правиш, отче? Не забравяй, че си свещеник и в ръцете си носиш Светите Тайни.\r\n– Слава на Бога, Който ми показа, колко далече съм от съвършенството – възкликнал Зосима.\r\nПо молба на светата отшелница старецът прочел Символа на вярата и Господнята молитва. Тогава тя с благоговеен трепет приела Светото Причастие и като обърнала очи към небето, казала: \"Сега отпускаш Твоята рабина, Владико, според думата си, смиром\" (Лука 2:29).   След това тя се обърнала към Зосима и казала: \"Прости ми, отче Зосиме, но изпълни още една моя молба. След една година дойди на онова място, където ме видя за първи път. Богу е угодно отново да ме видиш там\". При раздялата Зосима я помолил да вземе от плодовете, които донесъл за нея от манастира, но тя едва се докоснала до тях. След като се помолили със стареца, преподобната преминала пак по водата на другия бряг и се отдалечила към пустинята.\r\nСлед една година старецът Зосима изпълнил последната молба на отшелницата. Той дошъл на онова място, където я видял и разговарял с нея за първи път. Дълго я търсил той, и най-после я намерил мъртва. Тя лежала на земята, а ръцете й били сложени като за молитва. Натъжил се старецът и не знаел, къде да я погребе. Като оглеждал мястото около светата покойница, той забелязал на пясъка написани следните думи: \"Отче Зосиме, погреби тук тялото на смирената Мария, която умря на първи април. Отдай пръстта на пръстта\".\r\nОт тези думи Зосима узнал, че се е поминала същия ден, когато се причастила със Светите Тайни. Това било на 1 април 530 година. Само за няколко часа тя преминала разстояние, което той изминал за 20 дни. Със сълзи и молитви погребал старецът преподобната и след това се върнал в манастира. Там той разказал подробно на братята за подвизите на св. Мария. Всяка година в деня на нейната смърт те чествували паметта й, а нейното житие предавали устно на по-младите монаси. По-късно йерусалимският патриарх Софроний записал това житие така, както го научил от устното предание.\r\nЖивотът и благочестивите подвизи на преподобната Мария Египетска ни показват, до каква степен на падение може да достигне човек, когато се отдаде на греха и порока, и до каква висота на нравствено съвършенство може да се издигне, когато върви по пътя на вярата и добродетелта. Тежка е борбата с плътските страсти, порочните наклонности и лошите желания, но силата на покаянието преобразява човека. Вътрешната борба със злото, която в различна степен бушува в душата на всеки човек, изисква огромна духовна сила. Победител в тази борба може да бъде само онзи, който напрегне всичките си духовни сили и чрез искрена молитва заслужи Божията помощ. Така, по примера на преподобна Мария Египетска, ние ще можем да победим всички изкушения и като нея ще достигнем високо нравствено съвършенство. ", "date": "2018.04.01", "title": "Светa Мария Египетска"}
{"url": "https://www.actualno.com/curious/3-te-zodii-s-nova-vryzka-tozi-mesec-news_578552.html", "text": "     Ето кои са 3-те зодии, които могат да се радват на нова връзка през април.       Страхувате се да не останете сами накрая, да не сте наранените отново. Ще подходите предпазливо, но това не е правилния ход. Отворете сърцето си за нови изживявания, защото това е единственият начин да приветствате новата любов. Страховете оставете в миналото. Този път ще е различно. Ще се появи човек, който ще ви замае с мило отношение и внимание, на което не сте свикнали. Ще се запознаете на събитие, свързано с много добър ваш приятел. Ще се заговорите и ще разберете, че сте срещнали сродна душа. Очаква ви много романтичен и различен месец април... Насладете му се!        Разочарованията във взаимоотношенията ви с другите ви идват в повече. Тежко е да останеш неразбран, да си добър и внимателен, а отсреща да не ти отвръщат със същото и да не оценяват качествата ти. Краят на всяка връзка е труден, но всичко се поправя с нова свежа любов и човек, който ще ви върне вярата във връзките. Ще се запознаете с много интересна личност, която буквално ще обсеби мислите ви. Леко загадъчна, истински чаровна и неустоима ще се окаже тя за вас. Къде ще срещнете този човек ли? Никога не може да знаете... за това не изпускайте интересни покани за събития и пътувания. Именно на различно място ще се окажете рамо до рамо с човека, който ще се влюби във вас така, както вие в него. И ще разберете какво ви е липсвало във всички други досега. Изгубили сте вяра, че ще срещнете подходящ човек, който ще отговаря на всичките ви изисквания. Изгубили сте вяра и в любовта. В живота винаги става така, че точно когато спреш да вярваш, сякаш напук, любовта се появява и преобръща живота ви. Идва неочаквано, за да ти докаже, че грешиш и че тя наистина съществува. В началото няма да ви се вярва колко прекрасен човек сте срещнали. Не се плашете от това, а се радвайте на късмета си. Все някога в живота трябва да дойде и вашето време за една пълноценна и стойностна връзка, която да даде нов смисъл на живота ви. Интересното в случая е, че вие ще сте тези, които ще имат нужда от убеждаване и няма да дадете сърцето си лесно. Въпреки това човекът до вас няма да се откаже и ще ви докаже, че наистина има сериозни намерения към вас.       ", "date": "2018.04.01", "title": "3-те зодии с нова връзка този месец "}
{"url": "https://www.actualno.com/moresport/djoshua-naddelja-nad-parkyr-i-vze-oshte-edna-svetovna-titla-news_667408.html", "text": "     Около 80 000 зрители получиха от бойците в свръхтежка категория любопитен двубой.       Джошуа записа своя победа №21, а новозеландският му опонент загуби за пръв път в кариерата си на ринга. Досега Паркър имаше 24 успеха, от които 18 с нокаут. Това беше първият успех на британеца на професионалния ринг без нокаут.      ", "date": "2018.04.01", "title": "Джошуа надделя над Паркър и взе още една световна титла"}
{"url": "https://www.actualno.com/celebrate/praznuvame-cvetnica-news_667428.html", "text": "  Тази година отбелязваме Цветница, на 1 април. По време на сутрешното богослужение (утренята) на празника се благославят върбови клонки и се раздават на богомолците. Клонки държим в ръце по време  на цялата литургия и така християните показват, че и те, както древните  жители на Йерусалим, посрещат Иисус Христос като Цар и Спасител. Цветница е подвижен  християнски, но и народен празник, който се празнува, както в  православната, така и в католическата и протестантската църква една  седмица преди Великден, в неделята след Лазаровден, припомня БГНЕС. Нарича се още Връбница, Цветна  неделя, Вая (Вайя), Куклинден или Палмова неделя(в западните църкви).  Празникът се пада в шестата неделя на Великия пост. На този ден в  църквата се отслужва молитва и се благославят върбови клонки. Те се  раздават на вярващите и всеки ги отнася до дома си за здраве. Пак за  здраве се окичват с върбови клонки портите и се сплита венче от  осветената в църквата върба. Върбовите клонки символизират палмовите, с  които е бил посрещнат в Йерусалим Исус Христос. В този ден, който е през  периода на постите, се разрешава риба. Имен ден празнуват всички,  които носят имена, произлизащи от названия на растения: Ангел(ина),  Биляна, Божура, Виолета, Върба, Върбан, Върбинка, Гергин(а),  Гроздан(к)а, Далия, Дафина, Делия, Делян(а), Дилян(а), Димитър-другото  име на Богородичката е Димитровче, Динка, Детелин(а), Елица - идва от  Ела, Жасмина, Здравка, Здравко, Зюмбюл(ка), Ива, Иглика, Калин(а),  Камелия, Карамфил(к)а, Китка, Латинка, Лили, Лила, Лилия, Лиляна, Лора,  Лозан, Лозенка, Люлина, Маргарита, Магнолия, Малина, Нева, Неви,  Невен(а),Незабравка, Петуния, Ралица, Роза, Росен, Росица, Смилян(а),  Теменуга, Теменужка, Трендафил(ка), Фидан(к), Ангел(ина), Цвета,  Цветан(а), Цветанка, Цветелин(а), Цветомир(а), Цветослав(а), Цвятко,  Череша, Явор(а), Ягода, Ясен(а), Ясмина и много други имена. Религиозната страна на  празника показва, че на този ден християнската църква празнува влизането  на Иисус Христос в Йерусалим в дните преди еврейската Пасха. Според евангелистите Христос  пристига в града, яздейки магаре, а вярващите го посрещат, като  разстилат пред него дрехите си и маслинови клонки. След като възкресил  престоялия четири дни в гроба Лазар, брат на сестрите Марта и Мария,  Иисус Христос тръгнал за Йерусалим. Когато наближил града с  придружаващите го ученици и стигнали до Витфагия, той пратил двама от  тях да отидат в селото и да му доведат вързаната в началото на селото  ослица и с нея осле, а ако някой ги попита защо правят това, да кажат,  че е потребно на Господ. Като разбрали, че ослицата е за Христос, никой  не им попречил. Той я възседнал и така влязъл тържествено в Йерусалим.  Вестта за възкресението на Лазар вече го изпреварила и хиляден народ  тръгнал към Витания, за да го посрещне. Народът, виждайки в Иисус  Христос Спасителя, възторжено размахвал палмови клонки и хвърлял цветя  пред нозете му. Фарисеите пък наредили на Христос да забрани на народа  да ликува, на което Той отвърнал: \"Казвам ви, че ако тия млъкнат,  камъните ще завикат\". Шествието продължило и от височината на Еленското  възвишение до храма. Христос изгонил оттам събралите се в двора му  продавачи и купувачи на разни стоки и извършил множество изцеления на  болни и недъгави хора. За църковния празник, който  според църковния календар се пада в 6-та Неделя на Великия пост -  Връбница или Цветница - се разрешава риба. Българският патриарх Неофит  ще оглави света литургия в храм-паметника \"Св. Александър Невски\" от  9:30 ч.  ", "date": "2018.04.01", "title": "Празнуваме Цветница"}
{"url": "https://www.actualno.com/education/kandidat-studentite-v-su-pishat-za-paisij-i-zlatnija-vek-news_667440.html", "text": "  С изпит по история на България продължава първата кандидатстудентска сесия на Софийския университет за учебната 2018/2019 г., съобщиха от учебното заведение. В 9.00 часа в 65-та аудитория в  Ректората на Софийския университет „Св. Климент Охридски“ започна  изпитът по история на България. Милен Къчев от гр. София изтегли вариант  № 2 на теста и двете теми, от които ще избират явилите се на изпита по  история на България: „Паисий Хилендарски и неговото  дело“ и „Златният век на българската култура (краят на IX – началото на  X век). Творци и постижения“. 957 са кандидат-студентите, подали заявления за явяване на изпита, съобщиха от универститета. Заместник-ректорът на  Софийския университет проф. Ренета Божанкова приветства кандидатите и  изрази увереността си, че всички са подготвени и ще представят отлично  себе си и своите учители и наесен ще бъдат студенти на 130-годишната  Алма матер. Деканът на Историческия  факултет и председател на изпитната комисия доц. Тодор Попнеделев  честити Цветница и пожела успех на кандидатите. Специалностите, за които  кандидат-студентите могат да кандидатстват след успешно положен изпит,  са: Философия; Социология; Политология; Публична администрация;  Културология; Библиотечно-информационни науки; Публични информационни  системи; Философия (на английски език); История; Археология; Етнология;  История и география; Архивистика и документалистика; История и политика  на Балканите; История и философия; Хебраистика; Педагогика; Социални  дейности; Неформално образование; Предучилищна и начална училищна  педагогика; Социална педагогика; Специална педагогика; Логопедия;  Физическо възпитание и спорт. С изпит по история на България  и изпит по български език и литература бъдещите студенти могат да  запишат специалност „Право“, а с изпит по история на България и изпит по  английски, немски, френски, испански, италиански или руски език (по  избор) – специалностите „Международни отношения“ и „Регионално развитие и  политика“. С успешно издържани изпити по  история на България и изпит по английски, немски, френски, испански език  (по избор) бъдещите студенти могат да запишат специалност  „Европеистика“. С успешно положени изпити по  история на България и по английски и френски език (по избор) може да  запишат специалността „История и чужд език“.  ", "date": "2018.04.01", "title": "Кандидат-студентите в СУ пишат за Паисий и Златния век "}
{"url": "https://www.actualno.com/chronicles/patentovan-e-dvigateljat-s-vytreshno-gorene-news_667339.html", "text": "  Двигател с вътрешно горене (ДВГ) е вид топлинен двигател, при който  горивото се възпламенява и изгаря вътре в самия двигател. Получената от  разширяването на горещите газове енергия се преобразува в механична и се  използва за задвижване. Най-често обаче в практиката под „двигател с  вътрешно горене“ се разбира „бутален двигател с вътрешно горене“.  Той е патентован на 1 април 1826 г.   При двигателите с външно горене като парната машина и двигателя на Стърлинг горивният процес става извън двигателя.   Двигателите с вътрешно горене най-често се използват за задвижване на  превозни средства - (автомобили, мотоциклети, кораби, локомотиви,  самолети) и други подвижни машини. Те са удобни за тази цел, тъй като  имат високо съотношение на мощност към маса, а горивото им - обикновено  различни нефтопродукти - е с много добра плътност на енергията.\r\nИзточник: Уикипедия       ", "date": "2018.04.01", "title": "Патентован е двигателят с вътрешно горене"}
{"url": "https://www.actualno.com/curious/shvedski-top-horeograf-podgotvja-scenichnoto-ni-predstavjane-na-evrovizija-2018-news_667448.html", "text": "   Впечатлени от визията при изпълнението на „Beautiful Mess“, журналистите, които отразяват песенния конкурс, отсъдиха именно България да получи наградите за най-добро сценично представяне и специални ефекти през 2017 година.  Саша Жан-Баптист има дългогодишен опит като режисьор и хореограф на сценични изпълнения, съобщават от БНТ. Тя е била артистичен директор на редица концерти и турнета на утвърдени шведски изпълнители, сред които Зара Ларсон, която през 2016 година получи наградата на MTV Europe за най-добър нов изпълнител, а на музикалните награди „Грами“ миналата година бе удостоена с най-високото отличие за певица на годината. Работата на Саша Жан-Баптист се свързва с няколко издания на песенния конкурс „Евровизия\" (2012, 2013, 2016, 2017), а също така и с телевизионните формати в Швеция на „X Factor\" и „Swedish Idol\". От 2014 е и хореограф на някои от изпълненията в най-голямото и престижно шведско телевизионно шоу - \"Мелодифестивален\". Тази година е наета за режисьор и на швейцарската селекция за \"Евровизия\".   \"Изключително се радвам, че за втора поредна година ще работя с българската делегация, с която заедно споделяме една и съща амбиция. Отново имам удоволствието да работя за проект, който е изключително предизвикателен, но отразява и моята душевност. \"Bones\" е песен за битката между светлината и мрака и разполагаме с много възможности за творчество\" - заяви Саша Жан-Баптист.    „Щастливи сме, че утвърден професионалист като Саша отново прие поканата ни, въпреки натоварената й програма. Българската песен носи универсалното послание за победата на светлината и любовта над мрака и самотата. Голямо предизвикателство е то да се представи на сцена с петима артисти и без видео стени. Затова много разчитаме на опита на Саша“ – сподели продуцентът на българското участие в „Евровизия“ Йоана Левиева - Сойър.       Междувременно, българският представител от миналата година Кристиан Костов подкрепи българските участници с изявление в социалните мрежи. В него той пожела попътен вятър на „Equinox“. „В тъмни и тъжни дни се нуждаем от малко светлина. Успех, вие можете!\" - написа младият български изпълнител. На 14 април те ще се присъединят към най-голямото промоционално събитие, посветено на песенния конкурс – „Eurovision in Concert“. Тази година то ще отбележи своето десето юбилейно издание в холандската столица, а досега участие в концерта са потвърдили изпълнители от 30 държави.", "date": "2018.04.01", "title": "Шведски топ хореограф подготвя сценичното ни представяне на \"Евровизия 2018\""}
{"url": "https://www.actualno.com/crime/napadnat-rejisior-nevejestvoto-porajda-agresija-news_667443.html", "text": "     „Ако човек се привиди само като жертва, дълго време ще носи травмата от това”, каза той пред bTV.   Той разказа, че е бил нападнат в тъмен участък, когато се е прибирал към дома си.  „Някой силно ми дръпна чантата, аз се обърнах и последва сбиване”, посочи той. По думите му обаче младостта на нападателя си е казала думата, неговите удари са били по-тежки и в крайна сметка е успял да му вземе чантата.    , коментира Поляков.\r\nТой беше категоричен, че не се страхува след инцидента, и вярва, че след лошото му предстои нещо добро.       „Първият и най-силен ефект от насилието винаги е унижението. ”, коментира режисьорът.\r\nТой разкри, че се опитва да прости на нападателя. „С годините се убеждавам все повече, че всеки конфликт в крайна сметка би трябвало да бъде краткотраен, той не носи в себе си перспектива. Ние сме хора, имаме чувства и емоции, жертва сме на тях, но трябва бързо да се освобождаваме, да намираме равновесието”, заяви Поляков.       ", "date": "2018.04.01", "title": "Нападнат режисьор: Невежеството поражда агресия "}
{"url": "https://www.actualno.com/politics/karajancheva-i-deputatite-si-imat-chuvstva-ne-sa-njakakvi-izvynzemni-news_667446.html", "text": "   Това коментира председателят на Народното събрание Цвета Караянчева.  Когато й бе напомнено, че именно лидерът на нейната партия ГЕРБ Бойко Борисов е използвал обидната квалификация по адрес на народните представители, тя отговори, че не е съгласна с премиера. „Всеки работи в избирателния си район, работи и тук в комисиите. Това, което виждат зрителите в залата, е само повърхността на работата на народните представители”, категорична беше Караянчева пред bTV.   Защо обаче рейтингът на парламента е толкова отчайващо нисък? Според шефката на НС е проблем, че Затова и тя призова гражданите да дойдат и да видят как заседава Народното събрание, за да видят какво правят избраниците им.   Тя обаче все пак призна, че : „Когато парламентът се използва за политически цели, а не за конкретни предложения, конкретни дебати… Ние, политиците, сме малко сбъркани, когато гоним някаква цел не подбираме средствата”. В същото време обаче Караянчева беше категорична, че не съжалява за това, че е била груба като депутат: „Политическата битка го е изисквала”.\r\nСега, като председател на парламента, се е променила: „Понякога ми е по-трудно да говоря, защото подбирам думите, с които се изразявам”.       Тя оглави след предизвикала известна изненада оставка на съпартиеца й Димитър Главчев, по-рано отнел думата на лидерката на БСП Корнелия Нинова. Караянчева призна, че не е имала време да откаже на предложението, но не мисли, че е сгрешила.\r\nОсвен това и по-рано е управлявала над 200 човека – като директор на фабрика: „Няма лесни решения, но досега никога, когато нещо са ми предлагали да поема като ангажимент, никога не съм отказвала”.", "date": "2018.04.01", "title": "Караянчева: И депутатите си имат чувства, не са някакви извънземни"}
{"url": "https://www.actualno.com/cite/deputatite-syshto-imat-chuvstva-ne-sa-njakakvi-izvynzemni-news_667450.html", "text": "  Това заяви председателят на парламента Цвета Караянчева. Според нея хората не си дават сметка за цялостния труд, който полагат народните представители, защото това, което се вижда в пленарната зала, е само повърхността. Депутатите не са безделници, добави Караянчева пред bTV.  ", "date": "2018.04.01", "title": "Депутатите също имат чувства, не са някакви извънземни "}
{"url": "https://www.actualno.com/showbusiness/game-of-thrones-shte-se-snima-v-bylgarija-news_667268.html", "text": "   За това съобщи изкачил се на трона на Железните острови след смъртта на по-големия си брат Бейлон (бащата на Теон и Яра).  \"Предстои ни много вълнуващ сезон, който ще е достоен за финал на сагата и който съм сигурен, че феновете ще харесат. Снимките текат усилено, снимаме на различни локации, защото действието в последния сезон е много динамично\", заяви Асбек.\r\nПопитан дали сериалът ще се снима на нови места, той     , допълва актьорът.    на Северното Черноморие, който ще стане част от Железните острови и арена на предстоящи сблъсъци, а снимките са предвидени за есента. Екип на продукцията вече е бил в България да огледа локацията, но тепърва предстои финалното решение да бъде взето.    Ако България бъде одобрена, тя ще се присъедини към няколкото ключови локации, на които се снима сериалът. Основното му действие се развива на фона на драматичните пейзажи на Северна Ирландия, където близо до Белфаст се намира прототипът на крепостта Уинтърфел.\r\nСтраната ни би била втората балканска дестинация за Game of Thrones след Хърватия. Старият град на Дубровник \"влиза в ролята\" на Кралския чертог, а решението продукцията да се снима в бившата югославска република отприщи в последните години небивал туристически интерес към Хърватия.   Подобен беше ефектът и за Исландия, където е разположен Вестерос – територията отвъд Вала. Напливът на туристи към малката северна страна заради славата й на локация от сериала е толкова голям, че местните вече започват да недоволстват, тъй като броят на туристите многократно надвишава този на населението на страната.    Game of Thrones е сериал, който следва историята на фентъзи епос поредицата \"Песен за огън и лед\", вземайки името на първата книга, и дебютира на 17 април 2011 година. Сюжетът се развива на континентите Вестерос и Есос в края на лято, продължило десетилетие, и вплита няколко сюжетни линии. Първата следва членовете на няколко благороднически фамилии в гражданска война за Железния трон на Седемте кралства, втората касае нарастващата заплаха от предстояща зима и митичните същества на Севера, третата хроникира опитите на изгонената последна представителка на свалена династия да си възвърне трона. Сериалът изследва въпроси за социалната йерархия, религията, лоялността, корупцията, гражданската война, престъпленията и наказанията. Game of Thrones е епичен разказ за предателства, благородство и борба за власт във Вестерос, където летата и зимите продължават с години, и единствено жаждата за власт е вечна.\r\nНовината, за съжаление, засега е първоаприлска шега. В страната ни действително има чудесни места, които биха били достоен декор за най-популярните световни филми и сериали, но засега съдбата на Джон Сноу, Денерис и Церсей ще продължи да се развива далеч от българските брегове. Но кой знае, някой ден можем да видим дракони да прелитат над Черноморието.", "date": "2018.04.01", "title": "Game of Thrones ще се снима в България?"}
{"url": "https://www.actualno.com/curious/eto-kakvo-da-dobavite-kym-sutreshnoto-si-kafe-za-dopylnitelna-doza-zdrave-news_667259.html", "text": "  Факт: Кокосовото масло е един от най-разнообразните продукти в кухнята ви. Искате да готвите? Сгответе зеленчуците си в него. Нуждаете се от средство за отстраняване на грим? Нанесете върху лицето си преди лягане и измийте. Да, сладко миришещото кокосово масло е официално най-разнообразно използваното домакинско изделие. Но най-модерният начин да използвате този продукт? Поставете го в кафето си.  Да, хората добавят супена лъжица (или две) кокосово масло в сутрешната си чаша кафе. Някои наричат ​​това кето кафе, а ето защо е добре за здравето.   Какви са ползите? Кокосово масло е естествен източник на МСТ (триглицериди със средна верига) - форма на наситена мастна киселина, която по-бързо се абсорбира от организма в сравнение с други мазнини. И според поддръжниците (кетогенни последователи на диета, като Алисия Викандър, технологични магнати и ентусиасти от биохак), добавянето му към вашата диета може да помогне да се потисне гладът, да се стимулира метаболизма ви и да се увеличат енергийните нива. За сега няма научни доказателства за това, но това е тенденция, която се разраства непрекъснато и няма никакви признаци да изчезне скоро. Затова, опитайте. Може  да сте спокойни, че дори да няма изброените ефекти, няма и да ви навреди.   Какъв вкус ще има кафето ви с добавено кокосово масло? Присъдата се оказва различна при всеки: Някои казват, че  се получава кремообразна напитка, пенлива и вкусна, докато други казват, че е мазна и е доста груба. (Топ съвет: Смесете маслото докато наливате кафето си, вместо да го добавяте към вече пълната чаша.)\r\nИ така, подходящо ли е за вас? Ако се опитвате да намалите калориите или да ограничите приема на мазнини, вероятно това трябва да се пропусне. Но ако искате да се възползвате от кето режима на хранене, осигурете на тялото си допълнителна доза мазнини с кокосов аромат като добавите лъжичка кокосово масло към сутрешното си кафе.       ", "date": "2018.04.01", "title": "Ето какво да добавите към сутрешното си кафе за допълнителна доза здраве"}
{"url": "https://www.actualno.com/moresport/povetkin-sys-zlovesht-nokaut-sreshtu-dejvid-prajs-video-news_667424.html", "text": "   Двубоят бе подгряващ на голямата битка между Антъни Джошуа и Джоузеф Паркър.  Пред близо 80 000 зрители на \"Принсипалити Стейдиъм\" в Кардиф руснакът и представителя на домакините направиха изключително зрелищен и отворен мач.   В четвъртата част Поветкин пласира убийствен удар в главата на Прайс и го прати в много тежък нокаут, като лекарите доста време му оказваха помощ директно на ринга.    ", "date": "2018.04.01", "title": "Поветкин със зловещ нокаут срещу Дейвид Прайс (ВИДЕО)"}
{"url": "https://www.actualno.com/business/kzp-novite-pravila-za-koletnite-pratki-sa-v-polza-na-potrebitelite-news_667452.html", "text": "   Това коментира председателят на Комисията за защита на потребителите (КЗП) Димитър Маргаритов пред ТВ „Европа” по повод новите правила за колетните пратки в Европейския съюз и специалния сайт на Европейската комисия с тарифите на куриерските фирми за местни и трансгранични пратки.  „Европейската комисия си поставя за цел да събере и систематизира една голяма база данни, която ще бъде предоставена от доставчиците на такъв тип услуги. Тя ще съдържа информация за условията и цените, при които се осъществяват доставките на колетни пратки от съответния икономически оператор. Тази база данни ще бъде публикувана в специален сайт в интернет и от там потребителите, но и бизнесите, ще могат да се информират и да сравняват условията”, обясни Маргаритов. Той допълни, че към момента такава информация няма, а доколкото съществува частична, нейното систематизиране от потребителя или търговеца изисква сериозни усилия.   „Когато един търговец предлага в своя онлайн магазин при условията на отпаднало гео-блокиране стоки на една и съща цена за целия ЕС, той може да избере и съответния доставчик, който най-малко ще оскъпи сделката, за да бъде максимално изгодна и за неговия клиент”, изтъкна Маргаритов. От друга страна, потребителят ще има възможност да направи сравнение и информиран избор на фирмата, която ще му предложи най-изгодни условия, когато реши да се възползва от правото на отказ от покупката в 14-дневен срок, тъй като в този случаи разходите за връщането на стоката най-често са за сметка на клиента.   Според председателя на КЗП основният проблем сега е, че „поради естествената диспропорция в териториалната големина на държавите, може да се стигне до там, че за преминаване на много по-голямо разстояние в рамките на една държава да се плати много по-малко, отколкото за трансгранична доставка на територията на ЕС на много по-малко разстояние”. Маргаритов поясни, че търсеният ефект с новите правила не е да се поставят пределни цени или да се унифицират тарифите, а да се даде възможност на двете страни за информиран и обективен избор по отношение на изгодността. „Това е доста разумен подход, защото той, без да въвежда тежки регулаторни процедури, отваря вратата за конкурентоспособността и за това посредством публичност и информираност да се намерят най-добрите условия, които биха позволили и на двете страни по потребителската сделка да се възползват от услугите на куриерските фирми”, коментира той. Същевременно обаче на национално равнище надзорните органи в съответните държави членки ще могат да изискват всякакъв тип информация, която касае условията, при които тези доставчици предлагат своите услуги и да наблюдават дали те се спазват, както и да предприемат съответните мерки, когато това не е така. „Очаквам преосмисляне на начина на ценообразуване, което до момента са извършвали тези доставчици в условията на неособено голяма прозрачност и на по-скоро национален тип мислене по този въпрос. Също – да се възприемат обективни критерии като например разстояние и грамаж и те да са основното, върху което се стъпва при формирането цената на доставката”, каза още Маргаритов. Той изрази мнение, че така постепенно ще се стигне до намаляване на цените и до това разходите за куриерската услуга да не са чак толкова съществен компонент от една онлайн сделка, какъвто са сега.\r\nПредседателят на КЗП припомни, че Европейската комисия полага сериозни усилия за отпадането на всички виртуални граници на територията на ЕС, които в някаква степен спират устрема на потребителите да пазаруват онлайн. Освен настоящия пакет от мерки, който включва отпадането на гео-блокирането, по-прозрачните условия за доставката на колетите на територията на ЕС и подобряване контролните функции на националните правоприлагащи органи по отношение спазване новите правила и възможността за сваляне на заблуждаващо онлайн съдържание, той даде пример и с вече въведените регламенти във връзка с роуминга и банковите плащания при пазаруване и резервации в ЕС.       ", "date": "2018.04.01", "title": "КЗП: Новите правила за колетните пратки са в полза на потребителите"}
{"url": "https://www.actualno.com/society/kompensirat-pytnicite-ot-zapalilija-se-vlak-sofija-burgas-s-bezplatni-bileti-news_667477.html", "text": "  „БДЖ - Пътнически превози” ЕООД ще  компенсира всички свои клиенти, които са пътували с бързия влак № 8613  от София за Бургас на 30-и март 2018 г., съобщиха от дружеството. Пътниците от композицията  престояваха в гара Коньово поради възникнал пожар в третия вагон от  състава на влака. Националният железопътен превозвач осигури превоз с  автобуси за своите клиенти до Бургас. Поради късния час на пристигане в  Бургас, пътниците бяха откарани с автобусите до своите домове. „БДЖ - Пътнически превози”  ЕООД ще предостави билет за избран маршрут на пътуване с влак в страната  на всички потърпевши от престоя на композицията.  допълват от БДЖ.  Припомняме, че два вагона от влака се запалиха в петък вечерта. Пътниците бяха своевременно евакуирани и за щастие, нямаше пострадали.   ", "date": "2018.04.01", "title": "Компенсират пътниците от запалилия се влак София - Бургас с безплатни билети"}
{"url": "https://www.actualno.com/education/kandidat-jurnalistite-v-su-pishat-po-temata-dumite-otlitat-napisanoto-ostava-news_667480.html", "text": "  В 272 аудитория на Софийския  университет започна писменият изпит по журналистика.  Кандидат-студентите, подали заявления за полагането му днес, са 417. Те ще пишат по конкурсната  тема „Думите отлитат, написаното остава“, изтеглена от Светлина Ангелова  от гр. Златица, като другите две контролни теми са: „Мрежата като  оръжие” и „Кого следваме“, съобщиха от Софийския университет. Заместник-ректорът на Алма  матер проф. Ренета Божанкова пожела на кандидатите ползотворна и  целеустремена работа, увереност в своите знания, но преди всичко  разбиране за света и за себе си, за да може авторитетната изпитна  комисия да ги оцени отлично и да станат студенти на Софийския  университет. Доц. Ефрем Ефремов,  председател на изпитната комисия по журналистика, поздрави  кандидат-студентите с празника Цветница и изрази убеждението си, че  кандидатите ще бъдат прекрасните цветя в букета на Факултета по  журналистика и масова комуникация, на голяма част от които на 1 октомври  2018 г. ще връчи студентските книжки. В балообразуването на  бакалавърските програми по „Журналистика“ и „Връзки с обществеността“  влизат оценките от писмения и от устния изпит по журналистика. От тази  година в специалност „Книгоиздаване“ ще се взима само по-високата оценка  от двата конкурсни изпита, а не сборът, както беше досега в условията  за прием; вече ще има възможност по избор за кандидатстване в тази  специалност с оценките от матурите по „Български език и литература“,  „История и цивилизация“, „Философски цикъл“ и чужд език. Непроменено остава изискването  до устен изпит по журналистика да се допускат издържалите писмения  изпит с оценка не по-ниска от добър (3,50).  ", "date": "2018.04.01", "title": "Кандидат-журналистите в СУ пишат по темата: „Думите отлитат, написаното остава“"}
{"url": "https://www.actualno.com/europe/evropejcite-veche-mogat-da-polzvat-onlajn-abonamentite-si-navsjakyde-v-es-news_667481.html", "text": "  От 1 април 2018 г. европейците ще  имат достъп до онлайн съдържанието, за което са се абонирали у дома,  където и да се намират в ЕС. Отменят се ограниченията, които не  позволяваха на гражданите на определена държава да ползват при пътуване  абонаментите си за цифрови медии и съдържание. „Това е нов успех на цифровия  единен пазар след ефективното премахване на таксите за роуминг, с което  се възползват потребителите в цяла Европа от юни 2017 г. насам“,  заявяват европейските политици. Новите правила са свързани с  цифровия абонамент за филми, сериали, спортни предавания, игри или  електронни книги. Те ще се прилагат за платени услуги, но доставчиците  на безплатно съдържание също могат да се възползват от тях. Полза ще  имат и доставчиците на онлайн съдържание, тъй като вече няма да им се  налага да придобиват лицензи за държавите, в които пътуват техните  абонати, предава БГНЕС. В съвместното изявление се  посочва още, че 29 милиона души или 5,7 % от потребителите в ЕС биха  могли да се възползват от трансграничната преносимост, като в бъдеще  техният брой ще нарасне значително —до 72 милиона души през 2010 г. Общо е мнението, че  постигането на споразумение относно преносимостта е забележителен  резултат от тясното сътрудничество между институциите на ЕС и  европейските предприятия и заинтересовани страни. Според излъченото днес  послание, това е поредната конкретна стъпка към изграждането на  истински цифров единен пазар и обединено европейско цифрово общество,  които да са достъпни за всички граждани и да са рентабилни за бизнеса.  ", "date": "2018.04.01", "title": "Европейците вече могат да ползват онлайн абонаментите си навсякъде в ЕС"}
{"url": "https://www.actualno.com/society/patriarh-neofit-da-bydat-chestiti-vsichki-koito-praznuvat-na-cvetnica-news_667436.html", "text": "  \"Който пази църковните и народните  обичаи, и се радва на всички добри постижения в своя живот - да бъдат  честити всички, които празнуват в днешния ден. Честит празник!\" Това  пожела българският патриарх Неофит преди светата литургия за Цветница в  храм-паметника „Св. Александър Невски”, предаде БГНЕС. Хиляди са българите, които  дойдоха днес в най-големия ни православен храм, за да благословят  върбовите клонки, които ще поставят над праговете на домовете си. На Цветница в църквата се  отслужва молитва и се благославят върбови клонки. Те се раздават на  вярващите и всеки ги отнася до дома си за здраве. Пак за здраве се  окичват с върбови клонки портите и се сплита венче от осветената в  църквата върба. Върбовите клонки символизират палмовите, с които е бил  посрещнат в Йерусалим Иисус Христос. В този ден, който е през периода на  постите, се разрешава риба. Според старите български  обичаи имен ден празнуват всички, носещи имена на цветя, растения,  храсти и дървета – Камелия, Цена, Цено, Цветан, Върбан, Върбинка,  Виолета, Здравко, Здравка, Лилия, Латинка, Теменуга, Теменужка, Цвета,  Цветанка, Цветелина, Ясен, Явор и др.  ", "date": "2018.04.01", "title": "Патриарх Неофит: Да бъдат честити всички, които празнуват на Цветница"}
{"url": "https://www.actualno.com/politics/ninova-ubedi-borisov-da-ne-goni-ruski-diplomati-pri-vsichki-polojenija-news_667287.html", "text": "  Лидерът на БСП Корнелия Нинова е имала тайна среща с премиера и председател на ГЕРБ Бойко Борисов веднага след като Борисов обяви официалната позиция на правителството да не бъдат експулсирани руски дипломати заради покушението над бившия руски шпионин Сергей Скрипал, при което пострада и дъщеря му Юлия.  Припомняме, че на 30 март , че България очаква повече доказателства от разследването за случилото се в Солсбъри, преди да реши да изгони руски дипломатически персонал. Тогава премиерът подчерта, че засега, и като председател на Европейския съвет, се придържаме към позицията на Съвета – че Русия най-вероятно стои зад покушението. Съветът, обаче, отзова посланика на ЕС в Москва Маркус Едерер.\r\nВеднага след изявлението Корнелия Нинова поздрави Борисов за балансираната позиция. Тя стори това в кулоарите на парламента, след Председателския съвет на лидерите на всички парламентарни групи, на който беше обсъдено Народното събрание да излезе с обща позиция за случая \"Скрипал\". Такава не беше договорена, защото Цветан Цветанов като председател на парламентарната група на ГЕРБ не прие очертаните от Нинова линия, тъй като БСП не приемала за правилно решението на Европейския съвет да отзове Едерер.      Според източници на от парламента Нинова директно е отишла при Борисов, като срещата е била в Банкя – за да не се привлича излишно внимание. Там червеният лидер е обсъдила ситуацията с Борисов и го е предупредила, че гоненето на руски дипломати може да ни превърне в мишена. Нинова е изтъкнала, че Русия подновява Черноморския си флот и в никакъв случай няма да позволи да загуби сферата от стратегически интерес, в която е и България. Източници на соцлидера я предупредили, че ако България изгони дипломати, Кремъл е готов да обмисли спиране на доставките на газ за страната. Нинова е споделила на премиера и, че Путин е готов да използва пазени в резерв компромати, пред които скандалът \"КТБ\" ще изглежда като вълничка в Егейско море пред цунами при АЕЦ \"Фукушима\".\r\nЗаради случая \"Скрипал\", Великобритания експулсира 23 руски дипломати, а почти 30 други страни обявиха в началото на седмицата подобни мерки, в знак на солидарност с Лондон. 28-те държави-членки на ЕС излязоха с декларация, че са се съгласили, че е много вероятно Русия да е отговорна за отравянето на Сергей Скрипал и дъщеря му Юлия на 4 март и наредиха изтеглянето на посланика на блока от Москва. Германия, Франция и Полша досега казаха, че всяка от тях ще изгони по четирима руски дипломати, Чешката република и Литва – по трима, Италия, Дания и Холандия по двама, а Латвия - един. Съединените щати също така обявиха за персона нон грата 60 руски дипломати и затвориха руското консулство в Сиатъл. Канада, Австралия, Норвегия, Черна гора, Украйна, Молдова, Албания и Македония са част от страните извън ЕС, които заедно със САЩ подкрепиха Великобритания, като изгониха руски дипломати от страната си. В отговор Москва изгони 60 американски дипломати и затвори консулството на САЩ в Санкт Петербург.      ", "date": "2018.04.01", "title": "Нинова убеди Борисов да не гони руски дипломати при всички положения*"}
{"url": "https://www.actualno.com/europe/ruskoto-vynshno-izprati-14-vyprosa-do-london-i-parij-za-sluchaja-skripal-news_667444.html", "text": "   , предава РИА Новости.  Конкретно, Русия иска пояснение защо й отказват правото на консулски достъп до двамата руски граждани, които пострадаха на британска територия. Освен това, Москва зададе въпрос какви противоотрови и в каква форма са дадени на отровените, а също така и как тези противоотрови са се оказали в британските лекари на мястото на инцидента.   Русия се интересува на основание на какви маркери е установено предполагаемия „руски произход“ на веществото, използвано в Солсбъри и има ли Великобритания контролни образци от бойното отровно вещество, което Лондон нарича „Новичок“. Освен това, Русия чака отговор на въпроса, разработвали ли са се във Великобритания образци от това вещество или негови аналози, уточнява \"Фокус\".   На Русия също така й е важно да знае, на какво основание е привлечена Франция да сътрудничи в разследване на инцидента, в който са пострадали руски граждани и по какъв начин Париж участва в делото, както и това дали Великобритания е уведомила Организацията за забрана на химическо оръжие (ОЗХО) за това си решение.\r\nОсвен това от посолството изразиха увереност, че „с постъпването на нова информация ще се появят и нови въпроси“.        Руските дипломати отправиха нота по „делото Скрипал“ и в МВнР на Франция, в която се съдържат десет въпроса.\r\nПосолството се интересува, на какво основание Париж е привлечен да сътрудничи в разследването на Великобритания на инцидента в Солсбъри и отправила ли е френската страна официално уведомление до ОЗХО, че се включва в делото. Русия също така иска да й бъде казано, какви доказателства по делото Лондон е предал на Париж и присъствали ли са френски експерти при взимането на биоматериал от семейство Скрипал и провеждали ли са се изследвания на пробите във Франция.    Успоредно с това, Русия иска да й бъде изяснено, има ли във Франция контролни образи от веществата, наречени във Великобритания „Новичок“, или негови аналози, както и разработвали ли са се образци на вещества от този тип или негови аналози във Франция.\r\nРусия чака отговор и на въпроса как френските специалисти са стигнали до извода, че това вещество е употребено.   Освен това от руското МВнР биха искали да знаят, с какви експертни знания разполага Франция в областта на изучаването на бойните отравящи вещества от този тип или неговите аналози и на основание на какви признаци френските специалисти са установили „руския характер“ на произхода на веществото, използвано в Солсбъри. Работилият за британските специални служби бивш сътрудник на Главното разузнавателно управление (ГРУ) (Военното разузнаване) на Русия Сергей Скрипал и неговата дъщеря Юлия бяха отровени в град Солсбъри на 4 март. Лондон твърди, че към отравянето на Скрипал с вещество А234 е причастна руската държава, а Москва отрича това категорично.\r\nПрез тази седмица редица страни от Европейския съюз, както и САЩ, Канада, Норвегия, Украйна и някои други, решиха да изгонят руски дипломати в солидарност с Великобритания по случая „Скрипал“. Москва предприе аналогични ответни мерки.   ", "date": "2018.04.01", "title": "Руското външно изпрати 14 въпроса до Лондон и Париж за случая \"Скрипал\""}
{"url": "https://www.actualno.com/society/prouchvane-kupeshkite-kozunaci-sa-s-losho-kachestvo-i-pylni-s-e-ta-news_667487.html", "text": "   Това показва което анализира състава на индустриално приготвените обредни хлябове.  Информацията е извлечена от етикетите, т.е. от това, което самите производители са декларирали. Отделно е проведен и лабораторен тест за наличие на оцветителя Е102 (тартразин).\r\nВ проучването са включени 16 марки козунаци, закупени от търговски вериги и Женския пазар в София през месец март 2018 г. Изследването потвърждава задълбочаващата се тенденция у нас, че       От 16 марки при една напълно отсъства задължителната хранителна информация на етикетите, изтъкват от \"Активни потребители\".     Във всяка марка са вложени средно по 2 нетрадиционни съставки – между 1 и 3 за всеки продукт. Това са сух глутен, яйчен меланж, суроватка и палмова мазнина. Очевиден е стремежът да се използват по-евтини заместители на яйцата, млякото и слънчогледовото олио, както и по-нискокачествено брашно, подобрявано с прибавяне на глутен и ензими.\r\nУсреднено във всяка търговска марка се съдържат 6 добавени Е-номера, пояснява асоциацията. Това са предимно емулгатори, ензими, антиоксиданти, консерванти, киселинни регулатори, оцветители и други. Изрично е да споменаваме, че тази химия напълно отсъства в домашните рецепти.    Тази боя е по-приемлива от синтетичните бои, но показва за пореден път, че в индустриалните рецепти визуалните и вкусовите качества на козунаците се постигат с използване на заместители и химикали.    Съвременните индустриални козунаци определено са много по-евтини от домашните. Продаваните индустриални козунаци са нискокачествен заместител на оригинала, заключават от \"Активни потребители\".\r\n\"Очевидно е, че отдалечаването от класическите рецепти се превръща в лавинообразна тенденция. Време е да се потърсят механизми за ограничаване на тази епидемия. Възможните решения са поне няколко:   - Създаване и стимулиране на използването на знаци за качество и/или незадължителни стандартни (от типа \"Стара планина\", \"България\", БДС за кисело мляко, сирене кашкавал и т.н.)\r\n- Законова защита на популярни наименования само за продукти, които се придържат към традиционни съставки или не използват индустриални заместители (например наименованието \"ОЦЕТ\" може да се използва само при натуралните продукти)\r\n- Стимулиране провеждането на повече и по широкомащабни тестове на качеството и осветляване реалното качество на конкуриращите се продукти.   За тази цел е необходимо единствено българските политици да вложат не повече от половината енергия, която отделиха по темата с двойния стандарт при храните. Никой и никога няма да измете собствения ни двор\", допълват още изготвилите проучването.", "date": "2018.04.01", "title": "Проучване: Купешките козунаци са с лошо качество и пълни с Е-та"}
{"url": "https://www.actualno.com/europe/vyv-velikdenskoto-si-slovo-papa-francisk-prizova-za-mir-v-blizkija-iztok-news_667486.html", "text": "  Папа Франциск отправи традиционното  послание към „Града и света“ /“Урби ет Орби“/ пред поклонниците на  ватиканския площад „Свети Петър“, поздравявайки целия свят с Възкресение  Христово. Католическият Великден е седмица преди православния. Церемонията започна по обед и се излъчваше директно в десетки страни по света. „Христос воскресе!“,  провъзгласи папата. В своето обръщение той призова за мир в целия свят  и, говорейки за горещите точки, помоли Господ „да донесе мир на целия  Близък изток, започвайки със Светите земи“, а също така на „възлюбената и  страдаща Сирия“ и страните от Африка – Южен Судан и Сомалия, които  „както и преди са раздирани от конфликти, задълбочаващи се от сушата“.  Понтифът се надява и на успокоение на ситуацията на Корейския  полуостров, предаде ТАСС. Франциск призова и за  по-бързото приключване на конфликта в Украйна и напомни за социалните  проблеми на страните от Латинска Америка. Той подчерта важността на  борбата с безработицата и наркотиците, а също така пожела здраве и  късмет на бежанците, мигрантите, болните, децата, а също така на „всички  хора с добра воля“. На вярващите също така им бяха опростени греховете  по случай Великден. Появата на папа Франциск на  балкона на „Свети Петър“ беше предшествана от изпълнението на химните на  Италия и Ватикана от обединен оркестър на италианските карабинери и  швейцарските папски гвардейци. Великденската служба на папата  започна с нощна литургия в главната базилика на Ватикана, където той  кръсти и миропомаза 8 възрастни хора от пет държави – Италия, Албания,  Перу, Нигерия и САЩ. Преди сутрешната тържествена меса на площад „Свети  Петър“ папа Франциск общува със събралото се множество, предвижвайки се  със специалния си „папамобил“. Празненствата по случай  Великден преминават при засилени мерки за сигурност. Всички, които искат  да наблюдават церемонията на площад „Свети Петър“ трябваше да преминат  през контрола на металдетектори. За безопасността на вярващите се грижат  около 10 000 служители на правоохранителните органи в Италия.  ", "date": "2018.04.01", "title": "Във великденското си слово папа Франциск призова за мир в Близкия изток"}
{"url": "https://www.actualno.com/crime/hvanaha-nelegalni-migranti-i-kraj-septemvri-news_667473.html", "text": "  Днес, преди обед, на разклона за с.  Симеоновец, автопатрул на РУ- Септември засякъл микробус с чужда  регистрация. След кратко преследване бусът бил спрян и при извършената  проверка униформените установили в него общо 17 чужди граждани без  документи за самоличност, съобщиха от МВР. 13 от тях се определили като  афганистанци, останалите четирима като иракчани. За срок до 24 часа е задържан  водачът на микробуса. Работата по случая продължава от служители на  група „Миграция“ към ОДМВР- Пазарджик.  По-рано днес седем нелегални мигранти (петима мъже и две жени, определящи се като сирийци) бяха задържани близо до р. Тунджа.   Снимка: Архив   ", "date": "2018.04.01", "title": "Хванаха нелегални мигранти и край Септември "}
{"url": "https://www.actualno.com/sofia/jitelite-na-stolichnite-kvartali-gorna-banja-i-ovcha-kupel-izljazoha-na-protest-news_667476.html", "text": "  Недоволни граждани на кварталите  \"Горна баня\" и \"Овча купел\" излязоха на протест на площада пред банята в кв.  Горна баня, предаде БГНЕС. Причината е липсата на поддръжка на минералните бани в двата квартала. Денят бе избран символично  „заради дългогодишните лъжи и обещания, че се прави всичко възможно  двете бани - паметници на културата, част от историята на София и света  да се ремонтират, а вместо това са оставени да стигнат до пълна  разруха”, заявиха протестиращите.  Те затвориха Околовръстния път, където се изгражда метрото, за известно време. Полицията отбиваше движението и нямаше чакащи автомобили.   Искането на протестиращите е баните да бъдат възстановени възможно най-бързо.   ", "date": "2018.04.01", "title": "Жителите на столичните квартали \"Горна баня\" и \"Овча купел\" излязоха на протест"}
{"url": "https://www.actualno.com/moresport/bylgarka-stana-evropejska-shampionka-po-boks-do-22-g-news_667482.html", "text": "     Йонузова триумфира категорично в първия си голям финал при жените с 5:0 съдийски гласа срещу полякинята Наталия Марчиковска, предаде bTV.   Българката имаше превъзходство през цялата среща, като в третия рунд след серия от добри удари дори прати съперничката си в нокдаун.   Във вечерната сесия Даниел Асенов ще защитава титлата си на финала в категория до 52 килограма срещу испанеца Габриел Ескобар Маскуняно.       ", "date": "2018.04.01", "title": "Българка стана европейска шампионка по бокс до 22 г."}
{"url": "https://www.actualno.com/blagoevgrad/40-semejstva-sa-zagubili-domovete-si-pri-pojara-v-sandanski-news_667449.html", "text": "   посочва Нова телевизия.  39 от семействата имат алтернатива и ще живеят временно при свои близки и приятели. А едно от семействата с 8-месечно бебе, обаче, е настанено в апартамент под наем на сметката на Община Сандански.   Щетите са големи. Всяка вещ е обгоряла в апартаментите.   „Пожарът е настъпил около 12:00 ч. полунощ. Баба и дядо са били тук. Излезли са по най-бързия начин от апартамента. Прозорците са изпочупени от огъня. Дядо не е в добро здраве. Разчитаме на подкрепа от държавата. Апартаментът не е застрахован”, разказа Марин, чиито баба и дядо са били в апартамента по време на пожара.\r\nДо вторник сградата ще остане необитаема. Забранено е на хората да се връщат по домовете си.       Архитекти и инженери ще направят обстоен анализ дали сградата става за живеене след пожара.", "date": "2018.04.01", "title": "40 семейства са загубили домовете си при пожара в Сандански"}
{"url": "https://www.actualno.com/cosmos/kitajskata-kosmicheska-stancija-verojatno-shte-padne-v-somalija-news_667512.html", "text": "   , съобщи БНТ.  Това са прогнозите на Европейската космическа агенция, които са все още с доста високо отклонение - от около 4 часа.   Прогнозните изчисления се менят с всяка минута.   Само до преди половин час, ЕКА даваше прогноза за падане над Гибралтар с вероятна траектория и над нашата страна над Кюстендил, София и Перник, Благоевград, Смолян и Кърджали.", "date": "2018.04.01", "title": "Китайската космическа станция вероятно ще падне в Сомалия"}
{"url": "https://www.actualno.com/healthy/lichnite-lekari-veche-shte-mogat-da-ni-davat-poveche-napravlenija-news_667475.html", "text": "   Това е залегнало в подписания Национален рамков договор за 2018 година, който влиза в сила от днес, 1 април.  По-голямо е увеличението на пътеките за рехабилитация и долекуване.   \"Този рамков договор не е идеалният, той няма да реши проблемите , но е по-добър, стъпка напред във възможностите, които ни даде бюджетът на Здравната каса, гласуван от парламента\", коментира д-р Галинка Павлова, зам.-председател на Българския лекарски съюз, пред БНТ.   \"По отношение на пациентите ще се отрази положително това, че сме заложили в него значително увеличаване на обемите медицинска дейност - ще има по-голям обхват на обхванатите пациенти за профилактични, диспансерни прегледи, ще бъдат повече, защото приоритет е детското и майчино здравеопазване. Клинични пътеки са значително увеличени, тези, в които се преглеждат деца. Това ще намали чакането на пациентите пред кабинетите, ще направи по-лесен достъпа до системата\", допълни Павлова.\r\nСпоред нея повишаването на цените ще гарантира и по-добро качество на медицинската дейност.       От тази година жените на възраст между 30-40 години ще имат право да бъдат ежегодно консултирани при акушер-генеколог и да им бъде направена цитонамазка, съобщи още д-р Павлова. По думите ѝ, когато при два негативни резултата има такива, периодичността се променя след 3 години.\r\nЩе бъде задължителна консултацията с кардиолог, когато личните лекари установят включен пациент в тяхната листа, с висок риск, изчислен по корпус системата.       ", "date": "2018.04.01", "title": "Личните лекари вече ще могат да ни дават повече направления"}
{"url": "https://www.actualno.com/europe/makron-smjata-che-izkustvenijat-intelekt-moje-da-e-zaplaha-za-demokracijata-news_667485.html", "text": "     Той обаче допълни, че дигиталните алгоритми трябва да направят публичните и частните услуги по-ефективни. Според него технологията трябва да бъде открита за обществен контрол, за да има доверие към нея. Това предава изданието Politico, цитирано от \"Фокус\".   „Ролята ми не е да блокирам тази промяна, а да обучавам хората да имат възможност в новия свят“, заяви Макрон. „Изкуственият интелект може да направи революция в сферите на енергетиката, отбраната, транспорта, финансите и медицината, но хората могат да отхвърлят иновациите, ако не им вярват“, предупреди той.   Президентът заяви, че всичките алгоритми на изкуствения интелект, които правителството му създава ще са открити за обществен контрол, за да се намали заплахата за демокрацията.\r\nТова равнище на прозрачност ще се прилага и върху алгоритмите, развивани от компаниите, които получават средства от френските власти.       ", "date": "2018.04.01", "title": "Макрон смята, че изкуственият интелект може да е заплаха за демокрацията"}
