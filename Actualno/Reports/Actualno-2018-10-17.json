{"url": "https://www.actualno.com/society/samoletyt-sys-zapodozrenija-za-ubijstvo-severin-krasimirov-kacna-v-sofija-snimki-news_700527.html", "text": "  На летище София кацна самолетът с екстрадирания от Германия Северин Красимиров, заподозрян за убийството на телевизионната водеща Виктория Маринова, предаде БГНЕС.     На пистата има засилена охрана – полиция, жандармерия и охрана на съдебната власт. В самолета на „Луфтханза“ има съдебна охрана, която конвоира Северин с полета от Франкфурт до София.    От столицата той отново под конвой трябва да бъде отведен в ареста в Русе. В присъствието на адвокат - упълномощен, а ако няма такъв - служебен, на Красимиров трябва да му бъдат повдигнати обвиненията за изнасилване и за убийство по особено мъчителен за жертвата начин.  В момента той е обвиняем задочно. До 72 часа Северин Красимиров трябва да бъде изправен пред Русенския окръжен съд, който да се произнесе по искането на прокуратурата за постоянното му задържане под стража.   На 12.10.2018 г. в Министерството на правосъдието бе получено официалното съгласие на немската прокуратура за предаване на обявения за международно издирване български гражданин Северин Красимиров. Съгласно полученото съобщение, за това е информирана и прокуратурата на България, съобщи тогава от МП.     Докато беше в Германия 21-годишният мъж призна, че е убил, но не и че е изнасилил Виктория Маринова.\r\nТелевизионната водеща бе изнасилена и убита в Русе на 6 октомври. Северин Красимиров беше задържан от германските власти на 9 октомври вечерта, осем часа след постъпило искане от българските власти. Той се е намирал в дома на майка си в германския град Щаде.   На Красимиров задочно са повдигнати две обвинения. Първото е за изнасилване, за което предвиденото наказание е от 10 до 20 г. затвор. Второто - за извършване на убийство по особено жесток начин, което се наказва с 15 до 20 години затвор или доживотен затвор, или доживотен затвор без право на замяна.\r\nВътрешният министър Младен Маринов съобщи на брифинг, че са иззети веществени доказателства, които свързват пряко лицето с местопрестъплението. Част от ДНК експертизите са готови и дават информация за наличие на негов ДНК материал върху тялото на жертвата.   ", "date": "2018.10.17", "title": "Самолетът със заподозрения за убийство Северин Красимиров кацна в София (СНИМКИ)"}
{"url": "https://www.actualno.com/blagoevgrad/proizvoditeli-na-tutun-platihme-visok-danyk-za-ubivaneto-na-otrasyla-news_700529.html", "text": "  Десетки тютюнопроизводители от Гоце Делчев и региона протестираха отново 16 години след първия си акт на недоволство. Този път причината беше неприятната изненада от НАП – писма, в които се съобщава, че земеделските производители трябва да попълнят декларации и да платят данъци за финансовите средства, получени като помощи за преориентиране.     Организаторът на протеста Иван Сабахлъков е категоричен, че тези средства не би трябвало да бъдат облагани с данъци.   „Според мен и според държавните наредби тези доходи са освободени от данъчни задължения. Това са помощи за преориентиране в сектор „Тютюнопроизводство“, а както всички знаем за тях не се дължат данъци. Изведнъж някой се сети, че се дължи такъв данък. Ние платихме достатъчно голям данък с убиване на отрасъла“, коментира той.\r\nСлед това той взе микрофона и се обърна към протестиращите с информацията, че догодина минималния осигурителен доход на земеделските производители ще се вдигне до 560 лева. По думите му, българите все още мислят робски и биха готови да платят и несъществуващи пари.  От трибуната той попита защо партиите не плащат данъци на субсидиите си и защо същите не им се намалиха при положение, че 3,5 милиона българи поискаха това при референдума на Слави Трифонов.   „Бойко Борисов не оправда доверието ни за 10 години. Времето ви изтече, г-н премиер“, заяви Иван Сабахлъков.\r\nПрипомняме, че в последните няколко седмици тютюнопроизводителите получават писма с информация, че трябва да платят данък върху помощите.    Те са готови на безсрочни протести докато не бъдат чути и нещата не се променят.", "date": "2018.10.17", "title": "Производители на тютюн: Платихме висок данък за убиването на отрасъла "}
{"url": "https://www.actualno.com/starazagora/vas-potvyrdi-novite-imena-na-mestnostite-v-stara-zagora-news_700520.html", "text": "  Приетите след бурни дебати в Общинския съвет на Стара Загора нови имена на местностите в общината бяха потвърдени и от Върховния административен съд (ВАС).     През май по предложение на Патриотичния фронт местностите, носещи турско-арабски имена, бяха преименувани. Става въпрос за 868 местности. „Мюсюлманското изповедание“ оспори решението пред Административен съд - Стара Загора, но жалбата беше отхвърлена с аргумента, че решението за преименуването не е административен акт, подлежащ на съдебен контрол.   ВАС е изложил и допълнителни съображения - оспореното решение не засяга правата и интереса на жалбоподателя. Остава в сила определение №197/31.07.2018 г., постановено от старозагорския Административния съд и не подлежи на обжалване.\r\nНовите 868 имена на местности ще бъдат изпратени в Агенцията по геодезия, картография и кадастър и в Областна дирекция „Земеделие“.  ", "date": "2018.10.17", "title": "ВАС потвърди новите имена на местностите в Стара Загора"}
{"url": "https://www.actualno.com/politics/cacheva-njama-opasnost-ot-novo-blokirane-na-tyrgovskija-registyr-news_700532.html", "text": "        Тя обясни, че обявената преди седмица обществена поръчка за \"надграждане на съществуващите дискови масиви за съхранение на данни\" със 120 терабайта е заради нуждите на продължаващата проверка на прокуратура и ДАНС за причините за срива на регистъра през август.   “Обществената поръчка няма да помогне за изясняване на причините, но тя ще гарантира допълнително дисково пространство за нуждите на Търговския регистър, докато Агенцията по вписване е задължена да съхранява огромен обем информация, която не е нужна за функциониране на агенцията и търговския регистър в момента, но сме задължени да я съхраняваме за нуждите на разследването“, каза министър Цачева.", "date": "2018.10.17", "title": "Цачева: Няма опасност от ново блокиране на Търговския регистър"}
{"url": "https://www.actualno.com/bgfootball/ot-kyde-shte-dojdat-naj-golemite-zaplahi-za-ludogorec-i-levski-v-sybotnoto-derbi-news_700491.html", "text": "  В събота (20 октомври) от 20:00 часа на стадион \"Лудогорец Арена\" в Разград шампионът на България Лудогорец посреща Левски в едно от най-големите дербита на сезона. Двата тима заемат първите две позиции в Първа лига и битката се очаква да бъде до последната секунда.     Шестима са играчите в съставите на Лудогорец и Левски, които в минали мачове са поразявали съперниковата врата. Това са Козмин Моци, Клаудиу Кешеру, Марселиньо и Вандерсон от състава на разградчани и Давид Яблонски и Жерсон Кабрал от състава на \"сините\". При това трима от лагера на домакините в предстоящия сблъсък редовно огорчават съперника, сочи статистиката.\r\nКой най-често бележи в синята врата и кой редовно прави това във вратата на \"орлите\", може да прочетете в .", "date": "2018.10.17", "title": "От къде ще дойдат най-големите заплахи за Лудогорец и Левски в съботното дерби"}
{"url": "https://www.actualno.com/crime/2-neizrjadni-avtoshkoli-zapechataha-policaite-vyv-vraca-news_700458.html", "text": "  Поради установени нередности две автошколи във Враца спират работа. Към момента двете автошколи са запечатани от полицията. Това резонно поставя въпроса дали записаните за бъдещи шофьори са преминали през теоретична подготовка. При проверките си в двата пункта в дните и часовете, обявени за обучение, проверяващите не са установили да се води такава подготовка, липсвали и курсистите.     Проверена и иззета е водената в центровете за обучение на шофьори документация. Ще бъдат проверени и финансовите постъпления и начинът на тяхното отчитане пред НАП. Съставени са актове и са издадени заповеди за принудителна административна мярка.   Проверките са били планирани и проведени по идея на ръководството на ОД на МВР-Враца, като органите на реда открили тези нередности след проверки на всички автошколи на територията на областта.\r\n В тях са участвали служители на сектор „Противодействие на икономическата престъпност“,  представители на Изпълнителната агенция „Автомобилна администрация“-София и НАП-Велико Търново.  Извършените проверки във Врачанска област имат за цел да установят качеството на обучението в школите за шофьори. Една от причините за тях е, че са зачестили  катастрофи с пострадали и  жертви  в региона .  ", "date": "2018.10.17", "title": "2 неизрядни автошколи запечатаха полицаите във Враца"}
{"url": "https://www.actualno.com/society/ilijana-jotova-razgovarja-s-predsedateli-na-pensionerski-klubove-news_700525.html", "text": "  Вицепрезидентът Илияна Йотова разговаря с 45 председатели на пенсионерски клубове от област Велико Търново.     Представителите на възрастните граждани бяха на посещение в сградата на президентската институция.   Грижата за възрастните хора, големият брой млади хора, търсещи бъдеще в чужбина, демографската криза, проблемите в здравеопазването и образованието бяха част от поставените от гостите теми.\r\nНа срещата е подчертана необходимостта от целенасочени политики за тяхното разрешаване.  ", "date": "2018.10.17", "title": "Илияна Йотова разговаря с председатели на пенсионерски клубове "}
{"url": "https://www.actualno.com/society/novinite-naj-vajnoto-za-denja-17-oktomvri-news_700506.html", "text": "  Редакционният екип на ви представя най-важните новини за изминалия ден, 17 ноември.      \"Получих едно голямо извинение от всички подред в Европейската народна партия /ЕНП/ за това, че прибързаха с коментарите си за убийството на Виктория Маринова.\" Това заяви министър-председателят Бойко Борисов пред журналисти в Брюксел преди началото на работна вечеря във формат ЕС-27, на която ще се обсъди напредъка по преговорите между ЕС и Великобритания.   На летище София кацна самолетът с екстрадирания от Германия Северин Красимиров, заподозрян за убийството на телевизионната водеща Виктория Маринова. На пистата има засилена охрана – полиция, жандармерия и охрана на съдебната власт. В самолета на „Луфтханза“ има съдебна охрана, която конвоира Северин с полета от Франкфурт до София. Ново проучване на Евробарометър показва, че българите значително подкрепят членството на страната ни в Европейския съюз. Спроред данните - 55% от интервюираните смятат, че членството на България в ЕС е нещо добро, а цели 60% смятат, че дори сме спечелили от него.     В следващите 7 дни Лом остава без вода, съобщи кметът Пенка Пенкова. Причината е тежка авария и невъзможност за ремонт на участък от напорния водопровод в свлачищен район край с. Добри дол. Свикан е Общинският кризисен щаб. Единственият начин за възстановяване на водоподаването за град Лом и селата Замфир, Добридол, Сливата, Орсоя и Арчар, е свързването на новоизграден участък от напорния водопровод със стария. Технологичното време, при спешна изработка на специфични части и строително-монтажни работи, е около седем дни. Вицепремиерът на Крим Виталий Нахлупин е задържан в Москва. По предварителни данни Нахлупин е задържан заради подкуп, съобщи Интерфакс. Провеждат се следствени действия по отношение на длъжностни лица и редица структури. Сред тях да държавните комитети на пътното стопанство и конкурентната политика на Крим, предприятията \"Крименерго\", \"Кримгазети.\"    Към момента не обмислям да подавам оставка. Това коментира пред журналисти на зам.-кметът на София Евгени Крусев, по време на проверката на ремонта на бул. „Константин Величков“ във връзка с исканата му оставка от \"Спаси София\" заради промяна на виброизолационната подложка, използвана при ремонта на бул. „Граф Игнатиев“. Сигнал за отвратителни условия в блок 7 в Студентски град изпратиха студенти до медиите. В този блок трябва да живеят около 400 студенти. Според обяснения на отговарящия за поддръжката Никола Филчев (бел. ред. - да не се бърка с бившия главен прокурор) пред БНТ се оказа, че ремонт не се е правил от 1977 година - тогава, когато блокът започва да функционира. Според адвокат Желязков заподозреният за убийството на Виктория Северин Красимиров бил обременен генетично до някаква степен. Причината – баща му Северин Зоров Ангелов, който се е самоубил през 2008 година и цял живот се занимавал с кражби, основно на цветни метали. Разследване на журналистката Мариета Димитрова разкрива реалните цени на уж безплатното саниране по Програмата за енергийна ефективност и за странни разминавания в парите, плащани за различни сгради в Благоевград. През септември регистрацията на нови автомобили в Европейския съюз (ЕС) отбеляза доста драматичен спад, тъй като влезлите в сила от началото на месеца нови стандарти за отработените вредни газови емисии накараха автомобилните компании да увеличат рязко техните продажби през последния летен месец (преди да влезе в сила т.нар. WLTP стандарт). Продължават скандалите с ремонта на възловия булевард \"Граф Игнатиев\" в центъра на София. След сигнал на неправителствената организация \"Спаси София\" и след проверка от страна на една от двете големи частни телевизии у нас -  bTV, бяха показани ключови промени в проекта за трамвайното трасе. Става дума за влагане на неподходящи материали - така наречените виброизолационни подложки за трамвайните релси, които да обират вибрациите, и по този начин да се намали вредното въздействие върху старите сгради в центъра на столицата. Коалицията е стабилна. Нямаме намерения нито да напускаме коалицията, нито да напускаме парламентарната група. Това заяви зам.-председателят на НФСБ и секретар на парламентарната група на „Обединени патриоти“ Борис Ячев, предаде БГНЕС.", "date": "2018.10.17", "title": "Новините: Най-важното за деня, 17 октомври"}
{"url": "https://www.actualno.com/crime/blizo-10-ot-decata-u-nas-sa-opitvali-narkotici-pone-vednyj-news_700496.html", "text": "   обясни Стефан Бакалов от сектора за борба с трафика на дрога към Агенция „Митници“.     Все по-често дилърите зарибяват децата и тинейджърите чрез социалните мрежи или различни приложения за комуникация. По този начин - чрез фалшива самоличност, продавачите на дрога успяват да се доберат до профили на ученици и да им я предлагат. каза Бакалов, цитиран от БНР.   \" Ако преди години този бизнес беше организиран от групировки, то сега вече не е така. Това е изключително сериозен проблем, може би около 10% от децата са употребявали наркотици. В училищата си говорим страхотни неща, които няма да ги видим в статистиките. \", допълни той.\r\nНай-често срещаните наркотици са заради ниската си цена. В последните години обаче се забелязва и още по-нова тенденция сред разпространението.  \" е много масова. Тя е станала вече като част от културата. Също синтетични наркотици, най-различни видове, Има и 12-годишни, които употребяват синтетични наркотици. Всеки наркотик е опасен, но Но последната година и половина, наркогрупировките, които отглеждат наркотици в Афганистан, направиха свръхпроизводство, 65 % се е повишил добивът на опиум от 2016 г. досега. Съответно цената на хероина и опиума е паднала драстично - с около 80%\".   Според експертите, дилърите използват различни начини за зарибяване на  Така децата се залъгват и купуват не оригинала от шоколад, а копия, в състава на който има дрога.", "date": "2018.10.17", "title": "Близо 10% от децата у нас са опитвали наркотици поне веднъж"}
{"url": "https://www.actualno.com/crime/vijte-snimki-ot-kacaneto-na-severin-krasimirov-v-bylgarija-news_700552.html", "text": "        21-годишният мъж пристигна с полет от Хамбург.\r\nТой беше придружен от германски и български полицаи.   Вижте снимки от пристигането му!  ", "date": "2018.10.17", "title": "Вижте снимки от кацането на Северин Красимиров в България"}
{"url": "https://www.actualno.com/society/trifonov-za-hiroshima-sram-me-e-news_700523.html", "text": "        \"Сега какво да кажа? Мога да кажа, че ме е срам. Срам ме е от постъпката на тия горди железничари, защото и аз като тях съм българин. Но сега аз на тях няма какво да кажа. Ако кажа, ще е нещо цинично\", написа той. Ето какво написа водещият в социалната мрежа:\r\nKакто вероятно сте разбрали от новините – българи оскверниха Мемориала на мира в Хирошима, Япония, като изписаха със спрей „Локо София“ на един от паметниците. Мемориалът на мира в Хирошима е в памет на жертвите от атомните бомбардировки над Хирошима и Нагасаки в края на Втората световна война. Броят на жертвите от тези бомбардировки е между 150 000 и 240 000 души. И точно там, на мемориала - „Локо София“.     Сега какво да кажа? Мога да кажа, че ме е срам. Срам ме е от постъпката на тия горди железничари, защото и аз като тях съм българин. Но сега аз на тях няма какво да кажа. Ако кажа, ще е нещо цинично. По-скоро, като всеки българин, съм длъжен да поднеса извинения към японския народ. Защото не всички българи сме като ония от „Локо София“ и това петно не може да стои върху всички българи. Сега, аз не знам до колко японци ще достигне това извинение, но дори и до един японец да достигне, пак си заслужава.       Всъщност, като се замисля, извинението си заслужава и заради паметта към житейската история на точно един японец – Сейго Ямадзава - японският самурай, който приема за свой дълг да се бие, забележете - в дивизията на генерал Скобелев при атаката на Плевенската крепост по време на Руско-турската освободителна война. Да се бие за освобождението на всички българи.\r\nMислех, мислех какво точно да бъде извинението и реших, че най-доброто извинение ще е една японска песен, изпята от българина Борис Солтарийски и изсвирена от българите от „Ку-ку бенд“.\r\nНо това не е просто песен. Това е една много специална песен. Казва се „Shima Uta” („Островна песен“) и е известна още като японската песен на мира. Нейн автор е Кадзуфуми Миядзава и тя е написана в памет на жертвите от Битката за остров Окинава през Втората световна война между армиите на САЩ и Япония. В японската песен на мира се пее за раздялата между мъж и жена. Раздяла, която не е искана, но не може да бъде избегната.", "date": "2018.10.17", "title": "Трифонов за Хирошима: Срам ме е"}
{"url": "https://www.actualno.com/europe/cipras-reshen-sym-da-zapazja-dogovora-ot-prespa-news_700503.html", "text": "  Гръцкият премиер Алексис Ципрас заяви в сряда, че е \"решен\" да запази споразумението със съседна Македония въпреки оставката на външния му министър.     \"Аз съм решен да направя каквото мога, за да защитя успешното сключване на историческото споразумение от Преспа\", каза Ципрас пред репортери пред кабинета си.   ", "date": "2018.10.17", "title": "Ципрас: Решен съм да запазя договора от Преспа"}
{"url": "https://www.actualno.com/kustendil/otkriha-detska-ploshtadka-poligon-v-kustendilsko-selo-news_700463.html", "text": "   бе изградена с цел       Тя е резултат, постигнат с общите усилия на която има филиал в с. Соволяно.     Началото на откриващото събитие бе впечатляващо - бяха демонстрирани умения, и тематична художествена програма. За успешното им представяне възпитаниците на детското заведение получиха Той поздрави учителките на децата за постигнатия резултат при представителното ползване на площадката-полигон, предаде за кореспондент на от града.    ", "date": "2018.10.17", "title": "Откриха детска площадка - полигон в кюстендилско село"}
{"url": "https://www.actualno.com/plovdiv/sydyt-v-plovdiv-onevini-investitorite-syborili-sklada-orient-tabako-prez-2016-g-news_700476.html", "text": "   На 6 март 2016 години инвеститори започнаха да събарят една от знаковите сгради в Тютюневия град - склада \"Ориент Табако\" на ул. \"Одрин\" 8. Багерите бяха спрени от граждани, които се стекоха веднага, след като се чу какво се случва в един от почивните дни след празниците, а после останките се охраняваха символично.     Сградата попада в т. нар. групов паметник на културата и беше неясно как така главният архитект на града е издал разрешение тя да се бута. Обвинени за събарянето бяха Георги Бранеков и Александър Николич, инвеститори.   В хода на делото в Окръжен съд, което се гледа в няколко заседания от лятото насам, започнаха да се появяват документи, които обърнаха нещата. Виновни за събарянето на красивата сграда има, но се оказа, че това не са обвиняемите, нито главният архитект Румен Русев, който беше уволнен и скоро след това си отиде от този свят, а . Така складът остава извън очертанията на груповия паметник на културата и на практика са го съборили съвсем законно.\r\nГрешката, допусната при номерацията, е забелязана през 2014 година, но две години не са били достатъчни тя да се поправи, така че в желанието си да замажат нещата, когато стана скандалът, НИНКН издава документ с невярно съдържание. И за него имаше обвинение, но то отпадна поради давност. \"Свършена е мърлява работа\", коментира адвокатката на оневинените днес Бранеков и Николич. Прокурорът днес също не отрече възможността за ново обвинение за съсипването на сградата. Две години и половина след като багерите разрушиха сградата, тя продължава да се съсипва.  ", "date": "2018.10.17", "title": "Съдът в Пловдив оневини инвеститорите, съборили склада \"Ориент Табако\" през 2016 г."}
{"url": "https://www.actualno.com/kustendil/ruo-kustendil-s-nov-shef-news_700500.html", "text": "   като оглави Дирекцията „Квалификация и кариерно развитие”. предаде кореспондент на от града.     Радостина Новакова от години ръководи Регионалния инспекторат по образованието. Тя беше единственият кандидат за директор на Дирекцията в МОН.    и специфичните дейности на дирекцията за осъществяване на държавната политика в областта на квалификацията и  , заяви за „Вяра нюз”   ", "date": "2018.10.17", "title": "РУО - Кюстендил с нов шеф"}
{"url": "https://www.actualno.com/balkani/aleksis-cipras-otpravi-poslanie-kym-makedonija-news_700534.html", "text": "  Гръцкият премиер Алексис Ципрас направи изявление след приетата оставка на шефа на гръцката дипломация Никос Кодзиас.     В него той изпрати послания към Македония и към членовете на своето правителство.   \"Искам да насърча съседите да продължат процесите, смело и решително да направят решаващата стъпка в изграждането на задълженията от историческия Договор от Преспа, защото няма да има друга възможност.\r\nОще веднъж ще заявя, че Гърция няма да приеме интеграция на нашата съседна страна в някоя международна организация, в която вече членуваме, в случая Европейския съюз и НАТО, с конституционното й име - Република Македония“, каза гръцкият премиер.  Алексис Ципрас обясни, че с болка в сърцето е приел оставката на Кодзиас, подчерта, че това решение, но и решението на самият него да поема министерството на външните работи в следващия период, е решение с повече послания, както навън, така и към вътрешността, но и към неговото правителство, че няма да толерира \"никаква лична стратегия в националната линия на страната\" и в същото време, че няма да толерира никой, съзнателно или несъзнателно, да застраши насоката на цялата страна към излизане от кризата.   „Реших през следващия период лично да поема министерството на външните работи и отговорността му. В същото време изпращайкипослание, че този мой избор е избор, който е сигнал за моята решителност да направя всичко, което е в моите ръце и да осигуря успешно завършване на историческия Договор от Преспа, което подобрява международната роля на страната“, каза Ципрас\r\nОт своя страна. Кодзиас реагира с публикация в социалната мрежа Twitter.    “Искаха надълбоко да ме погребат, но забравиха, че съм от сой\", написа в профила сишефът на гръцката дипломация Никос Кодзиас малко след като си подаде оставката.   За да обрисува ситуацията на вчерашното заседание на министерски съвет, станало причина да се оттегли, Кодзиас използва части от песен на гръцки композитор и стихове от гръцки поет.\r\n„ Идва моментът, казва поетът, да решите с кого ще вървиш и кого ще напуснеш. Премиерът и редица министри на вчерашното правителствено заседание направиха своя избор и аз своя. Но е добре да си запомнят стиха: искаха да ме погребат надълбоко, забравиха, че съм от сой.“", "date": "2018.10.17", "title": "Алексис Ципрас отправи послание към Македония "}
{"url": "https://www.actualno.com/africa/svetkavica-ubi-shest-deca-v-tanzanija-news_700508.html", "text": "  Светкавица уби шест и рани 25 деца, след като се стовари върху начално училище в северна Танзания, съобщиха местните власти.     Светкавицата ударила сутринта начално училище в планинския регион Геита.   Снимки от мястото на инцидента, разпространени в социалните медии в Танзания, показват тълпящи се пред намираща се близо до училището болница родители, които чакат информация за настанените си под лекарски грижи свои деца.\r\nПрез 2015 г. четири деца и техния учител починаха в източния регион на танзания Кигома, след като светкавица порази класната им стая.  ", "date": "2018.10.17", "title": "Светкавица уби шест деца в Танзания"}
{"url": "https://www.actualno.com/society/katastrofa-do-orlov-most-news_700510.html", "text": "  Две автомобила са катастрофирали в района на Орлов мост в София този следобед, предаде БГНЕС.     В 15.30 часа е подаден сигнал за пътно транспортно произшествие. Един пътник е откаран за преглед в болница, съобщиха още от пресцентъра на МВР.   ", "date": "2018.10.17", "title": "Kатастрофа до Орлов мост"}
{"url": "https://www.actualno.com/curious/dneven-horoskop-za-18-oktomvri-news_700513.html", "text": "        През този ден не позволявайте да ви се насажда вина. Вие  знаете как стоят нещата и ги възприемате реално. Не позволявайте да  окажат натиск върху вас. Този четвъртък може да имате някои емоционални разногласия. Може да заявите привидно съгласие, но вероятно процесът ще изисква повече изяснения.   Днес ще имате чакан успех в служебно отношение.  Въпреки това ще чувствате тревожност относно лични цели. Възможно е  внезапно събитие да помрачи радостта от успеха ви.     Денят е успешен, най-вече благодарение на подкрепата на ваш приятел  или приятели. Освен постигнатото ще се насладите на удоволствието, което  носи истинското приятелство. Очаква ви изключително приятен ден с вашата половинка.  За тези,  които имат деца предстои ден, в който ще се почувстват горди родители.  Денят ще допринесе за личностното ви развитие. Днес по-добре не предприемайте кратки пътувания. Няма да имате и  късмет в работата с информация. Отдайте се на по-дълбоки неща. Денят е  подходящ за анализ и подобряването на роднински връзки.   Това е ден, в който да се насладите на баланса в отношенията ви с половинката ви. Хубавото е, че сте в хармония сте и със себе си. Остава рискът от  финансови загуби. Бъдете внимателни. Днес най-добре избягвайте продължителните контакти с хора. От нищо може да възникне  неприятен конфликт. Денят е добър за кратко пътуване или работа с  информация. Може да откликнете и на молба за помощ от съседи. Днес е много важно да бъдете над нещата. Работите здраво и не си  заслужава да отвличането вниманието си и да пилеете сили в разплитането  на интриги. Днес изберете дома и семейството, колкото и примамливи предложения да  имате за пътуване или гости. Не приемайте предложение за участие в  заговор или интриги.    Днес бъдете готови да откликнете на зов за помощ. Това може да е семейният ви партньор или дете. Ще сте  затруднени, но в края на деня – доволни от себе си. Денят ще ви предложи интересно изпитание. Хубавото е, че от него няма да зависи много. Каквото и да се случи ще ви остане приятен спомен.", "date": "2018.10.17", "title": "Дневен хороскоп за 18 октомври"}
{"url": "https://www.actualno.com/vidin/kriza-v-lom-gradyt-ostava-7-dni-bez-voda-news_700478.html", "text": "   , съобщи кметът Пенка Пенкова.     Причината е тежка авария и невъзможност за ремонт на участък от напорния водопровод в свлачищен район край с. Добри дол. Свикан е Общинският кризисен щаб. Единственият начин за възстановяване на водоподаването за град Лом и селата Замфир, Добридол, Сливата, Орсоя и Арчар, е свързването на новоизграден участък от напорния водопровод със стария. Спират да работят заради безводието на 18 и 19 октомври детските ясли и градини, млечната кухня и училищата на територията на град Лом. За населението в местата в които няма вода, ще бъдат осигурени водоноски, чието местонахождение ще бъде обявено допълнително. Наличните в момента водоноски приоритетно обслужват социалните центрове и институции.   В ниските части на града вода е възможно да има около полунощ, а във високите части и в многоетажните блокове - в ранните часове на 18 октомври, поясняват от общината.  Пенкова обясни, че от 18 октомври ще се кара вода на 650 души, които не могат да си помагат сами. Освен това е отправена молба за 15 водоноски към Национално сдружение на общините. Кметицата добави и, че ще трябват около 4,5 млн. лева за завършване на водопровода както трябва. ", "date": "2018.10.17", "title": "Криза в Лом - градът остава 7 дни без вода"}
{"url": "https://www.actualno.com/vraza/vrachanskite-ulici-shte-imat-pokritie-kato-tezi-v-parij-news_700495.html", "text": "  Нова европейска визия ще има Враца, след като бъдат поставени новите плочи на Централния булевард. С тази новина се похвали местната управа пред журналисти. „Вече 3 месеца и половина се работи по проекта за градската пешеходна зона”, каза пред медиите главният архитект на общината Чавдар Спасов, който е изготвил и проекта.     Основните цели на амбициозния проект са: обновена градска среда, обогатяване на зелената зона в града и изграждане на достъпна среда за хората с увреждане.\r\n”В момента  откритата работна площадка е пред Община Враца и зад паметника на Христо Ботев. Налага се подмяна на комуникационната система, изграждане на нова поливна система,положена и подземната инфраструктура”.   Въпросът, който живо интересува врачани, е подмяната на настилката, тъй като всяка зима поради хлъзгавите плочки, те пълнеха ортопедията на местната болница.  \"От миналата година се търси вариант за плочките на новата пешеходна зона”, заяви арх. Ч. Спасов и допълни, че с много усилия е променен материалът, с който ще бъде изградена новата настилка. По проект беше предвидено да се поставят клинкерни плочи, с дебелина от 1,4 см. Подобни екструдирани плочки са твърде неустойчиви и се поставят в басейни или други мокри помещения. Съвместно с кмета Каменов водихме преговори с управляващия орган (Региони в растеж), те да бъдат подменени. Едва на 20 септември 2018 година, получихме положително становище за промяна на материала. Новата настилка, предвидена за монтаж, е с дебелина 8 см. и е изградена от екструдиран бетон, със специален износващ слой. Подобен тип материал е използван и при изграждането на площадите в Плевен, Бургас, както и пред Министерски съвет.“ - заяви главен архитект Спасов и уточни, че плочите се правят по 50-годишна немска технология и са в няколко цвята. Така избраните материали предпазват от плъзгане , масивни и здрави са, може да се движат върху тях  и превозни средства – пожарна и др.тежка техника.\r\n”Не са използвани естествени материали, защото са много скъпи”, поясни кметът Каменов. ” Работим поетапно, частите за които имаме средства. Идеята ни да обновим частта от площад ”Суми” до ”Здравец” отпадна точно поради липса на такива средства\", заяви Каменов и се похвали, че е готов участъка при Градската концертна зала.   Кметът потвърди, че няма да бъдат унищожавани чинарите в центъра, напротив. Пространството около тях ще бъде облагородено, ще имат поливна система и винаги свежа трева. Предвидено е и засаждането на още подходящи дървесни видове. Новата визия на Пробива ще радва окото и вечер, когато настилката ще бъде осветена отдолу.    Припомняме, че Община Враца подписа договор за безвъзмездна финансова помощ с Министерството на регионалното развитие и благоустройството на стойност над 6 милиона лева. Предвидените дейности по проекта са свързани с обновяване и модернизиране на следните участъци от Централната пешеходна зона в града – от гаровия площад през бул. „Никола Войводов”(известна на всички като Пробива)  и площад „Христо Ботев“, с прилежащия парк до църквата „Св. Николай Мирликийски“.          \r\nС реконструкцията врачани очакват да имат по-добра визия на пешеходните зони и тротоари, както и на местата за обществен отдих. Враца дълги години се гордееше с първата по рода си пешеходна зона, обособена в България. Тя е проектирана преди 40 години от архитект Иван Велев.", "date": "2018.10.17", "title": "Врачанските улици ще имат покритие като тези в Париж"}
{"url": "https://www.actualno.com/society/motocikletist-e-zaginal-sled-tejka-katastrofa-vyv-varna-news_700537.html", "text": "  Ужасяваща катастрофа във Варна е отнела живота на мотоциклетист. Инцидентът е станал днес след 17:20 часа, близо до кръстовището на бул. \"Сливница\" и ул. \"Хаджи Димитър\", сочи информация на ОДМВР - Варна.     Според първоначалната информация са се сблъскали л.а. \"Опел\", управляван от 48-годишна жена, и мотоциклет \"Триумф\".   След сблъсъка мотоциклета се е отклонил от траекторията си, блъснал се е в бордюр, а след това в дърво. Вследствие на инцидента водачът му е загинал на място.\r\nЗагиналият в катастрофата е собственикът на мотоциклета - 26-годишен мъж от Варна.  Към момента текат действия по разследване на произшествието за изясняване на детайли и обстоятелства. По случая е образувано досъдебно производство.", "date": "2018.10.17", "title": "Мотоциклетист е загинал след тежка катастрофа във Варна"}
{"url": "https://www.actualno.com/society/radev-garantiraneto-na-sigurnostta-iziskva-adekvatni-otbranitelni-sposobnosti-news_700542.html", "text": "  Съюзното военноморско командване на НАТО (MARCOM) оценява  високо активното ежегодно участие на България в операцията “Sea Guardian” в Средиземно море, както и приноса на страната ни към Постоянните военноморски групи на Алианса.     Това заяви президентът Румен Радев на съвместна пресконференция с командира на MARCOM вицеадмирал Клайв Джонстън, след като двамата проведоха среща в щаба на командването в Нортууд. Българският държавен глава и върховен главнокомандващ посети Съюзното военноморско командване, в което се планират и контролират всички морски дейности на Алианса. С това започна работната визита на Румен Радев във Великобритания.   Съвместните операции и учения, в които страната ни участва, както и сътрудничеството на Военноморските сили на България в рамките на НАТО, бяха сред темите на разговора между президента Радев и вицеадмирал Джонстън.\r\nВ днешно време, в този динамичен и несигурен свят, сигурността се гарантира с изграждане на адекватни отбранителни способности. Това е нашата основна задача като съюзници, заяви президентът Румен Радев в отговор на въпрос за обстановката на сигурност в Черноморския район и предприеманите от Алианса мерки.  Отбелязахме отличната организация и провеждане на тазгодишното българско национално военноморско учение с международно участие “Бриз-2018”, в което се включиха 25 бойни и спомагателни кораби от 11 държави и общо личен състав от над 2300 души, изцяло подготвено и ръководено от командири от българските ВМС, заяви Румен Радев. Президентът посочи, че към учението има подчертан интерес за участие от съюзни военноморски сили, тъй като предоставя отлични възможности за тренировка на редица сценарии на операция по морска сигурност в отговор на криза и подобряване на оперативната съвместимост.   Румен Радев и Клайв Джонстън са обсъдили хода на операцията “Sea Guardian”, която се провежда в Средиземно море с цел осъществяване на свобода на мореплаването, възпиране и противодействие на тероризма. Вицеадмиралът благодари за участието на страната ни в мисиите, ученията и дейностите, осъществявани под ръководството на MARCOM.\r\nКлайв Джонстън даде висока оценка на българските офицери, заемащи високи длъжности в щаба. Държавният глава Румен Радев се срещна със сънародниците ни, работещи в Командването, и отбеляза, че придобитият им опит допринася за постигането на по-голямата съвместимост на нашите Военноморски сили.    ", "date": "2018.10.17", "title": "Радев: Гарантирането на сигурността изисква адекватни отбранителни способности "}
{"url": "https://www.actualno.com/cinema/shte-se-vidim-tam-gore-grabna-nagradata-na-cinelibri-2018-news_700454.html", "text": "        Френско-канадската приключенска драма, която има в актива си 5 награди „Сезар” и още 8 номинации, беше предпочетена от жури в състав Мартичка Божилова (председател), Херман Кох, Давид Фоенкинос, Майкъл Маккел и Анди Делиана с мотива, че е разтърсваща адаптация на също толкова завладяващ роман, удостоен с най-високата литературна награда на Франция – „Гонкур”: Филмът е амбициозна амалгама от жанрове и безспорно произведение на изкуството, което пленява с кинематографична мощ, с антивоенен плам, със социална критика, с поетичен език – и с уникалната способност да разсмива през сълзи и да държи зрителя в напрежение до самия финал.\r\nНаградата връчи заместник-кметът на Столична Община, доц. д-р Тодор Чобанов. От името на режисьора наградата прие г-н Фабиен Флори, съветник на посланика на Франция по сътрудничество и културна дейност, директор на Френския институт в България. „защото третира по особено оригинален начин актуалната тема за равнопоставеността на половете, както и заради невероятно експресивната, безкомпромисна работа на актьорите, които дават плът и кръв на литературните персонажи и пренасят смисловия заряд на текста на големия екран.”      „заради нестандартния, находчив подход на създателите на филма, обединили шест кратки новели в своеобразен филмов омнибус, но преди всичко заради социалната проблематика и болезнения реализъм, който в съчетание с метафоричната сила на образите генерира внушение, отекващо много по-дълго от 8 минути и 19 секунди.” Фестивалът продължава до 24 октомври, като у нас се очаква да пристигне прочутият френски кинорежисьор и сценарист Беноа Жако, който  лично ще открие премиерните прожекции на „Ева” с Изабел Юпер и Гаспар Юлиел (19 октомври, Люмиер Лидл), „Сбогом, кралице моя” (20 октомври, Френски институт) и „Вила Амалия” (21 октомври, Френски институт).       Другият специален гост, с когото софийската и пловдивската публика ще се срещне, автор на бестселъра „Липсващото досие”, чиято екранизация също е част от програмата на фестивала. Освен че е майстор на психологическия трилър, Мишани е университетски преподавател, преводач, специалист в областта на детективската литература. Срещата в София е на 18 октомври от 19:00 ч. в Дома на киното и ще бъде последвана от прожекция на филма, в който блестят Венсан Касел и Ромен Дюри. Мишани ще посети и Града под тепетата на 19 октомври – срещата е от 18:00 ч. в Лъки Дом на киното.\r\nБилетите за всички фестивални събития в София и страната са в продажба през системата на epay и на касите на кината. Подробна информация за предстоящите срещи и прожекции можете да откриете на и във фейсбук страницата Фестивалът се осъществява с любезната подкрепа на Столична програма КУЛТУРА, Виваком, Джеймисън, УниКредит Булбанк, Катаржина Естейт, Нескафе, М Кар София, България Еър и множество партньорски институции, които са обявени тук ", "date": "2018.10.17", "title": "„Ще се видим там горе” грабна наградата на CineLibri 2018"}
{"url": "https://www.actualno.com/showbusiness/djuliana-gani-s-pikantni-podrobnosti-za-bivshija-si-news_699990.html", "text": "         \"Истината е, че съм му купувала дрехи. Отиваме в мола, аз си харесвам обувки и той започва: \"Ех, само ти си купуваш неща, на мен няма ли да вземеш нещо\" и аз отивам и му купувам, защото ми става мъчно\" , разказва пред bTV блондинката.    \"Случва се това, веднъж, два, три пъти и той го приема за даденост.\", потресена е тя. \"То е нещо страшно, то са селфита с шапка, без шапка, бицепс, трицепс. Аз се комплексирам, наистина. Това за мен не е нормално\" , споделя Гани. \"Аз се ожених по любов. Харесвах си го, влюбена си бях.\", спомня си плеймейтката. \"Моят мъж беше фитнес инструктор. Когато се оженихме обаче реши, че му е под достойнството. Известен бил вече и не могло да се занимава с това\" , разказва Гани.   \"Трябва да се лишиш ти, за да имаме ние. Това беше репликата, която най-много ме отблъсна. То, веднъж не се случи да плаща сметки\" , изяснява тя.   ", "date": "2018.10.17", "title": "Джулиана Гани с пикантни подробности за бившия си"}
{"url": "https://www.actualno.com/society/mvr-razkri-kyde-severin-krasimirov-shte-chaka-deloto-si-news_700551.html", "text": "  Основният заподозрян за жестокото убийство на телевизионната водеща Виктория Маринова ще чака в следственият арест на Русе делото по случая.     Той беше предаден на българските власти, след полет от Франкфурт. Самолетът пристигна малко след 18:20 часа.   Кола на съдебна охрана го чакаше на летището, за да го откара в Русе. Там прокуратурата ще поиска 72-часов арест за заподозрения.\r\nПредстои да му свалят отпечатъци и да му бъде иззета ДНК-проба, която да се сравни с генетичния материал намерен по трупа на жертвата.  МВР разпространи единствено кадри от конвоя, протекъл при драконовски мерки за сигурност и далеч от журналистическите обективи.   Журналисти и посрещачи нямаха достъп до Красимиров, който бе взет направо от пистата с автомобил. Там имаше полиция, жандармерия и охрана на съдебната власт.\r\nНа 12.10.2018 г. в Министерството на правосъдието бе получено официалното съгласие на немската прокуратура за предаване на обявения за международно издирване български гражданин Северин Красимиров.    Телевизионната водеща бе изнасилена и убита в Русе на 6 октомври. Северин Красимиров беше задържан от германските власти на 9 октомври вечерта, осем часа след постъпило искане от българските власти. Той се е намирал в дома на майка си в германския град Щаде.", "date": "2018.10.17", "title": "МВР разкри къде Северин Красимиров ще чака делото си"}
{"url": "https://www.actualno.com/europe/bivshijat-prezident-na-barselona-na-syd-za-prane-na-pari-news_700544.html", "text": "  С обвинение за участие в пране на пари, пред съда ще бъде изправен бившият президент на Барселона Сандро Росел, съобщиха испански съдебни източници.     Росел, жена му и още четирима души са обвинени в пране на пари в огромни размери от поне 19.9 млн. евро от 2006 година насам, отнасяйки се за телевизионни права и спонсорство в Бразилия.   Прокурорите в Националния съд в Мадрид са поискали Росел да бъде изпратен в затвора за 11 години и да плати глоба в размер на 59 млн. евро. Бившият президент и съпругата му са обвинени в незаконното укриване на пари, които са били получени от Рикардо Тейшейра, бившият президент на Бразилската футболна конфедерация.\r\nСлучаят датира от 2006 година, когато Тейшейра подписва сделка с компания на Каймановите острови за телевизионните права за излъчване на 24 бразилски приятелски срещи.  Общо семейство Росел е получило приблизително 15 млн. евро в своите банкови сметки, като част от сделката. Съдебният процес срещу двамата ще започне на 25 февруари и ще продължи до 27 март.   ", "date": "2018.10.17", "title": "Бившият президент на Барселона на съд за пране на пари"}
{"url": "https://www.actualno.com/crime/25-godini-za-dvojnoto-ubijstvo-v-kv-vitosha-news_700507.html", "text": "  25 години затвор отсъди Софийски градски съд за Драгомир Драгомиров, обвинен за двойното убийство в кв. Витоша, предаде репортер на БГНЕС.     На 18.05.2017г. беше подаден сигнал за стрелба в района на кв. „Витоша“ в София. Столични криминалисти задържаха 57-годишен мъж за извършено от него тежко престъпление. Двама души бяха убити, един беше тежко пострадал. Предполагаемият стрелец обявен тогава беше Драгомир Драгомиров на 57 години, който не е криминално проявен.   Днес около година и половина по-късно Драгомир Драгомиров чу присъдата си от Софийски градски съд. Делото се гледа по съкратена съдебна процедура.\r\n„Съдът преценява, че подходящото наказание е доживотен затвор, защото при обвинение по чл. 116 има три варианта. Единият е доживотен затвор без замяна, вторият – доживотен затвор и третият е лишаване от свобода от 15 до 20 години. Тук съдът преценява, че следва да се наложи второто по тежест наказание и съгласно закона, понеже е избрана процедурата на съкратено съдебно следствие, доживотният затвор се заменя с лишаване от свобода до 30 години, в случая преценката на съда е 25”, обясни Емануил Йорданов, който представлява роднините на убитият мъж.  Адвокатът каза, че тъй като законът предвижда, когато се определи доживотен затвор заради съкратената процедура, това наказание да се замени с лишаване от свобода между 20 и 30 години, той искал да бъде наложено наказание от 30 години лишаване от свобода, което евентуално да бъде намалено с 1 или 2 години с оглед на чистото съдебно минало на подсъдимия. Това, което определи съдът е твърде близо до неговото искане, така че не мисли, че имат основания да бъдат недоволни от присъдата. Все пак допълнително ще уточни въпроса дали ще обжалва с неговите клиенти и тогава ще вземат решение. „Но мисля, че съдът свърши безупречно работата си в този случай”, смята адвокатът.   Прокуратурата е удовлетворена от тази присъда, заяви прокурор Марио Томов.\r\nПрисъдата на Градски съд може да бъде обжалвана или протестирана пред Софийският апелативен съд.    ", "date": "2018.10.17", "title": "25 години за двойното убийство в кв. \"Витоша\""}
{"url": "https://www.actualno.com/football/arsen-venger-germanija-se-nujdae-ot-jozil-news_700457.html", "text": "  Бившият мениджър на Арсенал Арсен Венгер изрази надежда, че атакуващият полузащитник на \"артилеристите\" Месут Йозил ще се върне в националния отбор на Германия, въпреки обявеното от него оттегляне след Световното първенство в Русия.     \"Мисля, че Германия се нуждае от Йозил и се надявам Льов да успее да го уговори да се върне в състава. Месут е футболист от най-високо ниво и той не беше най-лошият на световния шампионат. Не ми допадна неговото решение да приключи международната си кариера, тъй като в Германия всички се отнасят с голямо уважение към неговите постижения.   Мотивацията при играчите спада, когато знаят, че не им е нужно да се готвят за световни или европейски първенства. Харесва ми, когато футболистите са толкова добри, колкото е възможно. Йозил рискува да стане по-слаб, ако не играе за националния отбор\", заяви Венгер, цитиран от Sport Bild.", "date": "2018.10.17", "title": "Арсен Венгер: Германия се нуждае от Йозил"}
{"url": "https://www.actualno.com/europe/mej-ima-nadejda-za-napredyk-po-t-nar-rezervno-reshenie-za-granicata-sys-severna-irlandija-news_700546.html", "text": "   Британският премиер Тереза Мей изрази надежда, че може да се постигне напредък по т.нар. резервно решение за границата между Ирландия и Северна Ирландия.     \"Очаквам тази вечер да говорим за много голям напредък, който сме постигнали след Залцбург. Да, остават различията по въпроса за резервното решение за границата между Ирландия и Северна Ирландия. Но ако работим упорито и в тясно сътрудничество, можем да решим този въпрос и да постигнем сделка, която е в интерес и на Обединеното кралство, но и на ЕС.\"   Не сме много далеч от споразумение, заяви на влизане в заседанието френският президент Еманюел Макрон.\r\n\"Щяхме да сме много доволни, ако сделката вече беше готова, но в момента сме само на 90 процента по този път\", заяви германският канцлер Ангела Меркел. Тя обаче обеща да подходи позитивно към преговорите с Тереза Мей и да направи всичко възможно за положителен резултат.  \"Всички искаме да предотвратим възстановяването на границата между Северна Ирландия и Република Ирландия\", увери холандският премиер Марк Рюте. А ирландският премиер Лио Варадкар се обяви за удължаване на преходния период след Brexit с цел продължаване напреговорите в проблемните сфери на споразумението. Песимизъм за постигането на нещо конкретно тази вечер изразиха словашкият премиер Петер Пелегрини и президентът на Литва Далия Грибаускайте.   ", "date": "2018.10.17", "title": "Мей има надежда за напредък по т. нар. резервно решение за границата със Северна Ирландия"}
{"url": "https://www.actualno.com/europe/vzrivyt-v-kerch-e-atentat-napadateljat-e-myrtyv-news_700474.html", "text": "  Взривът, който стана в политехническия техникум в руския град Керч е атентат. Заподозреният е открит мъртъв. Той е на 18 години, тялото му е открито на втория етаж на сградата.     Припомняме, че 10 души загинаха, а 50 бяха ранени след взрива.   По-късно от следствения комитет на руската федерация обявих, че случилото се е терористичен акт, съобщи Лента. ру.", "date": "2018.10.17", "title": "Взривът в Керч е атентат, нападателят е мъртъв"}
{"url": "https://www.actualno.com/burgas/chist-vyzduh-za-burgazlii-obshtinata-vliza-v-mashtaben-eko-proekt-news_700467.html", "text": "  Бургас е една от общините, която ще се включи в програмата Лайф 2017. Тя се нарича \"Българските общини работят заедно за подобряване на качеството на атмосферния въздух. Това дава надежда за хората в града и региона, които от години са потърпевши от проблема със замърсяването на въздуха, предаде кореспондент на от града.     Голяма част от замърсителите са известни. Въпреки намаления си работен капацитет Лукойл Нефтохим си остава един от тях. И това се усеща най-често вечер, по миризмата, идваща от рафинерията. Заводът, производител на дървени плоскости Кроношпан, трафикът, отоплението с дърва и въглища. Причините са много, но има ли решениение чрез този проект и кои са първите стъпки?   Първоначално е предвидено да се започне с тестване и оценка на схемата за подмяна на горивните инсталации на 80 домакинства в Бургас. Най - проблемни в това отношение, особено през зимата, са кварталите \"Долно Езерово\", \"Победа\", \"Акациите\", к-с \"Възраждане\" и други.\r\nНа предстоящото заседание на местния парламент кметът Димитър Николов ще поиска общинските съветници да подкрепят това участие.  Периодът за изпълнение на проекта е дълъг - до 2024 година. Според една от предвидените възможности, Община Бургас би могла да осигури на близо 2000 домакинства подмяна на конвенциалните методи на отопление с алтернативни. Това ще стане като се осигурят електрически отоплителни уреди и печки с еко пелети, вместо сега използваните такива, в които се горят дърва, въглища, стари дрехи и други материали, насищащи атмосферния въздух с прахови частици, вредни за здравето.   Усилията на общините - партньори по проекта са насочени към подобряване качеството на атмосферния въздух чрез изпълнение на мерки, заложени в Програмите за подобряване на качеството на въздуха, които да доведат до минимизиране на фините прахови частици в големите градове и създаване на механизми за подпомагане на домакинствата.", "date": "2018.10.17", "title": "Чист въздух за бургазлии: Oбщината влиза в мащабен еко проект "}
{"url": "https://www.actualno.com/europe/narastva-brojat-na-zaginalite-v-kerch-news_700482.html", "text": "  Нараства броят на загиналите в Керч, съобщи председателя на антитерористичната комисия Сергей Аксьонов. До момента загиналите са 18 души, съобщи Интерфакс. Над 40 души са ранени. Повечето от пострадалите са младежи.     Припомняме, че по-рано в керчинския политехнически техникум се чуха взрив и стрелба. Според следствието става дума за терористичен акт.   Преди минути Лента. ру излезе с информация, че властите не гледат на случилото се, като на терористичен акт. По предварителна информацията нападателят е открил стрелба, след което те самоубил.", "date": "2018.10.17", "title": "Нараства броят на загиналите в Керч"}
{"url": "https://www.actualno.com/vraza/vrachani-shte-gradjat-pametnik-cheshma-na-rejisiora-ludmil-kirkov-news_700448.html", "text": "  Паметник-чешма в знак на уважение към съгражданина на врачани Людмил Кирков ще бъде изградена в градинката пред Дома на техниката. Неин автор ще бъде скулпторът Милен Каменов.     Инициативата е по повод 85-тата годишнина от рождението на твореца и бе съобщена днес от кмета Калин Каменов на брифинг в общината. “Искаме децата и внуците ни да познават този забележителен творец на българското кино\", каза  кметът пред журналисти.   Идеята е паметникът да бъде открит за 24 май 2019 г. Инициативният комитет е с председател актьора Филип Трифонов, един от обичаните от режисьора Людмил Кирков творци, участник във знаковите за цяло поколение български филми \"Момчето си отива\", \"Оркестър без име\". Паметникът ще представлява барелеф с лика на режисьора в горната си част, определено е място за бележити дати от биографията на твореца, а филмова лента ще продължава  върху паважа пред монумента. Кинолентата ще бъде осветена от малки лампи и така ефекта от атракцията ще се засилва вечер. Чешмата ще бъде на две нива – за възрастни и деца, уточни Милен Велчев, а филмографията  на твореца ще може да се види на гърба на паметника.\r\n30 хиляди лева е сумата, необходима за изграждането на паметника-чешма. \"Открита е набирателна сметка за дарение\", каза кметът Каменов и допълни, че е дълг на врачани да  запазят родовата си памет и да покажат любовта си към уникалното българско кино, чиито автор бе Людмил Кирков. “ Всички ние виждаме стара Враца в неговите ленти и си спомняме детството“.  Предвидено е от 10-16 декември във Враца да има безплатни прожекции на филми на режисьора, на които ще бъдат поканени творческите  екипи, заснели творбите. Прожекциите ще бъдат в обновената Градска концертна зала. Актьорът Филип Трифонов  е потвърдил участието си на 1, 11 и 14 декември за срещите със зрители. На 14 декември, когато е рождената дата на Л.Кирков, ще бъде показан филма“ Момчето си отива“, на 15 декември – “Оркестър без име“.   Първата копка за паметника-чешма е предвидена за 1 ноември – Денят на Народните будители.", "date": "2018.10.17", "title": "Врачани ще градят паметник-чешма на режисьора Людмил Кирков"}
{"url": "https://www.actualno.com/football/nejmar-podskazva-na-barselona-che-iska-da-se-vyrne-news_700486.html", "text": "  рез лятото на 2017 година напусна по изключително изненадващ и демостративен начин Барселона, а ПСЖ плати освобождаващата му клауза от 222 мл. евро. Престоят му на \"Парк де Пренс\" обаче не се оказва толкова магичен, колкото си мислил, че ще е. Освен това той е все по-малко мотивиран в отбора и не желае да остава в Париж.  Също така Неймар все още поддържа много добра връзка с повечето от бившите си съотборници в Барселона и това го счита като добър знак.     Бившият играч на каталунците е една от големите трансферни цели на Флорентино Перес. Имаше спекулации, че дори още през лятото може да премине на \"Сантяго Бернабеу\", но според медиите в Испания трансферът е отложен за лятото на идната година. Именно и заради това евентуално завръщане в Барселона би изненадало мнозина.\r\nКакви знаци дава Неймар на Барселона и от кога, може да прочетете в .", "date": "2018.10.17", "title": "Неймар подсказва на Барселона, че иска да се върне"}
{"url": "https://www.actualno.com/sofia/zamestnik-kmetyt-na-sofija-evgeni-krusev-ne-misli-za-ostavka-news_700477.html", "text": "   . Това коментира пред журналисти на зам.-кметът на София Евгени Крусев, по време на проверката на ремонта на бул. „Константин Величков“ във връзка с исканата му оставка от \"Спаси София\" заради промяна на виброизолационната подложка, използвана при .     По думите на Крусев е странно гражданска организация да лобира за определени фирми. „За мен фирмите нямат никакво значение. Важното е обектът да се завърши в срок и с необходимото качество. Нито едно решение не е взето еднолично от мен - именно затова се свика експертният съвет, там 29 човека да имат еднакво мнение по един въпрос е много трудно постижимо, освен ако те не са убедени в това“, коментира още зам.-кметът на София.\r\nРазговаряхме с фирмата, която доставя т.нар. виброизолационна подложка, и неин представител пътува към България. Той ще внесе допълнителна яснота и ще обори неверните според тях твърдения, които бяха казани в публичното пространство. Нашата задача като възложител на ремонта е да осигурим най-доброто качество и цена и дълговечност на влаганите материали“, заяви Крусев.\r\nТой обясни, че . Тези материали, които се заменят, се одобряват от строителния надзор, който прави т.нар. „анализ на цената“ тоест няма да бъде платена нито една стотинка повече за даден материал, ако той бъде заменен по време на строителството.     „ “, обясни той. Крусев добави, че е имало и забележки по отводняването.\r\nПолучихме становище от „Столичен електротранспорт“, че вместо да се подобрят, показателите на релсовия път, те ще се влошат. Затова беше свикан експертен съвет и 29 души единодушно потвърдиха това становище и решиха, че проектът трябва да бъде променен. Затова възложихме поправките на друг проектант“, добави Крусев. По думите му в идейния проект е било предвидено да се използват материалите, които сега се полагат на улицата, но при изработването на работния проект, проектантът ги е променил.         Продължават скандалите с ремонта на възловия в центъра на София. След сигнал на неправителствената организация \"Спаси София\" и след проверка от страна на bTV, бяха показани ключови промени в проекта за трамвайното трасе.  Става дума за влагане на неподходящи материали - така наречените виброизолационни подложки за трамвайните релси, които да обират вибрациите, и по този начин да се намали вредното въздействие върху старите сгради в центъра на столицата.  От репортажа става ясно, че инженерът, който прави проекта на релсовия път, се отказва да работи по него тъкмо заради промяната и поставянето на неправилната подложка под трамвайното трасе. ", "date": "2018.10.17", "title": "Заместник-кметът на София Евгени Крусев не мисли за оставка"}
{"url": "https://www.actualno.com/burgas/novi-avtomobili-poluchi-burgaskata-policija-news_700410.html", "text": "  Tържествена церемония по предоставяне на 73 патрулни полицейски автомобили с повишена проходимост се проведе на Морска гара в Бургас. Колите са осигурени в рамите на механизма за спешна помощ по фонд „Убежище, миграция и интеграция“ , фонд „Вътрешна сигурност“, както и по Рамковото споразумение „Подкрепа за справяне с миграционния натиск по българските външни държавни граници“.     Областната дирекция на МВР – Бургас получи 53 автомобила, а Зоналното жандармерийско управление – Бургас, 20. Колите са оборудвани със система за разпознаване на регистрационни номера, която посочва издирвани автомобили. Освен това полицаите ще разполагат и с друга техника, която помага да бъдат спирани принудително превозни средства, да се подава бърза информация, да се обезопасяват местопроизшествия.\r\nОбластният управител на Бургаска област Вълчо Чолаков поздрави полицаите за новата придобивка и каза, че гледката на тези автомобили го респектира и се надява да е така и с всички които погазват закона. Според него тези коли са вид надграждане и начин за бърза реакция на полицията.   Да бъдат залавяни бързо нарушителите пожела кметът на Община Бургас Димитър Николов. Така градът и регионът ще станат още по-добро място за живеене.   Новите автомобили бяха осветени от църковни служители, които се помолиха за здравето на полицаите, за тяхната успешна работа и безопасност.", "date": "2018.10.17", "title": "Нови автомобили получи бургаската полиция"}
{"url": "https://www.actualno.com/scene/edni-ot-naj-dobrite-tango-muzikanti-v-sveta-pristigat-v-bylgarija-news_700451.html", "text": "   Българските почитатели на аржентинското танго ще имат възможността да чуят едни от най-добрите танго музиканти в света.     На 29-ти октомври Роберто Сири Квинтет ще представят специалния проект “70 years of tango” като част от турнето си. Присъстващите ще могат да са насладят на магията на танца и музиката. Едно истинско вдъхновение, което ще плени публиката и ще “разкаже” истории, които ще държат вниманието на слушателите от първия до последния тон.\r\nМаестро Роберто Сири е един от най-известните и емблематични музиканти, доайен на аржентинското танго, роден в Буенос Айрес, Аржентина. Започва да свири на пиано и бандонеон на 5 годишна възраст, на 9 вече има участия в ресторанти и кафета, а на 15 е учител по пиано и теория на музиката.\r\nСобствената му кариера стартира през далечната 1954 година, когато създава своя квартет и бива поканен да свири заедно със секстета на Радио Аржентина. През годините свири с едни от най-известните днес танго музиканти Марсело Низинам, Хорацио Ромо, Валтер Кастро, Гилберто Перейра, Роксана Фонтан, Карлос Мартинес, Андрес Рамос и много други. През 2005-та виртуозът събира оркестъра Los Muchachos de Antes, с който постигнат рекордни продажби за това време.   В момента Маестро Роберто Сири свири заедно със своя съвсем нов оркестър \"Roberto Siri Quinteto\", чиито членове са: Роберто Сири (режисура, пиано и банданеон), Инес Флорес (банданеон); Ариел Галиано (бас и китара), Маркос Прес (цигулка) и Хавиер Сети (вокал).\r\nОт 2012 година насам участва в международни турове като част  от фестивали, милонги, концерти в театри и ръководи майсторски класове по танго в целия свят.    В София квинтетът ще гостува за първи път и музикантите отправят своето предизвикателство към любителите на най-страстната музика. Публиката ще има възможността да чуе най-новия проект на музикантите, а именно “70 years of tango”!\r\nБИЛЕТИ на цена от 20 лева може да се купят от мрежата на - OMV, билетен център НДК, Office 1 Superstore, Orange Center, Usit Colours и други. На място в деня на концерта ще са 25 лева.", "date": "2018.10.17", "title": "Едни от най-добрите танго музиканти в света пристигат в България"}
{"url": "https://www.actualno.com/sofia/bsp-poiska-ostavkata-na-fandykova-zaradi-graf-ignatiev-news_700452.html", "text": "  Общинските съветници от БСП в София официално поискаха оставката на столичния кмет Йорданка Фандъкова. Причината - новият скандал за ремонта на \" \".     \"Очевидно Столична община не разполага с необходимия административен  капацитет, за да се справи с управлението на града. А вече стана ясно,  че и безобразно нарушава Закона при провеждането на обществените  поръчки, както и при реализирането на самия инвестиционен процес\", казват от БСП.   Червените казват и как Фандъкова инспектира ремонти, \"смело заплашва със санкции и прекратяване на договори\", но за ремонта на \"Граф Игнатиев\" е имало \"скандална промяна на предмета на обществената поръчка, а именно - материал, който е използван за ремонт на трасето\" на трамваите. \"Това е драстично нарушаване на Закона за обществените поръчки. Тук вече  не говорим нито за визия, нито за естетически критерии, нито за  недовършен обект. Става въпрос за конкретно нагло нарушение на Закон,  което е престъпление\", посочват от БСП.", "date": "2018.10.17", "title": "БСП поиска оставката на Фандъкова заради \"Граф Игнатиев\""}
{"url": "https://www.actualno.com/plovdiv/shte-ima-li-otnovo-goljam-futbol-na-stadion-plovdiv-news_700460.html", "text": "  До две години стадион „Пловдив” ще бъде върнат отново към живот. Това е целта, която си поставя местната власт, като в съоръжението ще бъдат инвестирани 15 милиона лева.     С тези средства се предвижда да бъде завършен първият етап от реконструкцията. В него се включва всичко на Кота 0 - терен, писта, насипните трибуни, плюс елемент от козирката. При завършването на този етап стадионът ще е готов да приема мачове от Първа лига. До момента работата по стадиона се забави заради спорните авторски права на проекта. Бившият главен архитект на Пловдив Валентин Маринов настоява, че той държи правата за съоръжението, но градските власти не могат да намерят категорични доказателства за това. Заместник-кметът Георги Титюков увери, че са вложили огромни усилия, но така и не са открили книжата, които да показват ясно чий точно е проектът. Въпреки споровете, от общината са категорични, че архитект Маринов ще има роля по реконструкцията на стадиона. „Арх. Маринов може да е спокоен, че ще работи дейно по проекта, защото, който и да го вземе няма как да мине без неговата експертиза”, заяви пред журналисти кметът Иван Тотев.  Община Пловдив предвижда и изграждането на огромен многоетажен паркинг, който ще е най-големия за града до стадиона. По предварителни разчети, съоръжението ще осигури места за 1000 автомобила.   Връщането на стадиона към експлоатация се чака с нетърпение от пловдивската общественост. В града в момента има остра нужда от съвременно съоръжение за провеждане на футболни срещи. Стадионите на четирите отбора в града – Ботев, Локомотив, Марица и Спартак са далеч от мечтаното състояние.    В момента стадион „Христо Ботев“ представлява строителна площадка, след като преди 5 години там започна изграждането на изцяло ново съоръжение. След срива на КТБ обаче, изграждането на „Колежа“, както е известен стадиона сред феновете на Ботев, бе спряно. След придобиването на контролния пакет акции от Георги Самуилов през миналия месец бяха предприети действия за възобновяване на строежа, но това ще отнеме поне година и половина. През това време Ботев ще продължи да играе своите срещи на базата в Коматево, която за разлика от стадионите е в перфектно състояние. \r\nСтадионът на другия елитен отбор – Локомотив, също не е в цветущо състояние. Два от секторите са затворени за публика, а трибуна „Бесика“, където са най-върлите привърженици на клуба, е направена от метални конструкции, след като оригиналната трибуна рухва през шампионската 2004-та година. Собственикът Христо Крушарски вече изрази желание за по-големи инвестиции, но това ще стане след гласуването на концесия.\r\nНадежда през последните месеци за нов стадион има за Спартак Пловдив. Новият собственик на клуба взе съоръжението на концесия като се ангажира да направи изцяло нов стадион. В Марица от своя страна продължават да играят своите срещи на терена в квартал „Кършияка“.   Стадион „Пловдив“ е най-големият стадион в България. По проект съоръжението, което в миналото носеше името „9-ти септември“, има 50 000 седящи зрителски места.\r\nСтадионът е официално открит през 1950 година. Капацитетът тогава е едва 30 000 седящи места. Основно е реконструиран през 1962 г., като се построява втори етаж на западната трибуна. Капацитетът тогава нараства на 42 000 места, като се поставят и 4 стоманобетонени кули с осветление. В края на 80-те години е издигната и останалата част от втория етаж на стадиона. Старите лампи са демонтирани и са поставени 4 нови стоманени кули с височина 70 м, внесени от Полша. С рухването на комунизма ремонтът е замразен малко преди пълното завършване на съоръжението. 10 години по-късно на практика на него вече не се играят футболни срещи. От 2000 година стадионът се използва основно за контролни срещи и мачове на детски и юношески формации.   „Голямата къща“, както е известен сред феновете стадиона, пази спомена за велики футболни мачове. Тук са се играли както уникални дербита между пловдивските отбори, като и международни срещи. Именно на стадион „Пловдив“ Ботев побеждава грандове като Барселона и Байерн Мюнхен. Локомотив пък играе тук мачове с Оксер, Ювентус и Лацио. Сега има огромни надежди сред пловдивчани, че един ден тук отново ще се играе голям футбол.", "date": "2018.10.17", "title": "Ще има ли отново голям футбол на стадион „Пловдив“?"}
{"url": "https://www.actualno.com/europe/60-ot-bylgarite-smjatat-che-sme-spechelili-ot-chlenstvoto-si-v-es-news_700429.html", "text": "  Ново проучване на Евробарометър показва, че българите значително подкрепят членството на страната ни в Европейския съюз.      Процентът на българите, които смятат, че членството ни е донесло дивиденти, е по-голям спрямо подобно изследване, проведено през април тази година. Общо погледнато, резултатите сочат за нарастваща положителна оценка за членството в ЕС не само у нас, но и във всички 28 страни държави членки. , което представлява най-високият процент от 1983 г. насам.   На въпрос \"как бихте гласували, ако утре в България се проведе референдум за членството на страната в ЕС\", повече от половината българи (54%) биха изразили съгласие с присъединяването. Напускане пък биха подкрепили 17% от българите и същия процент европейци.\r\nНай-голям дял хора биха гласували за напускане във Великобритания (34% срещу 51% за оставане), Кипър (26% срещу 55%), Чехия (23 срещу 45 процента), Италия (23 срещу 43 процента) и Гърция (23 срещу 59 на сто). На обратния край на скалата са Люксембург и Ирландия (и в двете 83% биха гласували за оставане, а 7% - за напускане), Германия (79 срещу 9 на сто) и Португалия (72 срещу 9 процента).  Проучването на Евробарометър е проведено между 8 и 26 септември 2018 г. сред 27 601 европейци, интервюирани пряко от Kantar Public във всички държави членки.   ", "date": "2018.10.17", "title": "60% от българите смятат, че сме спечелили от членството си в ЕС"}
{"url": "https://www.actualno.com/business/deloto-za-zastrahovatelja-olimpik-be-otlojeno-news_700472.html", "text": "        Според временния ликвидатор Павлос Накузи години ще са нужни, за да  се установи на колко хора компанията дължи пари и колко може да върне.   Делото беше отложено заради оспорване дали тъкмо Накузи трябва да отговаря за ликвидацията на дружеството, предава bTV.\r\nКазусът „Олимпик” постави под въпрос работата на службата, която следи застрахователите в Кипър.  Властите в Никозия отказаха да отговарят на въпроси.   В писмо от Сметната палата коментираха, че те са засекли проблеми с  финансите на „Олимпик” още през 2015 г. и са предупредили надзора. След  това компанията е продадена на „Хиспакол”, зад която стои Дието Гонзалес  Алонсо. За него пък са предупреждавали испанските власти. Надзорът,  обаче, разрешава сделката.\r\nТака се стига до това лято, когато се оказва, че на „Олимпик” ѝ се губят над 250 млн евро.    Онези, които чакат да им се върнат пари заради анулираните застраховки, ще чакат дълго.   Журналистът от вестник „Политис” Михалис Теодороу, който разследва  казуса „Олимпик” е категоричен, че надзорът в Кипър има сериозни  пропуски.\r\n„Ликвидаторът, който сега управлява компанията, беше посочен от  Виктория Натар, която ръководи надзора над застрахователите. Така някой,  който не иска да се разкрие какво всъщност се случва с „Олимпик”,  продължава да я управлява”, заяви Михалис Теодороу.", "date": "2018.10.17", "title": "Делото за застрахователя \"Олимпик\" бе отложено"}
{"url": "https://www.actualno.com/education/mon-podpisa-pyrvija-dogovor-za-modernizacija-na-101-gimnazii-news_700421.html", "text": "        Контрактът със софийската фирма „Ес-Джи 81“ ЕООД на Албена Цветанова Василева е за инженеринг – проектиране, авторски надзор и изпълнение на СМР за модернизация ПГТ „Проф. д-р Асен Златаров“ и на ПГХХТ „Дмитрий Иванович Менделеев“ във Варна. Той е на стойност близо 2 461 190 лв. с ДДС.   Поръчката е прекратена за добричките Финансово-стопанска гимназия и ПГ по туризъм, а също така за търговищките ПГ по икономическа информация и Професионално-техническа гимназия. Причината, посочена от комисията по избора, е, че не е подадена нито една подходяща оферта за тези обекти.\r\nКомисията е класирала на първо място „Билдинг груп“ ЕООД за две гимназии във Варна - ПГ „Проф. Асен Златаров“ и ПГ по туризъм „Михалаки Георгиев“.  Ангажимент на консорциум „Стосин-Би-Русе“ ще бъдат трите гимназии в Русе – ПГ по механотехника, ПГ по икономика и управление и ПГ по строителство, архитектура и геодезия.   Варненските Търговска гимназия и ПГ по строителство архитекура и геодезия ще се изпълняват от консорциум „Инженеринг ПГ“.\r\nИнженеринговата поръчка за обновление на 101 професионални гимназии бе открита от МОН през септември месец  миналата година и за изпълнението й са предвидени над 100 млн. лв. с ДДС.  Средствата за нея са осигурени от Оперативна програма \"Региони в растеж\", приоритетна ос „Регионална образователна инфраструктура“.    Гимназиите от всички 28 области в страната са разделени в 46 обособени позиции и всеки кандидат имаше право да кандидатства за не повече от две.   Предвижда се да бъдат ремонтирани учебни корпуси и работилници, да бъдат санирани сградите, да се подменят отоплителни, ВиК и електро- инсталации. Инвестицията включва също ремонт на спортни площадки, дворни пространства и др. Във всички гимназии ще бъдат създадени условия за достъп на хора с увреждания.", "date": "2018.10.17", "title": "МОН подписа първия договор за модернизация на 101 гимназии"}
{"url": "https://www.actualno.com/society/remonti-na-am-trakija-i-hemus-news_700466.html", "text": "  Шофьорите, пътуващи в посока Бургас, да карат внимателно и със съобразена скорост при 112-ти км на АМ „Тракия“ в района на Цалапица. Движението се осъществява само в аварийната лента поради ремонтно-възстановителни дейности на греда на надлеза над автомагистралата, повредена след удар от извънгабаритен товар. Очаква се предвидените дейности да завършат до 8 ноември 2018 г.     Агенция „Пътна инфраструктура“ припомня, че поради ремонт на съоръженията при 17-ти и 18-ти километър в посока Бургас движението се осъществява двупосочно в платното за София. Двупосочно е и движение в платното за София между 35-ти и 41-ви км на АМ „Тракия“ поради ремонт на двата виадукта при 37-ми и 38-ми километър. Ремонтни дейности се извършват и на моста над р. Елшишка при 89-ти км и превозните средства преминават двупосочно в платното за Пловдив. За улеснение на трафика в края на всяка работна седмицата в тези участъци има реверсивно движение. В петък - две ленти в посока Бургас и една за София, а в неделя - две ленти за София и една за Бургас.   В момента на АМ „Хемус“ се ремонтира долното строене на 4 виадукта - при 19-ти км (виадукт „Потоп“), 33-ти км (съоръжението при тунел „Витиня“), при 36-ти километър (виадукт „Коренишки дол“) и при 51-ви км (виадукт „Разлив“). На съоръжението при 9-ти км (в района на с. Яна) се подменят дилатационните фуги. Поради това движението в района на съоръженията при 9-ти, 33-ти, 36-ти км се извършва двупосочно в платното за Варна. На виадукта при 51-ви километър се ремонтира платното за Варна и там трафикът преминава двупосочно в платното за София.\r\nЗа улеснение на трафика и повишаване безопасността на движение при 9-ти км на АМ „Хемус“ в петък има две ленти в посока Варна и една за София, а в неделя се осигуряват две ленти за София и една за Варна.  Заради ремонтните дейности по съоръженията е ограничено движението на тежкотоварните камиони над 12 тона. Превозните средства се отклоняват при 30-ти км от пътен възел „Витинска река“ по път I-1 София – Ботевград и път II-17 Околовръстен път на Ботевград, след което се връщат обратно на АМ „Хемус“ при 47-ми км при пътен възел „Ботевград“ и обратно.   ", "date": "2018.10.17", "title": "Ремонти на АМ \"Тракия\" и \"Хемус\""}
{"url": "https://www.actualno.com/blagoevgrad/kak-se-sanira-dvojno-i-trojno-po-skypo-blagoevgrad-e-kreshtjasht-primer-news_700395.html", "text": "  Разследване на журналистката Мариета Димитрова разкрива реалните цени на уж безплатното саниране по Програмата за енергийна ефективност и за странни разминавания в парите, плащани за различни сгради в Благоевград.     Тя разказва, че след внимателен преглед на Програмата за енергийна ефективност  и проследяване на свършената работа има сериозно разминаване с твърденията на властите. По думите ѝ, .   \"Парите за безплатното саниране ще бъдат платени от данъкоплатцитe, включително и тези, които не са се възползвали от програмата\", каза Димитрова по време на конференцията \"История на корупцията в България в годините на преход към демокрация\".\r\n\"Вторият важен момент е, че . Санирането означава нещо друго. То включва конструктивна проверка на сградата, да се подсили, укрепи и ремонтира, където и ако е необходимо. Процесът на реалното саниране налага да бъдат изнесени живущите от въпросната сграда за период от най-малко 3-6 месеца, както се е случило в Германия и в Полша, където има такъв пример. Защото няма как да се проверят контруктивните проблеми и връзките между панелите без да бъде разбита замазката, без изкъртване на маси цимент и бетон. Така че това, което се случи в България, е всичко друго, но не и саниране. Нито пък е безплатно”, разказва журналистката.  Димитрова посочи и конкретни цифри и факти, които е разкрила по случая:\r\n\"Националната програма за енергийна ефективност се реализира в пари от държавния бюджет. Оплакванията за ниско качество също вече са налице, а фирмите-изпълнители се оказаха обвързани с представители на местната и централната власт. .    Програмата е гордост за управляващите и любима тема за критика на опозицията. В хода на разследването се оказва, че голяма част от фирмите, които са усвоили сериозни средства, са от кръга на опозицията.    Публикувани данни на страницата на Министерство на регионалното развитие и благоустройството (МРРБ) показват, че в началото на програмата през 2015 година, държавата е плащала по 300 лева на квадрат. Година по-късно, цените падат наполовина. . .\r\nКонсултирахме се със стоителен предприемач, който работи у нас и в чуждина. .  През 2017 година попитахме бившият вече заместник-кмет на Благоевград инженер Янко Янков откъде идва тази огромна разлика в цените. Оказа се, че той е бил част от експертния състав, който е писал Програмата за енергийна ефективност. Тогава той ни обясни, че . Тоест \".\r\n\"Тези обяснения обаче, не дават отговор на друг въпрос. Защо има огромна разлика в цените за синаране на няколко идентични блока, извършени приблизително по едно и също време в Благоевград?   Потърсих информация от Закона за достъп до обществена информация от Община Благоевград. Изисках техническите паспорти, докладите от обследване на 4 сгради с идентична етажност и  разгърната застроена площ. Докладите от обследването бяха писани под индиго – едни и същи за четирите блока. Каква беше разликата обаче в цените? Документите показваха, че . . Това е два пъти по-евтино и аз не можех да си обясня откъде идва разликата. . Това поражда съмнения за съществуването на корупционни схеми за отклоняване на част от парите на данъкоплатците\", разказа Димитрова.\r\n\"Със сключени договори за целево финансиране са общо 2022 сгради, с договори на обща стойност близо 2 милиарда лева. Финансов ресурс с такъв обем превръща санирането в най-големият проект на държавата и затова отчетността и прозрачността около него са много важен въпрос\", категорична е журналистката.   Димитрова е сигурна: \"Оказва се, че най-големият проект става най-голямата кражба в последните няколко години. След множество публикации по въпроса, . Първата корекция идва след като установява, че цените са далеч над тези на свободния пазар. Следва и второ занижаване на максималните стойности. През октомври, 2015 година, цената е фиксирана на 348 лева на квадратен метър. Още тогава разликата е драстична и в същото време по европейската програма цената е 114 лева на квадратен метър. .\r\n\"Друг проблем, на който, се натъкнах беше качеството. Само два месеца след саниране на един от блоковете, покривът протича. Той е издържал в продължение на 40 години преди санирането, но малко след това започва да пропуска вода. Така след ремонта на държавата са налага нов ремонт, за който на собствениципе се налага да събират пари, за да си платят сами. В най-ниските части на фасадата се забелязват огромни отвори, от които също вода прониква в сградата. Обяснението на фирмата-изпълнител беше, че те нямат вина, защото липсват тротоарни плочки и те няма как да оформят фасадата. Натъкнахме се на случаи, в които дограмата на хората беше захваната за стиропор. Отстраниха този проблем, след като потърсихме фирмата-изпълнител, но има снимки, които показват нелепата им работа преди това\", продължи с фрапиращите примери Димитрова.   Оказва се също, че никой не включил да се използват негорими материали в програмата, което е задължителен елемент от сигурността на високите сгради.\r\n\" \", твърди Димитрова. \"Впечатление прави споменатият вече заместник-кмет по строителството Янко Янков от ГЕРБ, който преди да стартира програмата негова фирма прави 80 % от обследванията в града. В този период той не е бил заместник-кмет. Какво се случва обаче след това? Няколко фирми, свързани с него, в периода когато той вече е заместник–кмет, печелят три от най-големите поръчки за саниране в града. Като например фирма, която прехвърля на дъщерята на жената, с която живее. Тази фирма се оказа първенец в санирането за цяла България, което показва, че те са усвоили над 6 милиона лева от програмата\", разкри журналистката. от поста на 13-ти юни, 2017 година. А срещу Димитрова има заведено дело от общинския съветник Андон Тодоров - защото журналистката била написала коментар срещу него, в който го обвинява, че подкрепял безрезервно кмета Атанас Камбитов във всичките му решения, \"защото получил блокче, което да санира\".", "date": "2018.10.17", "title": "Как се санира двойно и тройно по-скъпо - Благоевград е крещящ пример"}
{"url": "https://www.actualno.com/business/deklaracii-za-proizvedeni-kolichestva-zyrno-shte-se-podavat-edin-pyt-v-godinata-news_700404.html", "text": "        Съгласно една от промените се предвижда да отпадне задължението на земеделските производители да подават декларации всяко тримесечие, за произведени количества зърно по видове. Декларация ще се подава веднъж годишно от всички производители, с което се намалява административната тежест, а получената информация ще обхваща цялото произведено зърно.   Във връзка с премахването на производствените квоти за захар и изоглюкоза в ЕС от 1 октомври 2017 г. от закона отпадат разпоредбите, уреждащи производствените квоти и одобрението на рафинериите и на производителите на изоглюкоза. Промяната в сектор „Захар“ е свързана и с приемането на Регламент на Комисията, който урежда задължение за предоставянето на данни от държавите-членки до ЕК относно цени, производство и информация за пазара на захар и изоглюкоза.", "date": "2018.10.17", "title": "Декларации за произведени количества зърно ще се подават един път в годината"}
{"url": "https://www.actualno.com/pleven/dojde-red-za-remont-na-plevenskata-avtogara-izbirat-proektant-news_700413.html", "text": "  Неугледната от много години плевенска автогара ще бъде ремонтирана със средства от общинския бюджет. В сегашния си вид и функционалност тя може да се бори само за трета категория. След ремонта ще може да претендира дори за първа, съобщиха от общинската управа.     Шест дружества са подали оферти по обявената от Община Плевен обществена поръчка за изготвяне на работен и инвестиционен проект и упражняване на авторски надзор на ремонта на автогарата. Обявената прогнозна стойност на поръчката е 40 000 лв. При разглеждането на предложенията станало ясно, че само един от кандидатите е представил всички документи, доказващи съответствие с поставените изисквания. В книжата на останалите 5 фирми са констатирани липса, непълнота или несъответствие на информацията. В срока за отстраняване на липсите само три от дружествата са подали нужните допълнителни документи, съобщиха още от общинската управа.   Община Плевен е изготвила техническо задание за проектиране на работен инвестиционен проект. Според него в приемната сграда на автогарата трябва да е  осигурена климатизация в чакалнята, места за сядане на поне 50 пътници, помещение за съхраняване на багаж, съответен брой тоалетни с мивки за пътниците, отоплено помещение за майки с деца, подемна платформа или рампа за придвижване на инвалидни колички и др.  \r\nВ обособената територия за движение и престой на автобусите трябва да се проектират контролирани вход и изход, нова твърда настилка на площадката с пътна маркировка, минимум 8 оборудвани с навеси сектори за заминаващи и преминаващи автобуси, информационни електронни табла за пристигащи и заминаващи автобуси и др. Освен \"жива\" охрана, на автогарата ще има осигурено видеонаблюдение.  Преди време кметът на Плевен Георг Спартански съобщи, че ще предложи за обсъждане в местния парламент да бъде изтеглен нов инвестиционен кредит от общо 6 млн. лв. за четири важни обекта. Един от тях е основният ремонт на автогарата.   ", "date": "2018.10.17", "title": "Дойде ред за ремонт на плевенската автогара, избират проектант "}
{"url": "https://www.actualno.com/curious/8-dumi-koito-nosjat-negativna-energija-news_700385.html", "text": "  Знаете ли, че думите, които изричаме имат много голяма сила и  обикновено те определят негативни или позитивни хора сме. Има думи, които напълно източват позитивната ви енергия и са причината за постоянните проблеми, които ви заобикалят. Ето кои са те и често използвате, които трябва възможно най-скоро да замените или тотално да премахнете от речника си:      -тази дума носи много негативна енергия. Опитайте се да я избягвате, особено когато проблемите ви са наистина сериозни. Тя може да ви донесе много нещастие. Опитайте се да я замените с някоя малко по-позитивна дума.    - тази дума напълно унищожава вашата положителна енергия. Използвайте я възможно най-рядко, тъй като е най-големият враг на щастието. Думата „Не“ ви зарежда с изключително много негативна енергия, която дава отражение върху живота ви. Опитайте се да изразявате мислите си, използвайки възможно най-рядко тази дума и да не я поставяте като бариера пред вас. - това е най-негативната дума, която не бива да произнасяте дори на шега. Тя е много силна дума и е заредена с много лоша енергия. Има множество нейни синоними, с които можете да я замените и чрез които ще можете да изразите чувствата си. Също така преди да кажете нещо подобно се замислете дали наистина чувствате омраза към някого или просто не го харесвате.   - много хора знаят, че тази дума привлича тъмните сили около вас. Ако искате да имате щастлив живот и да сте в добри отношения с всички около вас, не произнасяйте тази дума. Помислете много добре дали животът ви е ад и дали е правилно да го наречете точно така.    - „Никога не казвайте никога“, тази поговорка е много вярна и наистина не трябва да ползвате тази дума. В този живот нищо не се знае. По този начин вие се заричате, че няма да направите дадено нещо, а всъщност може да дойде ден, в който да сте си променили решението или да ви се наложи да го направите. - когато казвате нещо подобно за някого другуго, не бива да се притеснявате, защото енергията на думата не е чак толкова силна, че да успее да повлияе на друг човек. Много внимавайте обаче, когато говорите за себе си. Това са думи, които често изричаме, когато сме в депресия, а трябва да внимавате с тази дума.     - когато казвате колко сте уморени, вие насочвате цялата си останала енергия към умората. Не забравяйте, че винаги имате резервни сили, на които можете да се доверите напълно.    – това е една от най-лошите думи, които можете да използвате. Думата „Трябва” веднага изпраща към мозъка ви сигнал, че това, което „трябва” да направите е задължително. А това ви кара да чувствате досада и раздразнение. Заменете „трябва” с „искам” и ще видите колко по-лесно ще стане всичко около вас.", "date": "2018.10.17", "title": "8 думи, които носят негативна енергия"}
{"url": "https://www.actualno.com/crime/izdirvat-79-godishen-myj-ot-stara-zagora-news_700422.html", "text": "  Областна дирекция на МВР - Стара Загора, издирва Илия Кирчев Гунчев, на 79 години, от Стара Загора.     Той е в неизвестност от 12 октомври 2018 г. Висок е около 165 см, с кафяви очи, слабо телосложение. Облечен е с черен анцуг и черно шушляково яке. \r\nУмоляват се гражданите, които разполагат с информация за Илия Кирчев Гунчев, да подадат сигнал на тел. 112 или в най-близкото районно управление на МВР.", "date": "2018.10.17", "title": "Издирват 79-годишен мъж от Стара Загора"}
{"url": "https://www.actualno.com/showbusiness/jasen-e-pobediteljat-vyv-vip-brother-news_700435.html", "text": "        Изпълнителят на „Кекс“ се е договорил с продуцентите за престижното първо място, което да го изстреля на още по-големи висоти.   Бизнесменът Петко Димитров е другият сочен за финалист участник. Папи Ханс обаче го превъзхожда, тъй като има различна фенска маса. Харесван е от интелектуалци заради произведенията, които пише, както и от тийнейджъри, впечатлени от певческите му творби. Това го прави идеален за победител и продуцентите са го пресметнали предварително.   Въпреки че във визитката си за шоуто каза: „Ако човек не се излага, не се забавлява. Излагането е пирът на душата“ , то в Къщата премисля всяко свое действие и гледа да се покаже като пич. За себе си споделя, че е притеснителен, честен, добър, скромен, срамежлив, а когато се забавлява, става Папи Ханс.   Смята за свой грях, че „обожава кифли“. Твърди, че е бил с манекенки, актриси, певици, интелектуалки. Общото между всичките е, че са били красиви, но не смята, че това го прави повърхностен. „Момиче без големи устни, тесен ханш, фин глезен, голям прасец не става. Просто никога. Ама аз чак сега осъзнавам, че съм повърхностен“ , споделя Константин.    ", "date": "2018.10.17", "title": "Ясен е победителят във VIP Brother"}
{"url": "https://www.actualno.com/politics/otpusnaha-13-mln-lv-za-hramove-v-lovech-burgas-i-za-duhovnata-seminarija-v-plovdiv-news_700405.html", "text": "  Правителството одобри допълнителни разходи по бюджета на Министерския съвет за 2018 г. в размер на 1 300 000 лв. От тях 200 000 лв. са за довършителните дейности по новостроящия се катедрален храм „Св. Св. Кирил и Методий“ в град Ловеч, а 500 000 лв. - за довършителни дейности по новостроящия се храм „Св. Николай Чудотворец“ в гр. Бургас, кв. Меден рудник.  С останалите 600 000 лв. ще бъде направен основен ремонт на Пловдивската духовна семинария „Св. Св. Кирил и Методий“.     С постановлението на правителството храмовете и семинарията ще се превърнат в духовен център на областните градове, съчетавайки религиозна, просветна и социална дейност.   ", "date": "2018.10.17", "title": "Отпуснаха 1,3 млн. лв. за храмове в Ловеч, Бургас и за духовната семинария в Пловдив"}
{"url": "https://www.actualno.com/curious/6-priznaka-che-e-vreme-za-pochivka-news_700389.html", "text": "  Колкото и силен духом да е един човек, не винаги може да издържи на постоянно напрежение и стрес. Понякога трябва да си давате почивка, за да не преуморявате тялото си.     Има няколко признакa, че то и психиката ви вече не издържат и е време за малко релакс. Ако не се чувствате добре, губите концентрация и не се справяте в работата, трябва да спрете за момент и да се замислите дали не е време за почивка.     - не искате да правите абсолютно нищо и не намирате смисъл изобщо да се захващате. Не искате дори да се виждате с приятелите и семейството си. Това е знак,че сте прекалено натоварени или наскоро се е случило нещо, което е разтърсило живота ви. Опитайте се да се отдръпнете от ежедневието за няколко дни, за да премислите хубаво ситуацията и да продължите да водите един пълноценен живот.   - будите се често или много трудно заспивате. Доста често сте прекалено изморени и въпреки това не можете да заспите по цяла нощ. Това е знак, че нещо ви тревожи и го мислите прекалено много. Каквото и да е то, не трябва да позволявате то да наруши хармонията в живота ви. - дразните се и на най-малките неща, на които преди дори не сте обръщали внимание. Безсънието или липсата на щастливи моменти се стига до лесна раздразнимост. Опитайте се да разнообразите живота си и не хабете нервите си за толкова дребни и незначителни неща.    - очите ви се насълзяват дори в моменти, в които няма причина или пък тя е прекалено незначителна. Готови сте да се разплачете във всеки един момент. Това означава, че психиката ви е много слаба и води до доста проблеми.     - когато човек преживява труден период от живота си, това са най-често срещаните симптоми. Дори да спите цяло денонощие, когато се събудите пак се чувствате отпаднали, сякаш не сте спали с дни. Въпреки тежкия момент, който ще се наложи да преживеете, вие не трябва да се отказвате от живота, тъй като той продължава. - нищо не ви интересува и искате просто дните да минават по-бързо.Каквото и да се случва, за вас е без значение и си мислите, че по-зле няма как да стане. В този момент сякаш сте загубили всякаква надежда, но това не е така. Запомнете, че нещата никога не са само черни. Опитвайте се да намерите и доброто в една неприятна ситуация.    Най-доброто, което можете да направите за себе си  в този момент, е наистина да отидете на почивка. Без значение дали сами или с любимия, отделете си един уикенд, в който да се откъснете от ежедневието. Оставете техниката на страна и се насладете на природата и заобикалящите ви неща. Ще се заредите с нова енергия, а проблемите, които мислите, че имате, ще ви се сторят много по-малки и лесни за решение.   ", "date": "2018.10.17", "title": "6 признака, че е време за почивка"}
{"url": "https://www.actualno.com/smolyan/sled-zapoj-vyzrasten-rodopchanin-schupi-vrata-si-i-pochina-news_700423.html", "text": "   Той открил трупа на 67-годишния Роман Мустанов пред къщата си към 5,20 тази сутрин и подал сигнал на телефон 112.     По случая е образувано досъдебно производство, а тялото на починалия е транспортирано в МБАЛ „Д-р Братан Шукеров“ - Смолян. При аутопсията не са установени данни за насилствена смърт, съобщиха от полицията. Според запознати става въпрос за нещастен случай.   Пенсионерът бил вечерта с компания на кръчмата в селото. След като заведението затворило той останал да си допива отпред. Тръгнал към дома си, но по пътя се строполил и счупил прешлени на врата.\r\nНамерен бил на 200 метра от къщата му. Предполага се, че пиян е загубил равновесие и се е ударил в стена. Според прегледа е получил шийна травма. Мъжът бил механик преди да се пенсионира.  ", "date": "2018.10.17", "title": "След запой възрастен родопчанин счупи врата си и почина"}
{"url": "https://www.actualno.com/europe/gazova-eksplozija-v-ruski-tehnikum-ima-desetki-jertvi-video-news_700427.html", "text": "  Експлозия е избухнала политехническия техникум в руския град Керч. Според руската информационна агенция \"Риа Новости\" има десетина жертви, петдесетина души са ранени.      Съгласно първоначална информация, взривът е станал в столовата. Засега версията е газова експлозия. Не е ясно обаче какво точно я е причинило.\r\nМеждувременно в руския аналог на Facebook - \"ВКонтакте\", се появи информация, че няма достатъчно линейки, които да поемат пострадалите. Затова някои от ранените са били натоварени на обществен транспорт, за да бъдат откарани в болница.  Град Керч е един от най-старите градове на Кримския полуостров. Намира се на Керченския полуостров, в най-източната част на Кримския полуостров, на брега на Керченския проток между Черно и Азовско море.", "date": "2018.10.17", "title": "Газова експлозия в руски техникум, има десетки жертви (ВИДЕО)"}
{"url": "https://www.actualno.com/asenovgrad/pet-katastrofi-s-velosipedisti-v-asenovgrad-ot-nachaloto-na-2018-g-news_700330.html", "text": "  Пет са възникналите пътнотранспортни произшествия с участието на велосипедисти в Асеновград за изминалите девет месеца на 2018 г. При инцидентите един от колоездачите е загинал, а четирима са пострадали, съобщиха за Actualno.com от РУ-Асеновград. Една от петте катастрофи е възникнала по вина на велосипедиста, спрямо който е взето административно отношение.     Най-честите нарушения, които колоездачите допускат, са неправилно движение по пътното платно, включително и по пешеходни пътеки, внезапна промяна на посоката на движение, неподаване на конклудентни знаци при движение и сигнализиране спрямо другите участници в движението, както и липса на светлоотразителни елементи и екипировка. Статистиката сочи, че пътните инциденти с велосипедисти възникват основно през летните месеци. „По всички участъци на територията на РУ-Асеновград е възможно да възникне пътнотранспортно произшествие, при положение, че не се спазват разпоредбите на ЗДвП, а водачите на МПС, включително и колоездачите, не са внимателни и предпазливи.“, обясняват от Полицията.\r\nКато по-опасни се посочват главните пътища, тъй като пътникопотокът там е много голям и доста тежкотоварни автомобили се движат по платното ежедневно. Мерките, които са предприети, с цел намаляване на инцидените с велосипедисти в Асеновград, а и в цялата пловдивска област, са разяснителни кампании, информация до средствата за масово осведомяване, беседи в училища и детски градини, както и активен контрол при нулева толерантност, съгласно ЗДвП, спрямо водачите на МПС и ППС.", "date": "2018.10.17", "title": "Пет катастрофи с велосипедисти в Асеновград от началото на 2018 г."}
{"url": "https://www.actualno.com/pleven/nagraden-uchitel-v-klasnata-staja-trjabva-da-se-analizira-a-ne-da-se-zubri-news_700318.html", "text": "  Старши учителят по география в плевенската Математическа гимназия „Гео Милев” Чавдар Тошков започна тази учебна година по различен начин. На тържеството на 17 септември т.г. той бе награден за иновативни методи на учение, внедрени в класната стая. Наградата е новоучредена от фондация Teaching Alpha. Освен Чавдар Тошков, с нея са отличени още двама негови колеги в страната – в София и в Разград.     Тази пролет Teaching Alpha обяви, че ежегодно ще поощрява нововъведенията в образователния процес от учители в държавните училища в България и ще разпространява техните идеи и истории.\r\nВсеки ученик или родител може да номинира учител, като разкаже защо смята, че методите му са различни, по-продуктивни и успешни. След получените номинации екип на фондацията селектира финалистите, с които се провежда интервю. Накрая, чрез Фондация \"Родова памет\", са наградени най-отличаващите се практики. Ето какво заяви пред отличеният Чавдар Тошков:   И двете, разбира се. Но второто е особено ценно за мен. Бях много изненадан от номинацията, защото в нея са участвали мои ученици, завършили по различно време в училищата, в които съм преподавал – СУ „Анастасия Димитрова” и Математическата гимназия „Гео Милев” в Плевен. Това ме кара да мисля, че тези мои 36 учителски години досега не са били напразни и че съм успял със своята работа да помогна на млади хора да се формират като личности и да намерят своя път в живота. А те чрез номинирането ми за тази награда изказват своята благодарност.  Даскал е бил Ботьо Петков, даскали са били много от нашите възрожденци. Аз не мога да се приравня с тях - опитвам се да бъда просто учител. И възпитател, донякъде. Старая се да изградя в моите ученици такива качества, каквито ще са им необходими за живота след като завършат училище. Всички млади хора в един момент разбират, че реалността в живота не е това, което са си представяли като тийнейджъри. С моята работа се опитвам да им помогна да се адаптират към онова, което ги очаква.    Да си истински даскал е нещо велико. За съжаление през последните години ние, учителите, сме по-скоро администратори, статистици, писари др. Държа се естествено с учениците и се стремя да създам такъв контакт с тях, чрез който по-лесно да спечеля доверие и да постигна целите на всеки урок. Старая се да сме в постоянен искрен диалог. Предполагам, че те са ми сложили прякора „Защотко”. . Постоянно и за всичко им го задавам. Този въпрос държи будно съзнанието им. Това е основното в часовете ми по география. За мен е по-важно учениците да се научат да анализират, отколкото да назубрят поредния урок и да го преразкажат. Проблема с телефоните го решавам радикално. Първия час ги предупреждавам, че могат да ползват телефоните си само, ако им дам задача да потърсят чрез тях някаква информация. През останалото време телефонът стои изключен, както и моят, разбира се. Ако забележа, че някой си играе с телефона в мой час, апаратът бива изхвърлен в кошчето. Няма значение колко струва.    Тази граница е много мобилна и до голяма степен зависи колегите. Някои от тях държат да демонстрират сериозна дистанция. Не знам какъв резултат постигат, защото моят подход не е такъв. Работя в училище, в което учениците знаят до къде могат да стигат без да се качват на главата ми и да има учебен процес непрекъснато. Те са нормални мислещи хора и сами трябва да определят границата без да налагам някакви норми в това отношение. Първата реформа в образованието, която си спомням, беше . Тогава започнахме да създаваме т.нар. – учебно-производствени комплекси. Учениците учеха до 10-ти клас в гимназии, после отиваха в професионални училища да усвояват някаква професия. На книга изглеждаше добре, но на практика нищо не се получи и . Това, което става през последните години в образованието, е нещо подобно. Идеите са хубави, но реализацията им е непредсказуема. Абсурдно е един ученик на 14-15 години да завърши основно образование. Това води до форсиране на учебното съдържание до толкова, че ученикът няма време да осмисли материала, който му се преподава. Новата реформа, която тече от 2016 г., все още не е дала своя краен резултат – той ще стане ясен след три години, когато сегашните деветокласници станат абитуриенти и завършат образованието си по новите учебни планове и програми. Според мен резултатът ще бъде различен от очаквания и то насочен в негативна посока. На първо място системата трябва да е такава, че да . На второ място, тя трябва да даде възможност за изява на ученика не само на олимпиади и състезания, а и при един разговор в коридора или училищния двор. На трето място системата трябва да , в неговите действия в клас и извън него. На четвърто да формира нов тип взаимоотношения между учител и ученик - отношения между двама души свързани в обща работа за постигане на определена цел. Една от грешките, които допускаме ние, учителите, е, че  непрекъснато се стремим да  информираме учениците без да има обратна връзка, да наложим своето мнение като най-правилно и меродавно без да се интересуваме за мнението на ученика по разглеждания проблем. Игнорираме го като мислещ субект и като личност. \r\nВероятно една от причините да бъда номиниран за наградата, е това, че винаги съм гледал на учениците като големи хора, и съм създавал отношения, с които да постигнем  общи цели. А тези отношения изискват непрекъснат контакт помежду ни. Много по-важно е да се научат да анализират информацията, отколкото да я възпроизвеждат. Ролята на преподавателя според мен е да даде възможност на ученика да мисли, да предлага своя хипотеза и да я аргументира. А след това заедно с учителя да проверят дали тази хипотеза може да се превърне в теза. При сегашната система обаче това е много трудно.\r\nНай-силният ми випуск досега беше през 1997 г. Влизането в часовете с учениците от този випуск беше за мен беше голямо удоволствие. П Бяха безкрайно мотивирани по всички предмети, защото искаха да влязат специалност „Информатика” в Софийския университет, а летвата на кандидатстудентските изпити тогава беше вдигната до небето. И успяха – сега много от тях са на високи позиции в IT сектора. ", "date": "2018.10.17", "title": "Награден учител: В класната стая трябва да се анализира, а не да се зубри"}
{"url": "https://www.actualno.com/actualno/na-dynoto-news_700402.html", "text": "  Забележете: Да се говори за бедността отдавна е десета глуха на медиите. Мухлясала стена в лабиринта от теми, която няма как да издържи на сензационния порой от прихващачите на внимание като катастрофи, кражби, убийства, търкалящи се в складове репортери, изписването на \"Локо София\" на мемориала на мира в Хирошима. В такава конкуренция данните на Евростат, че над 2 милиона българи живеят на ръба на социалното изключване в поголовна бедност, са някаква маргинална тема и фонов шум, който буди досада и бързо потапяне с натъпкани в джобовете камъни в новинарския поток.     Как бедността стана безинтересна? \r\nЕто как: политическата адженда се фокусира върху прилепчиви теми в няколко оси - неолиберализъм-консерватизъм, Сорос и Антисорос, Путин и Тръмп и серията от битови инциденти, с които настъпателно се започва новинарска емисия. Eжедневната размазана кола по магистрала \"Тракия\" се превърна в информационен дар и рейтингообразуващ фактор, от който никой не иска да си лиши. Но вероятно най-големият проблем е, че новите леви движения се концентрираха върху проблемите за правата, ЛГБТ общностите, сексуалните издевателства на #MeToo и един креслив порив към виктимизация, в който оскърбените и унижените не са презряната работническа класа, която продължава да съществува и да се пържи в собствен си сос на 500 лева заплата и 700 лева разходи, а онези, чиито в повечето случаи безпроблемно икономическо съществуване е накърнено от терзанията по смяна на пола. В това отношение новите леви извършиха изключително наивна подмяна по пирамидата на Маслоу, а и на самия Маркс - фокусът попадна върху високите стъпала, когато самите основи продължават да стоят разнебитени, но всеки гнусливо бяга от досега с тях. Бедността стана немодерна.\r\nИ не само немодерна: стана неразбираема и неразказуема. В политическия наратив бедността е резултат не от несправедливост, а от сто процентов погрешно изживян живот. Провалът не е системен, а личен. Вместо сбъдване на тоталитарната амбиция за монетарен успех, си се сгромолясал на дъното и сега трябва да теглиш така, както се тегли в ада, но приживе, че да се подготвиш навреме. А медиите комфористки удостиха социалното изключване с невнимание : На бедността се гледа само отгоре, през статистика. Дроново наблюдение. Един Карбовски не е достатъчен, друг няма. А за него лекомислено се махва с ръка, че видиш ли все по дъната ходил, нямало ли друга работа. Два милиона маргинали изглежда не са ви достатъчни. Абе мани, дай да видим какво е рекъл Путин, Орбан и Барозу и да помислим как да се ориентираме геополитически.  Дезориентация.  Райко Байчев     ", "date": "2018.10.17", "title": "На дъното "}
{"url": "https://www.actualno.com/balkani/135-hil-lv-otivat-za-obuchenie-na-dyrjavni-slujiteli-ot-zapadnite-balkani-news_700398.html", "text": "        Това реши Министерският съвет, като одобри промени на утвърдените разходи по области на политики по бюджета на Министерството на външните работи за 2018 г. Проектите ще бъдат изпълнени от Дипломатическия институт към министъра на външните работи по линия на бюджетната програма „Международно сътрудничество за развитие и хуманитарни въпроси“.   Първият проект е „Специализиран семинар по енергийна дипломация“, който ще се проведе в София до края на 2018 г. и е предназначен за младши дипломатически служители на държавите от Западните Балкани и Източното партньорство (Албания, Босна и Херцеговина, Косово, Република Македония, Сърбия, Черна гора, Армения, Грузия, Молдова и Украйна).\r\nВторият проект - „Изграждане на институционален капацитет на структура, занимаваща се с обучителна и публична дейност, към Министерството на външните работи и европейската интеграция (МВнРЕИ) на Молдова“ ще постави основите на бъдещия дипломатически институт в Кишинев.  ", "date": "2018.10.17", "title": "135 хил. лв. отиват за обучение на държавни служители от Западните Балкани"}
{"url": "https://www.actualno.com/society/oblekchavat-iziskvanijata-za-lov-na-diva-svinja-news_700407.html", "text": "         Отпада изискването за присъствието на длъжностно лице от държавното горско или държавното ловно стопанство при индивидуален лов на дива свиня в ловностопанските райони, предоставени на ловните дружини. Изменението е поради спешната необходимост от редуциране броя на дивите свине в страната, с цел превенция на заболяването африканска чума по свинете.   При провеждане на индивидуален лов на дива свиня в държавните ловни стопанства и ловностопанските райони към държавните горски стопанства, изискването за присъствието на длъжностно лице остава, когато лова се провежда по линия на организирания ловен туризъм.\r\nОблекчаването на изискванията при провеждане на индивидуално ловуване на дива свиня в ловностопанските райони, предоставени на ловните дружини, е с цел увеличаване на интензивността при отстрела на вида.  ", "date": "2018.10.17", "title": "Облекчават изискванията за лов на дива свиня"}
{"url": "https://www.actualno.com/pleven/vyzstanovjavat-konkursa-za-mladi-operni-pevci-na-imeto-na-gena-dimitrova-v-pleven-news_700383.html", "text": "  Ръководството на Плевенската филхармония е предложило на общинската управа в Плевен през следващата година да се възстанови Националният конкурс за млади оперни певци на името на Гена Димитрова. Идеята за него е на самата оперна прима. Първото издание на конкурса бе в края на септември 2006 г., а второто - през 2009 г. След това по различни причини инициативата на плевенска сцена да показват таланта си млади оперни дарования замря.     Възстановяването на конкурса е едно 20-те предложения за проекта на културния календар на Община Плевен за следващата година. През 2019-а се навършват 100 години от първото професионално театрално представление в Плевен, 150 години от основаването на НЧ „Съгласие 1869” и 150 години от създаването на първия частен революционен комитет от Васил Левски в града ни. Ще се проведат и вторите издания на фестивала за куклен театър „Шарено петле”, на Брас бенд фест „От бай Дико до „Тико, тико…”, планира се и Второ издание на международния симпозиум по скулптура.   Постъпилите предложения ще бъдат обсъдени от обществено-експертния съвет по култура в Плевен. Ще бъде изготвен проект на Културен календар 2019, който ще бъде предложен за одобрение на кмета Георг Спартански.  Окончателното решение  кои събития ще бъдат включени в културния календар и какво ще е финансирането им, ще вземе местният парламент, съобщиха от общинската управа.  ", "date": "2018.10.17", "title": "Възстановяват конкурса за млади оперни певци на името на Гена Димитрова в Плевен"}
{"url": "https://www.actualno.com/moresport/zlatni-medali-za-smesenata-ni-dvojka-po-akrobatika-na-mladejkite-olimpijski-igri-video-news_700390.html", "text": "  Мариела Костадинова и Панайот Димитров - смесената ни двойка в акробатиката, спечели втора титла от младежките олимпийски игри в Буенос Айрес. След като преди дни взеха златото като част от обединения мултинационален гимнастически отбор, българските състезатели взеха златото и в индивидуалната дисциплина, съобщи БНР.      Това е голяма мечта на всички акробати от много години и мисля, че ние я сбъднахме и направихме много хора щастливи“, заяви треньорът на двойката ни Гергана Динева.   \"Чувството е…не мога да го опиша с думи. Защото да чуеш българския химн на стълбичката на такова състезание е нещо много голямо. Посвещаваме медала на родителите ни, на всички наши треньори, на федерацията, на всеки който се е радвал за успеха ни\", заяви щастливият медалист Панайот Димитров.\r\nМариела Костадинова добави: \"Чувствам се страхотно, много добре. Беше неописуемо. Посвещавам тази титла на абсолютно всички, които работиха с нас – треньори, хореографи и на близките си.\"  Мариела Костадинова и Панайот Димитров са възпитаници на клубовете КСА Бургас и \"ОРЕЛ\" Айтос.    ", "date": "2018.10.17", "title": "Златни медали за смесената ни двойка по акробатика на Младежките олимпийски игри (ВИДЕО)"}
{"url": "https://www.actualno.com/varna/23-to-izdanie-na-festivala-listopad-na-spomenite-shte-se-provede-vyv-varna-news_700391.html", "text": "  За поредна година Варна ще бъде домакин на мащабен музикален проект, който се организира със съдействието на Съюза на пенсионерите.     Фестивалът \"Листопад на спомените\" ще се проведе на 19, 20 и 21 октомври в зала „Конгресна” на Дворец на културата и спорта.   Участие в събитието ще вземат 148 колектива и 74 индивидуални изпълнители от цялата страна от Ботевград, Благоевград, Белоградчик, Балчик, Бургас, Варна , Велико Търново, Габрово, Горна Оряховица, Добрич, Дряново, Кърджали, Крапец, Малко Търново, Никопол, Пловдив, Плевен, Русе, Разград, Сандански, Силистра, Свищов, Стара Загора, София, Търговище, Тутракан, Чирпан, Шабла, Шумен.\r\nПубликата ще може да се наслади и на изпълненията на специалните гостуващи състави от гр. Болгород - Днестровски и с. Заря, Одеска област от Украйна. Над 1600 изпълнители ще се състезават в шест категории: Градски и популярни песни, Автентичен фолклор, Обработен фолклор, Класическо и школувано пеене, Авторски песни от всички категории и Художествено слово. Петчленно жури, съставено от специалисти от различни жанрове изкуства, ще оценява изпълненията. Официалното откриване на фестивала ще бъде на 19 октомври от 17 ч. и ще бъде закрит на 21 октомври от 17 часа.  ", "date": "2018.10.17", "title": "23-то издание на фестивала \"Листопад на спомените\" ще се проведе във Варна"}
{"url": "https://www.actualno.com/crime/rajonna-prokuratura-kazanlyk-zapochna-razsledvane-na-incidenta-v-arsenal-news_700403.html", "text": "  Под ръководството на Районна прокуратура-Казанлък се извършва разследване за причиняване на средни телесни повреди на повече от едно лице поради незнание или немарливо изпълнение на занятие или на друга правно-регламентирана дейност, представляваща източник на повишена опасност, съобщиха от прокуратурата.     До момента е установено, че днес около 8,45 часа, в цех в Завод №3 на „Арсенал“ АД –Казанлък, в резултат на запалване на барутна маса, е възникнало възпламеняване, което е предизвикало локален взрив. То не се е разпространило извън помещението или в други цехове, допълва БГНЕС.   Пострадали са шестима работещи в цеха, като четирима от тях са получили фрактури и други по-леки наранявания и са настанени за лечение в болници в Казанлък и Стара Загора, а другите двама са прегледани и освободени за домашно лечение. На мястото на инцидента са Дичо Атанасов, окръжен прокурор на гр. Стара Загора и Таня Димитрова, районен прокурор на гр. Казанлък.  В момента се извършва оглед на местопроизшествие и се изземват следи, предстоят разпити на свидетели, назначаване на експертизи – балистични, медицински, технически и др. процесуално-следствени действия.   ", "date": "2018.10.17", "title": "Районна прокуратура-Казанлък започна разследване на инцидента в \"Арсенал\""}
{"url": "https://www.actualno.com/starazagora/s-konkurs-stara-zagora-tyrsi-koncepcija-za-vtorichen-gradski-centyr-news_700394.html", "text": "        Концепцията трябва да включва изработване на подробен устройствен план – план за регулация и застрояване на имоти в местността „Курбанова чешма“ на Стара Загора.\r\nСпечелилият първо място проектант ще получи 4000 лева, за второ място – 2000 лева, а за трето – 1000 лв.\r\nПрогнозната стойност на договора, който ще се сключи със спечелилия в конкурса, е 50 000 лева без ДДС. Той ще е за предварителен и окончателен проект за ПУП-ПРЗ.     Припомняме, че са в ход и други конкурси за градоустройство в Стара Загора – единият е за изграждане на монумент „Център на Вселената“, а другият - за нова визия на Руския пазар.\r\n6000 лева плаща местната управа за изработка на монумент с надпис „Център на Вселената“. 7000 лева пък е наградният фонд за идеен проект за нова визия и благоустрояване на Руския пазар с разширение на  улица „Капитан Петко войвода“.\r\nИдейният проект за Руския пазар, който бъде класиран на първо място, ще получи награда от 4000 лева, за второто място наградата е 2000 лева, а за трето – 1000 лева. Първенецът ще сключи договор с местната управа за работен проект на стойност 100 000 лева.    Община Стара Загора ще избира проект за монумент „Център на Вселената“, като за първо място е предвидена награда от 3000 лева, за второто място е 2000 лева, а за третото – 1000 лв.   Парите за наградния фонд са осигурени от ексдепутата от ГЕРБ Пламен Русев и бизнесмена Николай Далаков – собственик на винарска изба. Средствата са внесени по дарителската сметка на общината. Самото изграждане на знака с впечатляващ надпис е неин ангажимент.\r\nИдеята хрумнала на Пламен Русев по време на многобройните му пътешествия по света. След като видял забитото колче в Аржентина с надпис \"Края на света\" и в Еквадор „Средата на света“, си казал: „Защо пък родният ми град да не е центърът на Вселената!?“.\r\nСъгласен с твърдението, че центърът на Вселената е в Стара Загора е и директорът на обсерваторията в града, според който е твърде късно вече някой да го оспори, защото вече е патентовано.\r\nКогато монументът бъде изграден, който мине през Стара Загора и се спре до него, ще получи сертификат за спомен, който ще удостоверява, че е бил в центъра на Вселената.   ", "date": "2018.10.17", "title": "С конкурс Стара Загора търси концепция за вторичен градски център"}
{"url": "https://www.actualno.com/viewpoint/ostavka-v-bylgarija-samo-ako-umresh-ili-borisov-kaje-news_700418.html", "text": "  Аз подписвам това, което ми предложи комисията като решение. Краткият отговор (дали съм наредил на инж. Асен Тасев да направи експертен анализ дали може да се ползва по-евтин антивибрационен материал за трамвайното трасе по ул. \"Граф Игнатиев\" в София) е \"не\". Краткият отговор на Тасев според bTV обаче е \"да\". А въпросният инженер първо участва в комисията, която де факто решава, че въпросният материал не може да се ползва, след това прави \"анализ\" и влиза в експертен съвет, който гласува да може да се използва по-неподходящия за случая материал - въпреки че официално съветът не е бил свикан за това, а защото имало проблеми с отводняването и геометрията на релсовия път. Това излезе от обясненията на една от \"перлите\" в кметската корона на Йорданка Фандъкова – зам.-кметът, отговорен за транспорта в София, Евгений Крусев.     Г-н Крусев смая и с друго изказване – попитан дали познава Законът за обществените поръчки, той отговори: \"Не в детайли\"!\r\nДори за показали отдавна безсподобното си нахалство и скрити зад \"благи\" усмивки субекти като кметицата на София Йорданка Фандъкова е твърде нагло да променят условията в договорена обществена поръчка след като е подписан договор. А изглежда точно това е положението с трамвайното трасе по \"Граф Игнатиев“.   Случаят беше разкрит от \"Спаси София\". Абсурдът и наглостта са невероятно големи, защото за такива случаи има решение на Европейския съд. То гласи – не може да се продължи изпълнението на договор за обществена поръчка, в която се въвежда ново техническо и/или ценово предложение. Но г-н Крусев тези неща не ги знае в детайли. Интересно какво ли знае тогава – да подписва каквото му каже някой друг?  Разбира се, в скандала пак ги има познати имена. \"Джи Пи Груп\" изпълнява строителните работи, а отстранена е \"ПСТ\". Първата компания отдавна се свързва с Валентин Златев, а втората пък е считана за част от империята на Пеевски, но директни документални следи за това няма – само косвени.\r\nИ именно защото много добре се знаем, няма как да не изникне и въпросът дали ОТНОВО няма някакво преразпределение зад кулисите? Все пак един от собствениците на \"Джи Пи Груп\" Владимир Житенски избухна доста яростно в ефир срещу тези, които сатанизират компанията му. Само че малко пропусна да ги обяви – пак защо ли? Отговорът със сигурност има нюанси, но един никога не се променя – гарван гарвану око не вади.   Точно това е и проблемът с Крусевците, Фандъковите и всичките други, получаващи парите си от нас, данъкоплатците – те не работят за нас. Работят за Политическото Слънце, което грее в момента и защото ги огряло, никога не пропускат да хвърлят сянка, когато трябва. Днес ще е София, утре ще е друг град, днес ще е строителство, утре ще е здравеопазване, вдругиден – образование и т.н., и т.н.    Отдавна писна. Но явно не сме готови да направим това, което трябва. Още не ни стиска.  Ивайло Ачев ", "date": "2018.10.17", "title": "Оставка в България – само ако умреш или Борисов каже"}
{"url": "https://www.actualno.com/society/slujiteli-na-sofijskata-opera-napisali-loko-sofija-na-memoriala-v-hiroshima-news_700416.html", "text": "   съобщи БНТ.     Новината е била потвърдена от директора на Софийската опера и балет акад. Пламен Карталов.\r\nЯпонската полиция разследва случая. \r\nТри графита оскверниха мемориалния парк. Един от тях е на български и гласи \"Локо София\".  Малко по-късно от операта изпратиха официално обяснение по случая:\r\n\" Софийска опера и балет изразява искреното си възмущение и потрес от извършеното посегателство срещу Мемориалния парк на мира в гр. Хирошима, за което японските власти проверяват двама служители от техническия екип на турнето на Операта в Япония.     Осъждаме този вандалски акт, който засяга по недопустим и непристоен начин паметта на жертвите на атомната бомбардировка от 06.08.1945 г. Това е ужасно поругаване по хулигански подбуди на символа на една световна трагедия.      Поднасяме извиненията си на японския народ, който стана жертва на необмислените постъпки на български граждани, решили да изразят футболните си пристрастия по крайно обиден и неуместен начин. Те трябва да понесат с цялата тежест на закона последствията от действията си. Софийска опера и балет категорично се разграничава от извършителите, като същите нямат място в трупата ни и затова прекратяваме напълно отношенията си с тях. Изразяваме готовността си за всякакъв вид съдействие на японските власти при провеждане на разследването по случая.  Признателни сме за щедрото гостоприемство, с което бяхме посрещнати на японска земя. Изразяваме искреното си съжаление, че плодотворната ни съвместна дейност вече 20 години, посветена на красотата и изкуството, както и последните триумфални  успехи на представленията на \"Кармен\" и \"Турандот\" на Софийската опера и балет в Япония, бяха помрачени от този неприятен инцидент \".", "date": "2018.10.17", "title": "Служители на Софийската опера написали \"Локо София\" на мемориала в Хирошима"}
{"url": "https://www.actualno.com/society/kabinetyt-dava-blizo-1-mln-lv-za-obslujvane-na-pravitelstvenija-samolet-news_700399.html", "text": "        С цел поддържане на постоянна летателна годност, повишаване безопасността и сигурността на полетите, базовото техническо обслужване на самолет Еърбъс A319 се извършва периодично на всеки 2 години. От 28 май 2009 г., когато самолетът е приет за експлоатация в Авиоотряд 28, са извършени 5 базови технически обслужвания, като последното, правено през тази година, е с най-голям обем от изпълнени дейности и поради това, продължителността и стойността на прегледа е най-висока.   Извършването на базово техническо обслужване осигурява продължаване на летателната годност, висока безопасност и сигурност на полетите със специално предназначение, като при неизпълнение на тези дейности самолетът трябва да бъде спрян от експлоатация.", "date": "2018.10.17", "title": "Кабинетът дава близо 1 млн. лв. за обслужване на правителствения самолет"}
{"url": "https://www.actualno.com/cars/spad-na-prodajbite-na-avtomobili-v-es-prez-septemvri-news_700380.html", "text": "  През септември регистрацията на нови автомобили в Европейския съюз (ЕС) отбеляза доста драматичен спад, тъй като влезлите в сила от началото на месеца нови стандарти за отработените вредни газови емисии накараха автомобилните компании да увеличат рязко техните продажби през последния летен месец (преди да влезе в сила т.нар. WLTP стандарт).     В същото време обаче данните на Асоциацията на европейските автомобилостроители (ACEA) отчетоха поредно, макар и по-сдържано , като нашата страна заедно с Хърватия са единствените членки на съюза, отчели повишение на регистрацията на нови автомобили въпреки новия стандарт за газови емисии.   Продажбите (регистрацията) на нови пътнически автомобили в Европейския съюз се понижиха през септември с на годишна база, но след ръст от  31,2 на сто през август, като през деветия месец на годината бяха регистрирани нови . \"Това не трябва да е изненадващо, тъй като въвеждането на новия тест WLTP в началото на миналия месец предизвика изключителен скок в регистрациите на нови автомобили през август\", посочиха от асоциацията.\r\nАгенцията ACEA отбеляза, че през септември и петте водещи европейски автомобилни пазари са отчели солидни спадове, като най-силен е бил спада в (понижение с цели 30,5%), следвана от (с 25,4%), (с 20,5%), (със 17,0%) и (с 12,8%).  Въпреки солидния септемврийски спад, в рамките на първите девет месец на настоящата година регистрацията на нови автомобили в ЕС се увеличи с 2,5% до 11 951 957 броя благодарение най-вече силните продажби през летните месеци след отчетената преди това известна слабост в автомобилния сектор. От водещите пазари Испания остава лидер с повишаване на регистрираните нови автомобили през периода януари - септември с 11,7%, следвана от (повишение с 6,5%) и (с 2,4%), докато регистрацията на нови автомобили в се сви с 2,8%, а във Великобритания - със 7,5 на сто.   Според ACEA обаче продажбите на нови автомобили в България продължиха да нараства и в началото на есента, макар и с по-сдържано темпо, като през септември те се увеличиха спрямо година по-рано с 8,5% до 2 758 броя. Хърватия е другата единствена европейска държава, отчела повишение на регистрацията на нови автомобили през септември с 3,3 на сто.\r\nЗа първите девет месеца на настоящата година новите автомобили, регистрирани в България, за същия период на 2017-а година, като в процентно изражение нашата страна е изпреварена от пет от останалите 28 членове на ЕС.    ", "date": "2018.10.17", "title": "Спад на продажбите на автомобили в ЕС през септември"}
{"url": "https://www.actualno.com/healthy/davat-nad-163-mln-lv-za-speshna-medicinska-pomosht-news_700401.html", "text": "  С над 163 млн. лв. ще се финансира развитието на спешната медицинска помощ в България по Оперативна програма „Региони в растеж“ 2014-2020 г. За целта Министерският съвет даде съгласието си ръководителят на управляващия орган на програмата да подпише договор за безвъзмездна финансова помощ с Министерството на здравеопазването за изпълнението на проект „Подкрепа за развитие на системата за спешна медицинска помощ“.     237 обекта от системата на спешната медицинска помощ в цялата страна ще бъдат обхванати от предвидените по проекта дейности, които включват ново строителство, реконструкция, ремонт, преустройство, подобряване на достъпа за лица с увреждания до сградите и на прилежащото околно пространство. Така ще се обновят сградният фонд и оборудването в спешните отделения на лечебни заведения с над 50% държавно участие в капитала, 27 центъра за спешна медицинска помощ и разкритите към тях 170 филиала и 6 изнесени екипа. Ще бъдат купени 400 съвременни линейки с оборудване и апаратура, отговарящи на Медицинския стандарт „Спешна медицина“ и на най-добрите европейски практики и изисквания за своевременност, достатъчност, качество и безопасност.   Проектът „Подкрепа за развитие на системата за спешна медицинска помощ“ е с голяма обществена значимост и е един от най-мащабните и важни по оперативната програма. Изпълнението му ще осигури подходяща и ефективна здравна инфраструктура, допринасяща за подобряване на качеството и безопасността на медицинската помощ и за осигуряването на равнопоставен достъп до качествена медицинска помощ.  ", "date": "2018.10.17", "title": "Дават над 163 млн. лв. за спешна медицинска помощ "}
{"url": "https://www.actualno.com/education/kucheshki-jivot-v-studentski-obshtejitija-no-studentite-bili-predupredeni-snimka-news_700337.html", "text": "  Сигнал за отвратителни условия в блок 7 в Студентски град изпратиха студенти до медиите. В този блок трябва да живеят около 400 студенти. Според обяснения на отговарящия за поддръжката Никола Филчев (бел. ред. - да не се бърка с бившия главен прокурор ) пред БНТ се оказа, че ремонт не се е правил от 1977 година - тогава, когато блокът започва да функционира.       Facebook/Албена Христова Блокът сега се стопанисвал от Медицинския университет, като Софийският университет (СУ) дал общежитията на Медицинския и там са настанени студенти от Медицинския колеж \"Йорданка Филаретова\" и от УНИБИТ. Това се налагало, защото се ремонтирали три блока на СУ и било постигнато споразумение между ректорите на СУ и на Медицинския университет (проф. Герджиков и проф. Златков) блок 7 да се ползва.   Блокът щял да бъде изваден от употреба догодина, а сега не било опасно да се живее там, но ремонт няма да се прави. Минала и проверка на ХЕИ, а тя показала очевидното – че условията са много лоши. Казали сме какви са условията, може още днес да напуснат и ще им върнем парите, гласи официално уверение.  Нямаме никаква възможност да се преместим, защото наемите в София са високи, заявиха студенти, принудени да живеят буквално в свинщина.\r\nПред Нова телевизия студент се оплака, че е пропускал лекции заради лошите условия, които не е изтърпял и се е преместил в \"Княжево\", а от там пътува много дълго време. Студентка пък разказа, че живяла в стая, в която падали гълъби. Родителите ѝ дали пари, за да се направи ремонт. Друг неин колега пък си донесъл мебели. Няма и гаранция колко време ще трябва да бъдат преместени оплакалите се студенти - по техните думи.", "date": "2018.10.17", "title": "Кучешки живот в студентски общежития, но студентите били предупредени (СНИМКА)"}
{"url": "https://www.actualno.com/politics/nfsb-se-objavi-za-opozicija-sreshtu-siderov-v-parlamentarnata-grupa-na-obedineni-patrioti-snimki-news_700341.html", "text": "  Партията на Валери Симеонов НФСБ официално обяви, че \"снема доверието си\" спрямо Волен Сидеров като председател на парламентарната група на \"Обединени патриоти\". Ето какво гласи официалното съобщение:     \" По повод поредното нарушение от Волен Сидеров на решението на Политическият съвет на Коалиция „Обединени патриоти“ от 11.09.2018 г., с което „се одобрява и подкрепя дейността на представителите на Коалицията – членове на Министерския съвет“, подписано от тримата председатели на партиите от Коалицията, НФСБ заява, че:    1. Считано от 17.10.2018 г. народните представители на НФСБ снемат доверието от Волен Сидеров като изпълняващ длъжността Председател на парламентарната група „Обединени патриоти“;    2. Считано от 17.10.2018 г. народните представители от НФСБ ще се представляват от заместник-председателите на партията Валентин Касабов и Борис Ячев;  3. Публичните изявления и поведението на Волен Сидеров в страната и чужбина (вкл. в Русия) по никакъв начин не следва да се обвързват с ПП НФСБ \".\r\nПрипомняме, че в началото на седмицата партийната телевизия на \"Атака\" - \"Алфа\", \"заради правителството\". По канала на \"Алфа\" излизат само текстови съобщения на черен фон. Едно от последните касае именно Симеонов - че е подкрепял Истанбулската конвенция. Друго пък вменява вина на Симеонов - че извършил ерес заради статута на Македонската църква. И в двата случая твърденията са сложени под надпис \"Как Сорос още управлява България\". Симеонов беше един от хората, които вече втора седмица са \"заети\" в понеделниците, когато трябва да има коалиционен съвет на управляващите. От началото на миналата седмица Сидеров иска на този съвет да бъде обсъдена смяна на вътрешния министър Младен Маринов - заради със съпругата му Деница Гаджева, а отделно текат и \"совалки\" за нов генерален секретар на МВР.    ", "date": "2018.10.17", "title": "НФСБ се обяви за опозиция срещу Сидеров в парламентарната група на \"Обединени патриоти\" (СНИМКИ)"}
{"url": "https://www.actualno.com/varna/pyrvi-ucheben-den-za-vyzpitanicite-na-muzikalnoto-uchilishte-vyv-varna-news_700384.html", "text": "  С месец по-късно, днес 900 ученици и учители откриват новата учебна година в НУИ \"Добри Христов\".     Директорът на училището увери, че децата ще наваксат с учебния материал, който ще бъде преструктуриран и няма да бъдат лишени от полагащите им се ваканции.   Ремонтът на НУИ \"Добри Христов\" стартира през февруари тази година. Извършено бе реновиране на фасадата и покрива и на вътрешната част на сградата. Постройката е санирана, изградени са рампа и асансьор за хора в неравностойно положение. \r\nКонцертната зала, библиотеката и читалнята са изцяло ремонтирани и обновени. В учебните стаи е подменена настилка, както и звукоизолация на кабинетите за индивидуално обучение. Първият учебен ден в училището беше отлаган няколко пъти поради забавяне на ремонтните дейности.  ", "date": "2018.10.17", "title": "Първи учебен ден за възпитаниците на Музикалното училище във Варна"}
{"url": "https://www.actualno.com/society/pravitelstvoto-prie-zakona-za-horata-s-uvrejdanija-news_700414.html", "text": "   Това обяви министърът на труда и социалната политика Бисер Петков на брифинг в Министерски съвет. Вчера законодателството мина на обсъждане през Националния съвет за тристранно сътрудничество.      „Изпълняваме ангажимента, който правителството пое в подписания на 9 октомври план за действие за приемане на законодателство за хората с увреждания. В него се предвиждат и мерки за подкрепа на хората с увреждания – както финансова, така и подкрепа за изграждане на достъпна среда и подкрепа за работодателите за устройване и приспособявне на работни места за хора с увреждания. Искам да подчертая, че правата на хората с увреждания и мерките, предвидени в законопроекта, са обезпечени за следващата година с финансов ресурс общо от 486 млн. лв., който консолидира наличния финансов ресурс за тази политика в Министерството на труда и социалната политика, 133 млн. лв. от бюджета на Държавното обществено осигуряване, които се плащат сега като социални инвалидни пенсии в непълен размер, и допълнителните 150 млн. лв.4\", каза Петков.    Законопроектът ще бъде внесен до края на седмицата в Народното събрание, където ще започне неговото разглеждане.   Проектът на Закон за хората с увреждания въвежда нова индивидуална оценка, която е комплексна и ще отразява потребностите на човека с увреждане, изследвайки неговото здравословно състояние, функционалните затруднения и наличието на бариери при изпълнение на ежедневните му дейности, както и вида на необходимата подкрепа.   От 1 януари 2019 г. на хората с увреждания над 18 годишна възраст ще се предоставя месечна финансова подкрепа, която ще компенсира разходите, породени от увреждането и представлява сума, в зависимост от степента на увреждане. Размерът на финансовата подкрепа ще се определя в зависимост от линията на бедност. През 2019 г. хората с над 90% степен на увреждане с право на чужда, които получават социална пенсия за инвалидност, ще получават 57% от линията на бедност или 198 лв. на месец.\r\nСъс законопроекта се предвижда от 1 януари 2021 г. да се създаде Държавната агенция за хората с увреждания като нова структура към Министерския съвет. Тя ще изготвя индивидуалната оценка на потребностите на хората с увреждания и ще има водеща роля при координацията на цялостната държавна политика за техните права. Новата структура ще е правоприемник на сегашната Агенция за хората с увреждания. Към нея ще бъдат насочени служители от Агенцията за социално подпомагане, които до настоящия момент изпълняват политиките по социално-икономическа защита на хората с увреждания.    Предвижда се разработване и изпълнение на Национална програма в подкрепа на работодателите за финансиране на дейности по приспособяване и/или оборудване на работни места и осигуряване при необходимост на достъп до тях, с цел стимулиране и подпомагане на работодателите за наемане на хора с трайни увреждания. С проекта на Закона за хората с увреждания се регламентира защитената заетост за хора с тежки и множество увреждания. Предвижда се създаване на центрове за защитена заетост, като механизъм в подкрепа на трудовата интеграция на хора с тежки и множество увреждания.   Предвижда се изграждане на информационна система за хората с увреждания, която да служи за наблюдение и анализ на социално-икономическия статус на хората с трайни увреждания, за планиране на дейности, свързани със задоволяване на индивидуалните им потребности и за разработване на секторни политики. Информационната система ще поддържа профил на всеки човек с трайно увреждане с възможност за индивидуален достъп до персоналните данни за лицето чрез идентификация по реда на Закона за електронната идентификация.\r\nСъс законопроекта се създават възможности за публично финансиране на проектен принцип на дейности за изграждане на достъпна среда, с цел премахване на съществуващи пречки и прегради пред достъпността и в подкрепа на мобилността на хората с увреждания, по реда на Национална програма за достъпна жилищна среда и лична мобилност.\r\nПредвижда се от 01 януари 2020 г. финансирането и предоставянето на помощни средства, приспособления, съоръжения и медицински изделия за хората с увреждания да премине към системата на здравеопазването.   ", "date": "2018.10.17", "title": "Правителството прие Закона за хората с увреждания"}
{"url": "https://www.actualno.com/showbusiness/rusa-uchitelka-prespala-s-uchenik-shashna-vsichki-po-vreme-na-aresta-si-snimki-news_700441.html", "text": "        Сара Мадън Фоулкс от град Локхарт, щата Тексас, позира за полицейска снимка необичайно усмихната и лъчезарна. Блондинката изобщо не изглежда притеснена заради вероятността да влезе в затвора, а сякаш се забавлява.   Фоулкс се надява да избегне затвора, след като пледира виновна в съда. Това се случи след като адвокатът ѝ Джейсън Насур заяви, че омъжената учителка е широко усмихната на снимките, защото е невинна. „Това не е виновен човек, който току-що е бил хванат. Когато всичко се изясни, няма да е така, както изглежда” , каза той.  Учителката, която преподава анатомия и психология в гимназията, е обвинена, че е имала връзка с непълнолетното момче. През март тази година тя сама се предала на полицията. Разследването по случая започнало след сигнал на училищната администрация, че тя е показвала на ученика материали със сексуално съдържание, с цел да предизвика желание у него.   ", "date": "2018.10.17", "title": "Руса учителка, преспала с ученик, шашна всички по време на ареста си (СНИМКИ)"}
{"url": "https://www.actualno.com/moresport/aleksandra-nacheva-specheli-chetvyrto-zlato-za-bylgarija-na-mladejkata-olimpiada-news_700348.html", "text": "   Втора е Мария Висенте от Испания с 13,67 м, а трета остана Мария Привалова (Русия) с 13,03 м.     Това бе четвърти златен медал за страната ни на игрите.\r\nВ бокса Горяна Стоева загуби в полуфиналите на категория до 51 кг с 1:4 съдийски гласа  срещу Адижат Гбадамоси (Нигерия).\r\nВ състезанието по художествена гимнастика нашата Татяна Воложанина остана пета в крайното класиране със сбор от 62,100 т от четирите уред. Воложанина игра най-силно на бухалки (16.550), на обръч получи оценка 16.200 т, на топка - 14.800, а на лента - 14.550 т. Златото взе рускинята Дария Трубникова с 69.400 т. На второто място е Христина Похранична (Украйна) с 65.100 точки, а на третото място завърши италианката Талиса Торети с 64.650 т.  ", "date": "2018.10.17", "title": "Александра Начева спечели четвърто злато за България на младежката олимпиада"}
{"url": "https://www.actualno.com/sofia/nov-skandal-s-remonta-na-grafa-zastrashavat-li-nepodhodjashti-materiali-starite-sgradi-v-centyra-na-sofija-news_700343.html", "text": "   Продължават скандалите с ремонта на възловия булевард \"Граф Игнатиев\" в центъра на София.       След на неправителствената организация \"Спаси София\" и след проверка от страна на една от двете големи частни телевизии у нас -  bTV, бяха показани ключови промени в проекта за трамвайното трасе. , които да обират вибрациите, и по този начин да се намали вредното въздействие върху старите сгради в центъра на столицата.  От репортажа става ясно, че . Съгласно параметрите на обществената поръчка, въпросните подложки трябва да са от нов материал и с маса около 5 кг на квадратен метър. В крайна сметка победител в конкурса е \"Джи Пи Груп\". След като печели търга обаче, фирмата започва да полага антивибрационен материал, за който фактически е отстранена от процедурата фирма \"ПСТ градска среда Зона 2\", тъй като не отговаря на минимално заложените критерии в търга. Материалът е фирма Pandrol, докато \"Джи Пи Груп\" печели търга с оферта да положи материал на австрийската фирма Getzner.     Според адвокат Грета Ганева настъпилата промяна в обществената поръчка е недопустима и предполага разваляне на договора ( ). Става ясно, че , а експертен съвет узаконява това. В такъв случай обаче законът предвижда прекратяване на процедурата за обществена поръчка. На всичкото отгоре в експертния съвет влиза инженер Асен Тасев, който първо е в комисията, отстранила \"ПСТ\", но няколко месеца по-късно \"по поръчка\" прави експертен анализ, с който материалът на Pandrol получава зелена светлина и влиза като експерт в експертния съвет, позволил това. .\r\nИнженер Румен Борисов, проектирал релсовия път, се отказва от работата по проекта, тъй като не желае да одобрява подложка, която не отговаря на проекта.\r\nАктивистите от \"Спаси София\" междувременно правят изчисления, че с така направената подмяна в материалите в движение, фирмата, която работи по трасето, си спестява около 160 000 лева.    В крайна сметка новият проектант на проекта, инж. Красимир Жеков, слага подписа си под промяната на подложките за трамвайните релси, а от \"Джи Пи Груп\" казват, че направената промяна е по искане на възложителя.   Междувременно австрийската фирма Getzner търси Столична общината, за да разбере защо са отказани избраните първоначално техни материали. Стига се дори и до .\r\nОт \"Спаси София\" заявиха, че искат оставката на заместник-кмета по транспорта Евгени Крусев, тъй като по думите им той е подписвал всички промени по проекта.\r\nПоканен за коментар в ефира на \"Тази сутрин\", Евгени Крусев посочи, че повечето от нещата в репортажа са били неистина. \"Да, аз назначавам комисията, която разглежда офертите. И подписвам това, което комисията ми предложи. Подписвам спечелването на тази фирма, която е предложила най-добрата оферта\", отбеляза Крусев. . Крусев коментира, че няма как той да упражнява контрол върху проектанта на самия проект. По думите му експертите имат за задача да дадат най-компетентно решение. . Заместник-кметът посочи, че промяната на материала се осъществява от експертен съвет от 29 души, който одобрява това.      Междувременно стана ясно, че инж. Асен Тасев,  написал становището си относно материала за проекта, използвал информация от интернет. Инж. Илия Илиев, представител на настоящата фирма-проектант на проекта, заяви, че отговорността е и на фирмата, и на проектанта. Той уточни, че това е вторият проект за трамвайно трасе, по който фирмата работи.\r\nОт \"Спаси София\" обобщават настоящата ситуация с \"Графа\", като твърдят, че става дума за нарушения на Закона за обществените поръчки, опасност за сградите в центъра заради влагането на неподходящи материали, както и надвиснал международен скандал заради намесата на австрийското посолство. Гражданската организация е внесла сигнал за злоупотреба в ОЛАФ.", "date": "2018.10.17", "title": "Нов скандал с ремонта на \"Графа\": Застрашават ли неподходящи материали старите сгради в центъра на София?"}
{"url": "https://www.actualno.com/education/prof-nikolchina-vsichki-imame-problem-s-falshivite-novini-news_700338.html", "text": "  Курс, озаглавен „Политика на идентичността и различието”, стана причина за остър спор между представители на две ключови институции в държавата - Софийския университет и Министерството на отбраната.     Говорителят на Военното ведомство заподозря, че под прикритието на курса, всъщност се пропагандира хомосексуализъм. Александър Урумов написа няколко статуса с такава насоченост в профила си във Facebook. От Алма Матер също не замълчаха.\r\nПрофесор Миглена Николчина, която води лекциите по „Политика на идентичността и различието”, обяви в ефира на bTV, че Александър Урумов разпространява фалшиви новини.\r\n„В мрежата се пише какво ли не, но особеното в този случай е от кого се пише. Всички имаме проблем с фалшивите новини и манипулациите, посочи проф. Николчина. Това не е джендърска програма, а програма по литературознание, отбеляза тя.     Става ясно, че Александър Урумов се е извинил с друг пост за думите си, но според професор Николчина той трябва да поеме отговорност за изказванията си, тъй като е човек с определена позиция.    ", "date": "2018.10.17", "title": "Проф. Николчина: Всички имаме проблем с фалшивите новини"}
{"url": "https://www.actualno.com/society/babh-objavi-fermata-v-boljarovo-za-nelegitimna-news_700359.html", "text": "  Агенцията по безопасност на храните обяви фермата на Ани Петрова и Тодор Димитров в Болярово за нелегитимна. Стопанството, което беше обявено за огнище на чума, е заличено документално, съобщи bTV.     Причината са две положителни проби за чума в стадото, които стопаните оспорват от юни. От Агенцията по храните сезираха главния прокурор, че действията на фермерите пречат да бъде ликвидирано огнището на зараза в региона.   Пред стопанството трети месец има лагер на протестиращи, както и постоянно полицейско присъствие. Преди месец в стадото починаха осем овце, според стопаните – от преяждане.\r\n\"При положение, че са живи и здрави животните ми, до последно със зъби и нокти ще се боря, за да останат живи”, каза Ани Петрова, собственик на стопанството в Болярово=   Снимка: архив    ", "date": "2018.10.17", "title": "БАБХ обяви фермата в Болярово за нелегитимна "}
{"url": "https://www.actualno.com/europe/polsha-razsledva-amerikanski-voenni-za-poboj-nad-zybolekar-i-sinovete-mu-news_700333.html", "text": "  Полските власти разследват най-малко трима американски военнослужещи за участие в побой над зъболекар и двамата му сина в град Сквежина, Западна Полша, съобщава Stars and Stripes, цитиран от БГНЕС.     Инцидентът е станал в петък и от Въоръжените сили на Съединените щати са обещали пълно съдействие на разследващите органи. \"Разглеждаме сериозно всички сведения за неподходящо поведение и напълно съдействаме на полските власти за установяване на фактите, свързани с инцидента\", заяви говорителят на мисията на НАТО в Познан старши сержант Нейтън Хоскинс.   Според местни медии инцидентът е предизвикан от американските войници, които късно през нощта са блъскали по врата на апартамент. Зъболекарят и синовете му са излезли от дома си, за да опитат да успокоят американците. В последвалата схватка тримата полски граждани са получили леки наранявания. Военнослужещите са избягали от мястото на инцидента, а съседи са извикали бърза помощ.\r\nАмериканските военни са обичайна гледка в редица градове от Западна Полша. Познан, където са разположени около 5000 военни от НАТО за противодействие на евентуална руска агресия, се намира на 60 км от град Сквежина.  ", "date": "2018.10.17", "title": "Полша разследва американски военни за побой над зъболекар и синовете му"}
{"url": "https://www.actualno.com/society/ms-prie-plan-za-izpylnenie-na-strategijata-sreshtu-terorizma-news_700400.html", "text": "        Двата документа са в съответствие с целите и изискванията на приетата Стратегия за противодействие на радикализма и тероризма (2015-2020 г.) за ежегодно отчитане и приемане на планове, определящи секторни дейности в това направление. В тези планове са включени структури от компетентните министерства и държавни агенции, а изпълнението им се координира от междуведомствена работна група.   ", "date": "2018.10.17", "title": "МС прие план за изпълнение на стратегията срещу тероризма"}
{"url": "https://www.actualno.com/society/izlychvaneto-na-televizija-alfa-e-vyzstanoveno-news_700381.html", "text": "        Програмата на телевизията бе прекъсната на 15 октомври в 19.00 часа. Тогава на екрана се появи съобщението „Телевизия Алфа спря. Питайте правителството защо“. Във вторник вечерта на черен фон с бели букви едно след друго се появиха няколко съобщения, за чийто автор се посочва Волен Сидеров. В тях лидерът на ПП „Атака“ обяви коалиционния си партньор в „Обединени патриоти“ Валери Симеонов за човек на милиардера Джордж Сорос, припомня \"Фокус\".   Текстовете на съобщенията гласят следното:\r\n„Сорос от десетилетия работи за разбиването с християнството, българската нация и идентичност. Той налага джендъризма и еднополовите бракове. Днес той има свой вицепремиер в българското правителство. Битката срещу соросоизма е битка на утрешния ден! Българи, определете а чия страна сте“.  „Как Сорос още управлява България - Истанбулската конвенция щеше да мине под натиска на ГЕРБ - Цветанов и НФСБ - Валери Симеонов, ако не бях се противопоставил яростно“.   „Как Сорос още управлява България - На 15 октомври вицепремиерът Симеонов по БНТ влезе в ерес по повод искането за разкол в Македония, нанесе удар по българската история и се постави над църковните канони с думите: „Не виждам защо канонът трябва да бъде спазван...“ Призовавам премиера да каже това позиция на българското правителство ли е“.\r\n„Човекът на Сорос в правителството - Валери Симеонов атакува Православието в разрез с всички църковни канони. Работи за разкол на църквите в Украйна и Македония. Призовах премиера да вземе отношение. Не взе“.    Съобщенията на телевизията станаха повод да снемат доверието си от Волен Сидеорв като председател на парламентарната група на „Обединени патриоти“.", "date": "2018.10.17", "title": "Излъчването на телевизия \"Алфа\" е възстановено"}
{"url": "https://www.actualno.com/asia/72-dushi-v-indija-stanaha-jertvi-na-virusa-zika-news_700336.html", "text": "  72 са вече жертвите на смъртоносния вирус Зика в индийския град Джайпур, провинция Раджастан, предаде Анадолската агенция, цитирана от БГНЕС.     Само за последните 24 часа здравните власти са регистрирали нови 12 души, заразени със Зика. Медиците съобщават, че до момента състоянието на 60 от хоспитализираните с опасната болест се е подобрило, като 12 от тях остават в болница за наблюдение.   Вирусът Зика се предава на хора основно след ухапване на комар от вида Aedes aegypti. Другите начини за заразяване са интимните контакти и преливането на кръв.\r\nЗа първи път болестта е установена през 1947 година в Уганда, но само сред маймуните в местните гори. Вирусът причинява треска, зачервяване на очите, повръщане, обрив, болки в главата, мускулите и ставите. Все още не съществува лечение или ваксина или Зика.  ", "date": "2018.10.17", "title": "72 души в Индия станаха жертви на вируса Зика"}
{"url": "https://www.actualno.com/crime/poreden-sluchaj-na-udareno-na-peshehodna-pyteka-dete-v-blagoevgrad-news_700363.html", "text": "  Вчера следобед товарен автомобил помете първокласничка на оживен булевард в Благоевград. Детето слизало от училищен автобус, след което продължило към пешеходната пътека, където било бутнато от автомобила. Инцидентът станал пред очите на неговата баба и леля, които с помощта на шофьора транспортирали детето до болницата в града. То не е пострадала сериозно, нито е губило съзнание.     Случаят обаче развълнува Благоевград, а жителите си пропомняха и друг скандал случай. Миналата година през декември, 19-годишната студентка Фатме беше размазана за друга пешеходна пътека в града и то на метри от студентски общежития. Инцидентът потресе цялата страна, а в Благоевград се организираха редица мълчаливи шествия и хиляди жители на града отнесоха цветя на страшната пешеходна пътека. От общината обещаха осветление на улицата и нова пешеходна пътека, която така и не се получи, освен пребоядисване на старата.\r\nСъдебният случай влезе в съда, но накрая експертите установиха, че Фатме се е спънала и паднала върху превозното средсво, а шофьорът няма вина. Прокуратурата все пак изтъкна, че камионът му е бил претоварен с 11 тона повече пясък от разрешено. Накрая Окръжния съд освободи 53-годишният тогава мъж срещу сумата от 5000лв.\r\nМесеци по-късно, 30-годишна благоевградчанка беше ударена от джип,докато пресича пешеходна пътека пред автогарата в града. Жената имаше сериозни охлузвания и счупен крак.  Историите с пешеходни пътеки в града не приключват до тези случаи, но и до днес шофирането в областния град е едно най-лошите в страната.\r\nПроверка на actualno.com показа, че след стъпване на пешеходната пътека, 5 автомобила прехвърчаха на нея, без да спрат. Едва шестия ни даде място, за да минем.   Дни преди това пък, в социалните мрежи на града имаше различни теми и анкети за шофирането и пешеходните пътеки. Повечето шофьори обвиняват пешеходците, че си говорят по телефона, докато пресичат или пък въобще не се оглеждат.    Едно е сигурно, Благоевград е градът, с много инциденти на пътя,а вината може би е комплексна.", "date": "2018.10.17", "title": "Пореден случай на ударено на пешеходна пътека дете в Благоевград"}
{"url": "https://www.actualno.com/crime/incident-e-stanal-v-zavod-arsenal-ima-postradali-news_700346.html", "text": "  Няколко души са пострадали при инцидент в Арсенал, не е ясно какво е състоянието им, предаде кореспондентът на БГНЕС в региона. Инцидентът се случил преди минути.     Инцидентът е станал в Завод 3 на оръжейницата. Първоначално беше съобщено, че трима души за откарани в болница и че общо пострадалите са петима. Оказа се обаче, че пострадалите са шестима и всичките са откарани в Спешния център в Казанлък.   Единият от пострадалите е в по-тежко състояние, но без опасност за живота. Останалите мъже са с различни повърхностни наранявания. Пострадалите са на възраст от 23 до 60 години. От ръководството на оръжейницата заявиха, че пострадалите са: Димитър Д., Михаил Б., Десислав И. Георги Г. и Румен П. Митко С. Най-тежко е пострадал 23-годишният Димитър Д.\r\nПричините за локалното запалване се изясняват. Няма опасност за разрастване на аварията. В цех 120 на завод 3 се произвежда барут, но тепърва предстои да разберем подробности, каза окръжният прокурор.    Информацията е обновена    ", "date": "2018.10.17", "title": "Инцидент е станал в завод \"Арсенал\", има пострадали* "}
{"url": "https://www.actualno.com/vraza/vremenno-zatvarjat-ulica-trapezica-vyv-vraca-news_700342.html", "text": "  До 17 часа ще бъде затворена улица „Трапезица“във Враца. Това се налага поради строително-монтажни дейности. Движението ще бъде пренасочено по улиците \"Мистър Сенко\" и \"Къкрина\".     От общинска администрация уточняват, че е поставена необходимата сигнализация. Временната организация за безопасност на движението е съгласувана с Община Враца, сектор „Пътна полиция“, Центъра за спешна медицинска помощ - Враца, Районна служба пожарна безопасност и защита на населението, както и с Областно пътно управление.\r\nОбщинските власти се извиняват за причиненото неудобство и апелират  за повишено внимание при шофиране в този пътен участък.\r\nСнимка: Архив   ", "date": "2018.10.17", "title": "Временно затварят улица \"Трапезица\" във Враца"}
{"url": "https://www.actualno.com/healthy/izvadiha-55-kilogramov-tumor-ot-jajchnika-na-jena-news_700373.html", "text": "  55-килограмов тумор на яйчника е бил изваден от пациентка след няколкочасова интервенция. Жената е изписана в стабилно състояние след постоперативно лечение. В медицинските издания се споменава за само още два подобни случая в света     65-годишна пациентка е доведена от близките ѝ за преглед в „Майчин дом“без болки, но със силно подут корем, който затруднява свободното ѝ придвижване. Пациентката е споделила, че е забелязала първите промени още през 2010 г., но в последните няколко години коремът ѝ нараства значително, което вече пречи на всекидневните ѝ занимания и на свободното движение без придружител. След прегледа се установява, че проблемите са предизвикани от гигантска туморна формация,прирастнала към предната коремна стена на жената. Спешно е формиран екип, воден от д-р Алън Начев и включващ д-р Весела Карамишева, д-р Светослав Йоров и д-р Николай Гешев, които се заемат с операция по отстраняване на туморното образувание. По време на оперативната консултация екипът заключва, че това е карцином на яйчника, който е растял бавно в последните 8 години. При сложната интервенция, продължила няколко часа, екипът на д-р Начев извежда от тялото на пациентката над 48 литра течност и отстранява изцяло туморната формация, като хистологичните резултати показват, че става въпрос за злокачествено раково образувание. Постоперативният период, продължил две седмици, също се оказва тежък за наблюдаващия екип и пациентката, тъй като огромният размер на тумора е предизвикал промяна в наляганията в организма и са приложени редица реаниматорни мероприятия с изключителна сложност от екипа на професор Силви Георгиев – завеждащ реанимацията на „Майчин дом“, които буквално спасяват и връщат към живота 65-годишната жена.   \"Този случай е изключително рядък и рекорден за територията на България. Поне ние не можахме да открием подобен казус в литературна и интернет справка, с изключение на един сходен в Бразилия и един в Нигерия, затова можем спокойно да заявим, че данните ще предизвикат вълнение в света на медицината. От всички ракови заболявания, ракът на яйчниците е сред често срещаните, но благодарение на добрата диагностика в последните години е почти невъзможно да попаднеш на случай на такъв растеж. Изключително горд съм от действията на екипа, който за пореден път доказва, че в „Майчин дом“ работят най-добрите специалисти\", заяви директорът на болницата професор Иван Костов.", "date": "2018.10.17", "title": "Извадиха 55-килограмов тумор от яйчника на жена"}
{"url": "https://www.actualno.com/crime/ekstradirat-ot-germanija-zapodozrenija-za-ubijstvoto-na-viktorija-marinova-news_700310.html", "text": "  След като съдът в германския окръг  Целе разреши екстрадирането на 21-годишния Северин Красимиров,  заподозрян за убийството на журналистката Виктория Маринова, се очаква  той да бъде върнат в България в сряда . Съдебна охрана ще придружава  Северин с полет от Франкфурт до София, след което - отново с конвой, той  трябва да бъде отведен в ареста в Русе. В присъствието на адвокат -  упълномощен, а ако няма такъв - служебен, на Красимиров трябва да му  бъдат повдигнати обвиненията за изнасилване и за убийство по особено  мъчителен за жертвата начин. В момента той е обвиняем задочно. До 72  часа Северин Красимиров трябва да бъде изправен пред Русенския окръжен  съд, който да се произнесе по искането на прокуратурата за постоянното  му задържане под стража, предава БГНЕС. На 12.10.2018 г. в  Министерството на правосъдието бе получено официалното съгласие на  немската прокуратура за предаване на обявения за международно издирване  български гражданин Северин Красимиров. Съгласно полученото съобщение,  за това е информирана и прокуратурата на България, съобщи тогава от МП. Докато беше в Германия, 21-годишният мъж призна, че е убил, но не и че е изнасилил Виктория Маринова. Телевизионната водеща бе  изнасилена и убита в Русе на 6 октомври.  Северин Красимиров беше  задържан от германските власти на 9 октомври вечерта, осем часа след  постъпило искане от българските власти. Той се е намирал в дома на майка  си в германския град Щаде.  На Красимиров задочно са повдигнати две  обвинения. Първото е за изнасилване, за което предвиденото наказание е  от 10 до 20 г. затвор. Второто - за извършване на убийство по особено  жесток начин, което се наказва с 15 до 20 години затвор или доживотен  затвор, или доживотен затвор без право на замяна. Вътрешният министър  Младен Маринов съобщи на брифинг, че са иззети веществени доказателства,  които свързват пряко лицето с местопрестъплението. Част от ДНК  експертизите са готови и дават информация за наличие на негов ДНК  материал върху тялото на жертвата.     ", "date": "2018.10.17", "title": "Екстрадират от Германия заподозрения за убийството на Виктория Маринова"}
{"url": "https://www.actualno.com/curious/viena-iska-da-spre-fajtonite-zaradi-povredi-po-nastilkata-parij-slaga-asfalt-zaglushavasht-shuma-news_700334.html", "text": "  Администрацията на централния Първи район на Виена предлага намаляване на стоянките за файтони в сърцето на австрийската столица, предаде БГНЕС, позовавайки се на ТАСС.     Властите възнамеряват на по-късен етап да поискат и пълна забрана за конски впрягове.   Причината за тези планове са финансовите разходи от бюджета на Първи район за ремонт на пътната настилка, на която подковите на конете и колелата на файтоните нанасят сериозни щети. Конските впрягове в центъра на Виена ежегодно причиняват повреди за около 750 хил. евро, което е непосилна сума за градския бюджет.\r\nСъщевременно три улици в Париж ще бъдат преасфалтирани с нов вид \"екологична\" пътна настилка, която поглъща градския шум и не се нагрява в летните жеги.  Експерименталните отсечки, реализирани по проект Cool & Low Noise Asphalt, финансиран от Европейския съюз, са с дължина едва 200 метра и са разположени в централните и южните части на френската столица. Върху всяка от трите улици ще бъде положена различна асфалтова настилка. Целта на проучването е да бъде установен материалът, който поглъща най-много шум и не се направя прекалено през лятото.   Очаква се намаляване на уличния шум с поне 5 децибела, а температурата на настилката ще бъде най-малко с 3 градуса по Целзий по-ниска от тази на обикновения асфалт.", "date": "2018.10.17", "title": "Виена иска да спре файтоните заради повреди по настилката, Париж слага асфалт, заглушаващ шума"}
{"url": "https://www.actualno.com/politics/nfsb-njama-da-napuska-nito-koalicijata-nito-parlamentarnata-grupa-na-patriotite-news_700375.html", "text": "   . Това заяви зам.-председателят на НФСБ и секретар на парламентарната група на „Обединени патриоти“ Борис Ячев, предаде БГНЕС.     От името на депутатите от НФСБ той потвърди от председателя на групата Волен Сидеров заради посланията, отправени по партийната телевизия на партия „Атака“.   „Целта е провокация, разбиване на парламентарната група и разбиване на коалицията“, смята Ячев. Той припомни, че на коалиционен съвет на „Обединените патриоти“ през месец септември бе обсъден въпросът за оставката на Волен Сидеров като председател на парламентарната група и подчерта, че при следващия такъв тя отново ще бъде поискана от депутатите на НСФБ.\r\n„ “, коментира още Борис Ячев.  Колегата му Валентин Касабов пък обвини Волен Сидеров, че с действията си защитава интересите на Русия. „Неговите интереси са да работи срещу България и в никакъв случай това не е патриотизъм“, смята той.    . „Нямаме желание да заемаме страна в този конфликт. Достатъчно неприятно е, че между нашите двама партньори има такова напрежение. Търсим разговор на коалиционен съвет и се надяваме събитията да са обратими“, подчерта Искрен Веселинов и допълни, че действията на партията му ще бъдат единствено в посока на запазване на коалиционното единство. „Ние имаме позиция за единство на националните сили. Вярваме в държавническото начало на нашите партньори и апелираме към него, за да бъдат преодолени противоречията и правителството да бъде стабилно. Това е нашата отговорност към държавата“, категоричен бе Веселинов.", "date": "2018.10.17", "title": "НФСБ няма да напуска нито коалицията, нито парламентарната група на патриотите"}
{"url": "https://www.actualno.com/celebrate/sveti-prorok-osija-news_698803.html", "text": "  Свети пророк Осия, син Беериев, произхожал от Исахаровото коляно. В онези времена много израилтяни отстъпили от истинския Бог и като забравили Неговите благодеяния и чудеса, се покланяли на идолите. Но богобоязненият Осия служел на Единия истински Бог, сътворил небето и земята и извел евреите от Египет с крепката Си ръка. Осия наставлявал хората, отпаднали от истината, и с мъдрите си увещания отново ги обръщал към благочестието на дедите.     По вдъхновение от Светия Дух Осия много пророкувал за израилския народ. Изобличавайки беззаконните жители на Израилското царство, той му предсказвал големи бедствия от враговете, асирийски плен и после обръщане към Бога (2). Той предсказал и разпространяването на истинското Богопознание по цялата земя (Ос. 2:20. Ср. Иер. 31:34), края на Аароновото свещенство и старозаветните жертви (Ос.3:5), а също и завръщането на младенеца Иисус от Египет , Неговото възкресение на третия ден и победата Му над смъртта. Всички тези пророчества са записани от Осия в неговата книга, която се състои от 14 глави. Като изречени чрез Светия Дух, всички те се нареждат сред другите боговдъхновени книги на Свещеното Писание.   Пророк Осия живял дълги години и в дълбока старост починал 820 години преди Рождество Христово, и е погребан с мир.\r\n© Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.  ", "date": "2018.10.17", "title": "Свети пророк Осия"}
{"url": "https://www.actualno.com/politics/radev-naloji-veto-vyrhu-chast-ot-zakona-za-dyrjavnata-sobstvenost-news_700357.html", "text": "        Припомняме, че с промените, прието от Народното събрание, се премахна забраната за апортиране на имоти и вещи - собственост на търговски дружества, включени в списъка на търговските дружества с повече от 50 на сто държавно участие в капитала или обособени части от тях. Освен това се предвижда възможност за апортиране на имоти и вещи, които не са обособени части с държавно или общинско участие.   Според президента приетият закон създава по Закона за приватизация и следприватизационен контрол.\r\n\"Общественият интерес изисква разпореждането с държавно или общинско имущество да се подчинява на ясни правила, които да го охраняват във всички случаи. Това се отнася с още по-голяма сила за правилата, по които се осъществява приватизацията на такова имущество. Въпреки направената в мотивите за приемането на закона заявка, че няма да се променя по същество досегашната концепция на законодателя, новите правила засягат основни елементи и принципи за правата на държавата в търговски дружества и за приватизацията\", посочва в мотивите си държавният глава.  Президентът налага вето с разбирането, че е недопустимо правната уредба да се превръща от средство за защита в законодателни решения, които увреждат обществения интерес, уточняват от пресслужбата.   ", "date": "2018.10.17", "title": "Радев наложи вето върху част от Закона за държавната собственост"}
{"url": "https://www.actualno.com/sciencelogy/google-shte-napravi-plateni-za-evropa-bezplatni-prilojenija-kato-gmail-i-youtube-news_700328.html", "text": "  Американската компания Alphabet, която е компанията-майка на Google, въвежда лицензионна такса за мобилните си приложения на устройства с операционна система Android, които се продават на територията на Европейския съюз, пише The Wall Street Journal, цитиран от БГНЕС. Това означава такса за ползването на безплатни досега приложения - като Gmail, YouTube и Google Maps. Засега Alphabet не уточнява точния размер на лиценза, но твърди, че сумата ще е \"скромна\".     Според авторитетното американско издание мярката представлява обратен завой от досегашната политика на компанията, която до момента предоставяше операционната система с всичките ѝ екстри безплатно. Лицензионната такса е част от плана на Google да се съобрази с антимонополното законодателство на Евросъюза, за чието нарушение на компанията вече беше наложена сериозна финансова санкция. Като част от тази санкция ЕС поиска Google да не задължава други производители на мобилни устройства да преинсталират обезателно търсачката на Google и браузъра Chrome, ако се преинсталира Google Play Store при устройства, работещи под Android, защото така се спирала възможността конкуренти на Google да се развиват на пазара на Android, която е с отворен код.   От Alphabet засега отказват да съобщят стойността на лиценза за Android, но подчертават, че таксата ще бъде умерена и еднаква за всички производители на мобилни устройства.\r\nНа 18 юли Европейската комисия наложи глоба от 4,34 млрд. евро на Google за нарушение на антимонополното законодателство на ЕС. На американската компания беше даден срок до 20 октомври да се съобрази с европейските регулации. В началото на месеца от технологичния гигант започнаха процедура по обжалване на финансовата санкция.  ", "date": "2018.10.17", "title": "Google ще направи платени за Европа безплатни приложения като Gmail и YouTube"}
{"url": "https://www.actualno.com/europe/desetki-milioni-jivejat-pod-zaplahata-da-zagubjat-doma-si-news_700371.html", "text": "  Близо 40 милиона души по целия свят се страхуват, че домът им ще бъде взет или ще изгубят работното си място. Това показват данните на доклад на британския институт \"Оверсиз Дивелопмент\".     Особено уязвими са младите хора, се казва в изследване, проведено в 15 страни.   Липса на официална документация и лошото прилагане на законите за земя застрашават дейностите в много страни, казват изследователите на презентацията на Глобалния индекс за имуществени права (PRIndex), който оценява състоянието на гражданите.\r\n\"Това ще повлияе на начина, по който те се отнасят към цялостните перспективи за развитие на собствените им страни\", се казва още в доклада.  Един от всеки четирима от анкетираните изразява страх, че собствеността му ще бъде отнета, допълва БГНЕС.   Във възрастовата група 18-24 г. средното ниво на несигурност е по-високо с 10,5 процентни пункта от възрастта над 55 години.\r\nСпоред Световната банка около 90% от селските земи в Африка са без документи.    Около 18 000 души са били проучени за собственост или имот в Буркина Фасо, Либерия, Камерун, Кот д'Ивоар, Сенегал, Намибия, Замбия, Мадагаскар, Мозамбик, Руанда, Хондурас, Еквадор, Перу, Коста Рика и Тайланд.   През следващата година проучването ще се разшири до повече от 100 държави.", "date": "2018.10.17", "title": "Десетки милиони живеят под заплахата да загубят дома си"}
{"url": "https://www.actualno.com/europe/germanija-puska-na-svoboda-osyden-za-atentatite-ot-11-septemvri-2001-g-news_700335.html", "text": "  Съучастник на атентаторите от 11 септември 2001 година излежа присъдата си в Германия и ще бъде депортиран в Мароко, съобщава \"Дойче веле\", цитирано от БГНЕС.     Мюнир Мотасадък излежа почти 15 години по присъда за съучастие в над 3000 убийства при терористичните нападения в Съединените американски щати от 11 септември 2001 година и членство в терористична организация.   Мотасадък, която е пребивавал постоянно в Хамбург, беше арестуван два месеца след като самолетите се врязаха в Световния търговски център в Ню Йорк. Той се превърна в първия обвиняем във връзка с нападенията.\r\nСлед дело, проточило се повече от пет години, Мотасадък беше осъден на 15 години. Той е осъществявал банковите преводи на ислямистите от клетката в Хамбург и им е помагал да се укриват. Той никога не е отричал, че е познавал атентаторите, но твърди, че е нямал никаква представа за конкретните им намерения. Подкрепата му за терористите според него не била нищо повече от нормална услуга между приятели. Обучението си във военен лагер на джихадисти в Афганистан през 2000-та година той обяснява с желанието да получи базово военно обучение, подобно на германците, за които по това време военната служба е задължителна.  Мотасадък се преселва от Мароко в Германия в началото на 90-те години на миналия век. В Хамбург той се записва да следва електроинженерство. Именно в университета той се свързва с други студенти радикални мюсюлмани. Въпреки съмнителните му контакти, хората го определят като \"приятен младеж\", \"дружелюбен\", \"учтив\", \"резервиран\".   Властите във Федералната република взеха решение да екстрадират Мотасадък в родината му Мароко и да му забранят да посещава Германия до 2064 година, когато той ще бъде на 90 години.", "date": "2018.10.17", "title": "Германия пуска на свобода осъден за атентатите от 11 септември 2001 г."}
{"url": "https://www.actualno.com/society/pensioneri-izlizat-na-protest-pred-ministerski-syvet-news_700311.html", "text": "  Пенсионерски организации ще протестират пред Министерски съвет в сряда. Основното им искане е от 1 юли догодина да се индексират всички пенсии за осигурителен стаж и възраст с  механизма за преизчисляване на основата на средния осигурителен доход за  предходната календарна година с отчитане на средногодишната инфлация за   2016 и 2017 година.     Пенсионерите настояват още от 1 януари  минималната пенсия за  осигурителен стаж и възраст (ОСВ)  да възлиза на 55%  от минималната работна заплата, установена за същата година.   Протестът е  обвързан и с пенсиите за инвалидност, както и с очакване да се приеме  закон за възрастните хора", "date": "2018.10.17", "title": "Пенсионери излизат на протест пред Министерски съвет"}
{"url": "https://www.actualno.com/society/prognoza-za-vremeto-17-oktomvri-srjada-news_700304.html", "text": "  Днес от изток облачността ще се увеличава и по-късно следобед в източните райони са възможни слаби превалявания. Предимно слънчево ще се задържи времето в Западна България. Това съобщи за Агенция „Фокус“ дежурният синоптик Боряна Маркова от Националния институт по метеорология и хидрология (НИМХ) при Българската академия на науките (БАН). Сутринта в низините видимостта временно ще е намалена. Ще духа слаб до умерен вятър от изток-североизток. Минималните температури ще бъдат между 5° и 10°. Преобладаващите максимални температури ще бъдат между 20° и 25°.     По Черноморието облачността ще е по-често значителна. На отделни места, главно по южното крайбрежие ще превали. Ще духа до умерен североизточен вятър. Максимални температури на въздуха: 20°-23°. Температурата на морската вода е 18°-20°. Вълнението на морето ще бъде 2-3 бала.   В планините ще преобладава слънчево време, с по-значителна облачност в масивите от източната половина на страната. Ще духа до умерен вятър от изток-югоизток. Максимална температура на височина 1200 метра около 16°, на 2000 метра – около 9°.\r\nДо събота над източната половина от страната и планините облачността ще бъде по-често значителна, докато в западната ще има повече слънчеви часове. Преваляванията ще са само на отделни места в четвъртък и събота, главно в Източна България. В събота ще се усили северозападният вятър. Дневните температури ще са между 18° и 23°, минимални - предимно между 6° и 11°.  Атмосферното налягане е по-високо от средното за октомври и слабо ще се понижи.   ", "date": "2018.10.17", "title": "Прогноза за времето - 17 октомври (сряда)"}
{"url": "https://www.actualno.com/europe/london-zapochna-da-smjata-kolko-shte-trjabva-da-plati-bez-sporazumenie-za-brexit-news_700326.html", "text": "  В случай, че не успее да договори търговско споразумение с ЕС, Великобритания ще трябва да плати 36 млрд. лири, за да напусне Европейския съюз, пише вестник Daily Telegraph, цитиран от БГНЕС.     Според изданието във вторник, на заседание на британския кабинет, министърът на финансите на Обединеното кралство Филип Хамънд е заявил, че страната ще икономиса едва 3 до 9 млрд. лири, ако излезе от ЕС без търговска сделка. Друг участник в заседанието е подчертал, че ако няма сделка Великобритания, ще трябва да заплати 30-36 млрд. лири, тъй като едва ли ще спечели неизбежните арбитражни дела. Припомняме, че според други оценки, особено от ЕС, сумата е и по-голяма.   Официалните преговори между Лондон и Брюксел по условията на Brexit започнаха на 19 юни 2017 година. Година преди това на референдум 51,9% от гражданите на Обединеното кралство гласуваха за напускане на Евросъюза. Преговорите трябва да завършат до ноември, след което постигнатото споразумение трябва да бъде ратифицирано от Европейския парламент и парламента на Обединеното кралство. Лондон официално ще напусне ЕС на 29 март 2019 година, след което ще започне преходен период, който ще приключи на 31 декември 2020 година.", "date": "2018.10.17", "title": "Лондон започна да смята колко ще трябва да плати без споразумение за Brexit"}
{"url": "https://www.actualno.com/society/ekspert-veterinarite-nevinagi-vyvejdat-dannite-na-chipiranite-kucheta-v-sistemata-news_700306.html", "text": "  Общината, както и Агенцията по безопасност на храните трябва да следи за задължителна идентификация на домашните кучета. Това каза за Радио „Фокус“-Пазарджик Явор Гечев, представител на Фондация „Четири лапи“. Той уточни, че задължението всяко домашно куче да има поставен чип е в сила от февруари 2017. Преди това е имало едногодишен гратисен период.     \"Проблемът, освен че хората не чипират кучетата си, е че и ветеринарите невинаги въвеждат данните в системата на БАБХ\", коментира Явор Гечев.   \"Нашите наблюдения са, че нападения на кучета стават основно от изоставени домашни кучета, които имат самочувствие. Тоест ако се прилагаше изискването за задължително чипиране и проследяемост, може би щеше да се окаже, че кучето не е бездомно\", обясни Гечев.\r\nСпоред него, за да се постъпи адекватно в ситуация на тази, която се разигра преди дни в пазарджишки квартал, с кучето, което бе обвинено, че е нахапало жена, първо трябва да се установи кое точно е кучето. А после да се провери дали то има чип и собственик и ако няма – да се откара в общинския приют, където се прави оценка на поведението му.  \"Ако е склонно да проявява агресия – няма място на улицата\", заяви Гечев.   ", "date": "2018.10.17", "title": "Експерт: Ветеринарите невинаги въвеждат данните на чипираните кучета в системата "}
{"url": "https://www.actualno.com/europe/radev-na-poseshtenie-vyv-velikobritanija-po-pokana-na-kralica-elizabet-ii-news_700309.html", "text": "  Президентът Румен Радев ще бъде на  работно посещение във Великобритания от 17 до 19 октомври по покана на  Нейно Величество кралица Елизабет II. Българският държавен глава ще  има аудиенция при Н.В. кралица Елизабет II на 18 октомври, съобщиха от  прессекретариата на държавния глава. В рамките на визитата си Румен  Радев ще изнесе лекция в университета в Оксфорд и ще се срещне с  представители на българската общност. Държавният глава ще посети  Съюзното военноморско командване на НАТО в Нортууд. Президентът и българската делегация ще посетят и Уестминстърското абатство в Лондон. По време на визитата си във  Великобритания държавният глава ще бъде придружаван от съпругата си  Десислава Радева, която ще се срещне с учители, преподаващи в  българските училища във Великобритания.     ", "date": "2018.10.17", "title": "Радев на посещение във Великобритания по покана на кралица Елизабет II "}
{"url": "https://www.actualno.com/america/jertvite-na-uragana-majkyl-se-uvelichiha-news_700327.html", "text": "  Най-малко 30 души от четири американски щати са загинали през миналата седмица вследствие на урагана \"Майкъл\", който връхлетя югоизточното крайбрежие на Съединените американски щати, предаде БГНЕС, позовавайки се на АФП.     От шерифската служба на окръг Бей, Флорида, съобщиха, че са открили нови 12 тела, с което загиналите в щата достигнаха 20 души.   Бурята от четвърта категория, която излезе на брега на Мексиканския залив във Флорида, донесе ветрове със скорост до 250 километра в час. Стихията причина смъртта и на един човек в Джорджия, трима в Северна Каролина и на шестима във Вирджиния.\r\nВластите предупреждават, че броят на загиналите вероятно ще се увеличи.  ", "date": "2018.10.17", "title": "Жертвите на урагана \"Майкъл\" се увеличиха"}
{"url": "https://www.actualno.com/books/kakvo-e-huga-vakancija-news_700296.html", "text": "  Над английското провинциално градче Юлеторп се е спуснала есен. Времето е студено и дъждовно, небето е сиво и хората са потиснати. Магазинчето за играчки на главната улица затваря врати, защото собственичката му Луиза напуска града. Преди него кепенци са хлопнали и редица заведения, а много от къщите са обявени за продан. На жителите на Юлеторп, изглежда, никак не им върви... докато там не пристига датчанката Клара. Тя е красива, жизнерадостна и следва принципите на хюга – датската философия на уюта, близостта с любимите хора и щастието от простичките неща в живота.     Клара наема магазинчето и го превръща в атракция за децата. Но синът на Луиза – Джо, който работи в Лондонското сити, се усъмнява в подбудите й. Той пристига в градчето, за да разбере какво се крие зад ангелското излъчване на датчанката, но тя има план...\r\nМоже ли Джо, който отговаря на служебни имейли в три часа през нощта, да приеме хюга философията?\r\nВ „Малък наръчник по хюга“ Майк Викинг споделя съветите на датчаните за щастлив живот, а в „Хюга ваканция“ Роузи Блейк ни показва как се прилагат на практика! Романът ни пренася сред атмосферата на хюга, а авторката ни подарява една увлекателна романтична история, изпълнена с много хумор, интригуващи герои и напомняне да се наслаждаваме на малките неща, защото в тях е скрито истинското щастие. Всичко това превръща книгата в приятна компания за застудяващите есенни дни и прекрасна прелюдия към топлината и уюта на приближаващите празници!    Най-прекрасното четиво!    Сън     Запалете ароматните свещи и се сгушете на дивана с чаша горещ шоколад... а тази забавна и стопляща сърцето книга ще ви бъде перфектна компания. Фабилъс Мегъзин „Хюга ваканция“ е забавна, уютна, топла, изпълваща с приятни емоции – почти всичко, което искаме от една книга... Пригответе се да прочетете „Хюга ваканция“ на един дъх. Пригответе се да се влюбите в тази книга!    Райтинг Гарнет    Роузи Блейк е прекарала студентските си години в писане на пантомими, базирани на класически произведения като „Вълшебникът от Оз“ и „Хари Потър“. Авторка е на награждавани кратки разкази, множество статии за дамски списания, както и ревюта на нови книги за Новелишъс.", "date": "2018.10.17", "title": "Какво е хюга ваканция?"}
{"url": "https://www.actualno.com/chronicles/v-bylgarija-e-systaveno-pravitelstvo-nachelo-s-reneta-indjova-news_699004.html", "text": "  Правителството на Ренета Инджова е осемдесет и четвъртото правителство на Република България (първото служебно на РБ), назначено с Указ № 213 на президента на републиката от 17 октомври 1994 г. Управлява страната до 25 януари 1995 г., след което е наследено от правителството на Жан Виденов.     Това е първото и досега единствено правителство на България с жена министър-председател, смята се за едно от успешните правителства на България след 1989 г., като приключва работата си с повишен рейтинг. Правителството успява да овладее и спре тенденцията на продължителното обезценяване на лева и макар и минимално, увеличава заплатите и пенсиите, извършва приватизационни сделки на стойност 3 милиарда стари лева.   Правителството се сформира, вследствие отказа на СДС и БСП да образуват коалиционен кабинет, поради което Желю Желев е принуден да разпусне 36-ото Народно събрание и да насрочи нови парламентарни избори за 18 декември 1994 г.\r\nНа 17 октомври 1994 г. Инджова става министър-председател в служебно правителство – правителството, назначено от президента Желю Желев, което управлява с тримесечен мандат до 26 януари 1995.  Със стъпването си в длъжност Министър-председател, Ренета Инджова публично обявява „тотална война с растящата престъпност“. Наложени са мерки за предотвратяване на изтичането на класифицирана информация, като се забранява изнасянето на служебни документи от чиновниците в държавните институции. Възложено е на Националната Служба за Охрана (НСО) да осъществява контрол за спазването на заповедта.\r\nПривикани в МВР са представители на охранителни фирми, като впоследствие Министърът на вътрешните работи Чавдар Червенков заявява, че разполага с данни кои са фирмите, които се занимават с рекет.   Уволнени са шефа на Комитета по туризъм Емил Лозанов, директорите на хотел „София“ и парк-хотел „Москва“ Марин Грозданов и Любомир Веселинов. Сменен е надзорния съвет на Агенцията за приватизация в лицето на Феодор Горанко, Димитър Христов, Лиляна Стоянова и Меглена Кунева. Отстранен е Изпълнителния директор на Центъра за масова приватизация. В началото на ноември петима от шефовете на МВР се разделят с постовете си. Директорът на „Финансово-стопански“ отдел на Министерството на финансите – Иванка Гугалова е уволнена поради неправомерно превишаване на разходите за командировъчни на служителите от Министерски съвет. На 10 ноември 1994 г. служебният кабинет освобождава Председателя на Националната комисия по цените Васил Пехливанов, поради некомпетентност и неефективен контрол върху поскъпването на стоките с наблюдавани цени. На 17 ноември 1994 г. е отстранен Никита Шервашидзе – шеф на Комитета по енергетика. Основен мотив за уволнението са договори, които нарушават държавния интерес. Сменени са началниците на ГУ „Митници“, управление „Държавни разходи“ и зам. началника на Главно управление „Данъчна администрация“.    По сигнал за закононарушения, свързани с изчезването на информация за 960 промишлени фирми, изпратен от Ренета Инджова до прокуратурата през ноември, главният прокурор Иван Татарчев започва проверка на бившия министър на промишлеността Румен Биков и бившия министър на труда и социалните грижи Евгени Матинчев. Изчезналите папки, съдържат финансови резултати, отчет за приходите и разходите, персонал, работни заплати, пазари, контрагенти, сключени договори и партньори.\r\nСлужебното правителство започва и завършва по време на своя мандат деривацията „Скакавица – Джерман“, която възстановява нормалното водоподаване в град София. Водният режим, според тогавашния кмет Александър Янчулев, е предизвикан поради повишено използване на водни ресурси от „Кремиковци“, и зад него седят корпоративни и свързани с предстоящите избори интереси на „Мултигруп“.\r\nКабинетът решава да удвои броя на следователите поради огромния брой висящи дела, очакващи решения. Инициирана е ревизия в НЕК, поради настояването на електрическата компания за спешно вдигане на цените на тока и електроенергията.   По време на мандата, служебното правителство на Ренета Инджова приема над 250 нормативни акта.\r\nИндексират се доходите на населението, като минималната работна заплата е повишена с 18.13%, от 1814 лв. на 2143 лв. Повишени с 18.13% са майчинските, детските надбавки и обезщетенията за безработните. 13-та пенсия в размер на 450 лева получават пенсионерите. Общините получават допълнителни 600 млн. лева за увеличение на заплатите на лекари и учители с 18%. Също с толкова е повишено заплащането във всички държавни ведомства. Приета е програма за младежка заетост.   На 19 декември 1994 г., по време на втория си месечен отчет пред обществеността, премиерът Ренета Инджова заявява, че „законодателството насърчава престъпността и всеки опит да се докосне организираната престъпност опира до добре скроени договори и чисти правни форми“. Според нея законодателството „толерира, протежира и усъвършенства“ развитието на престъпността, която е достигнала стадий мафията да е в симбиоза с официалната власт.\r\nВ края на мандата си, Инджова публично обвинява предишния премиер – професор Любен Беров, че неговото правителство е било правителство на Мултигруп.   ", "date": "2018.10.17", "title": "В България е съставено правителство начело с Ренета Инджова"}
{"url": "https://www.actualno.com/business/rabotodatelite-iskat-da-byde-mahnat-platenijat-otpusk-sled-majchinstvo-news_700323.html", "text": "  Жените, които са ползвали отпуск за отглеждане на дете до 2-годишна възраст, да нямат право на платен годишен отпуск за този период. Тази промяна в Кодекса на труда от Асоциацията на организациите на българските работодатели (АОБР), в която влизат всички големи работодателски организации, начело с КРИБ, АИКБ и БСК. В момента след връщането от майчинство се полага и платен годишен отпуск, припомня в. \" \".     Освен това бизнесът настоява отпускът при майчинство да не се взема предвид при изплащане на обезщетения при прекратяване на трудовото правоотношение. Според работодателите въпросът с обезщетенията при уволнение на жена с майчинство трябва да се урежда с колективен трудов договор.   Като мотив за искането си АОРБ посочва решение на Европейския съд, който се произнася по жалба на румънката Мария Дицу заради отказан ѝ платен годишен отпуск след завръщането от майчинство. Магистратите казват, че периодът на родителски отпуск не може да се приравни на действително полагане на труд. Освен това българските работодатели посочват и евродиректива, в която се казва, че \"работно време означава всеки период, през който работникът работи и изпълнява своята дейност или задължения в съответствие с националното законодателство\".\r\nСпоред Кодекса за социално осигуряване майчинството се брои за осигурителен стаж, но без вноски. \"Няма никаква причина този период да се взема предвид при изчисляване на размера на полагаемия се платен годишен отпуск, който има съвсем друго предназначение, а именно - възстановяване на работника и служителя от положения при работодател труд\", настояват работодателите.  ", "date": "2018.10.17", "title": "Работодателите искат да бъде махнат платеният отпуск след майчинство"}
{"url": "https://www.actualno.com/africa/sasht-tvyrdjat-che-sa-izbili-desetki-bojci-na-somalijskata-al-kajda-news_700324.html", "text": "  В петък, 12 октомври, Съединените американски щати са извършили най-мащабното си въздушно нападение в Сомалия за последните две години и са убили около 60 бойци на сомалийския клон на \"Ал Кайда\" - \"Ал Шабаб\", съобщиха от Пентагона.     \"Това въздушно нападение беше най-мащабната въздушна атака срещу \"Ал Шабаб\" от 21 ноември 2017 година, когато САЩ бомбардираха един от тренировъчните лагери на групировката, при което бяха убити около 100 екстремисти\", се казва в съобщение до медиите от Африканското командване на Въоръжените сили на САЩ.   Организацията \"Ал Шабаб\" воюва срещу международно признатото сомалийско правителство в Могадишу. През последните месеци Съединените щати увеличиха интензитета на въздушните удари срещу групировката.\r\nВъздушното нападение идва ден след като атентатор-самоубиец уби най-малко 16 души в ресторант и кафене в град Байдоа.  ", "date": "2018.10.17", "title": "САЩ твърдят, че са избили десетки бойци на сомалийската \"Ал Кайда\""}
{"url": "https://www.actualno.com/society/novini-ili-novini-kartinata-na-pechata-za-17-oktomvri-news_700303.html", "text": "  Средата на тунела е ... така де, средата на седмицата. Има светлина в тунела – въпросът е дали е от изхода или от влака насреща. Всеки сам да си избере – според светоусещането и битието. Ето какво избрахме ние от българския печат:      Акцентите на медията са миграция и финанси. По първата тема – 2000 мигранти без разрешение да влязат в България са били задържани за първото полугодие, като това кара вестникът да направи предположението, че те са преминали някак „Великата българска стена” (по Валери Симеонов). Не е изненадващо и, че мигрантите, отзовали се в България, по най-бърз начин търсят път на Запад. Бягат и тези, настанени в общежитията на Агенцията за бежанците – от 1166 настанени от началото на годината са избягали 1032-ма.\r\nВторият акцент касае първото четене на ниво \"комисия\" на данъчните промени за догодина. Категоричното заключение на „Сега” е, че например за облагането на автомобилите няма никаква направена от държавата сметка колко ще се оскъпят старите коли, след като по данни на КАТ автомобилите над 15 години в България са 65% от всички коли. Председателят на бюджетната комисия Менда Стоянова обаче пресметна, че данъкът на старите коли бил приблизително 6-7 лева годишно, а увеличението през предходните и заключителните разпоредби на Закона за корпоративното подходно облагане щяло да вдигне нещата „само с 30%” т.е. несъществено според Стоянова.   Основен акцент е презентацията на зам.-министъра на икономиката на Лъчезар Борисов от имотна конференция в София. Той каза, че правителството прогнозира 8,9% растеж на инвестициите в структурата на БВП. Държавата се надява на възходящ тренд и догодина – до 9,5%.     Основният акцент на вестника пада върху качеството на пътищата в България. От браншовата асоциация „Пътна безопасност” предлагат пътищата да се оценяват като хотелите – със звезди. Преди 3 години в България е правено изследване по такъв начин, с оценка на настилка, трудност на маршрута и т.н., като тогава от пет проучвани шосета само 1,1% от цялото разстояние било с максималните 5 звезди. И този бисер в перлата на Пеевски се съсредоточава върху пътищата. От същото събитие от Правец, както и \"Труд\", акцентът обаче е друг – че ЕК е назначила одит на второкласната ни пътна мрежа, който трябва да даде яснота за проблемните и опасни участъци на пътя. Брюксел има и препоръки – да обновим знаците, посочващи места с концентрация на катастрофи, да се ограждат о обезопасяват дървета и стълбове край пътя. Според натовареността на трасето и позволената максимална скорост, ограждането може да е с мрежи или мантинели.", "date": "2018.10.17", "title": "Новини или Novini - картината на печата за 17 октомври"}
{"url": "https://www.actualno.com/starazagora/aul-baga-tur-stava-na-tri-godini-news_700319.html", "text": "  С грандиозен празник ще отбележи третия си рожден единственият у нас “Аул Бага-Тур” на 28 октомври.     Създаденият от Прабългарска школа за оцеляване \"Бага-Тур\" комплекс се намира в района до старозагорския зоопарк. Изграден е като възстановка на прабългарско временно укрепление. В него има юрти, тронна зала, тренировъчни полигони, манеж за езда, тематични кътове, историческа експозиционна част. Там се провеждат занимания по езда, стрелба с лък, историческа фехтовка, бойни умения, пресъздаване на древни обичаи и занаяти. В аула има няколко групи - “Беркут” (историческа фехтовка и стрелба с лък), „Острието“ (каскади с коне и сценични бойни умения), „Пагане“ (древни танци и обичаи), Детска група “Хуни”.   Вече трета година аулът е център за патриотично възпитание, вдъхновено от ценностната система на старите българи.\r\nВ празника на 28-и ще се включат повече от 80 багатури и техните семейства. Мъже, жени и деца ще покажат редица демонстрации в различните сектори на комплекда - древната игра „Кок Бору“ (борба от коне), игри за деца, кът на занаятите, средновековна кухня и още много други.  ", "date": "2018.10.17", "title": "“Аул Бага-Тур” става на три години"}
{"url": "https://www.actualno.com/business/pod-edna-deseta-ot-bylgarskite-firmi-sa-minali-prez-nezavisim-finansov-odit-news_700316.html", "text": "   отбелязаха от Института на дипломираните експерт-счетоводители (ИДЕС).     На пресконференция вчера ръководството на института се противопостави на исканията на работодателските организации за спешни промени в Закона за счетоводството, с които от задължителен финансов одит да се освободят хиляди малки и средни предприятия, предаде    За целта работодателите настояват за балансовата стойност на активите и приходите от продажби, като се изравнят с критериите за малко предприятие. Те настояват също така , когато те нямат продажби и нает персонал.\r\nТези промени показват сметки на работодателските организации.  Бизнесът дори обвини държавата, че през 2016 г., когато е въведена директивата за задължителния независим финансов одит, умишлено е бил раздут обхватът му, за да се осигури работа на одиторите.   Промяната в Закона за счетоводството ще бъде гледана в данъчния пакет за 2019 г., който се обсъжда в Народното събрание. Позицията на бизнеса вече срещна подкрепа от \"Обединените патриоти\".", "date": "2018.10.17", "title": "Под една десета от българските фирми са минали през независим финансов одит"}
{"url": "https://www.actualno.com/crime/advokat-na-semejstvoto-na-viktorija-marinova-vidja-nasledstvo-na-prestypni-geni-pri-severin-news_700339.html", "text": "  Тези хора са изключително първосигнални – те са на дъното на социалната прослойка, техният начин на живот определя и тяхното съзнание. Това заяви адвокатът на семейството на Виктория Маринова – Андрей Желязков, който е  бивш полицай.     Според Желязков заподозреният за убийството на Виктория Северин Красимиров бил обременен генетично до някаква степен. Причината – баща му Северин Зоров Ангелов, който се е самоубил през 2008 година и цял живот се занимавал с кражби, основно на цветни метали. Желязков и колегите му се занимавали често с него преди години. Единственото, което вълнуваше Северин Ангелов, е какво да открадне, да си напие и да набие жена си. Той не призна сина си – затова Северин носи имената на майката си, Надеждов Красимиров, добави Желязков и обяви, че няма данни друг да е извършител.   Адвокатът е сигурен, че няма никакъв шанс Северин Красимиров да бъде изкаран невменяем.\r\nДокато не видя конкретните, бетонни факти, не вярвам на нищо. По това, което видях, като ме викаха на разпит, съдя, че полицията работеше, разказа пред предаването \"Ничия земя\" на Нова телевизия Свилен Максимов, бившият съпруг на Виктория Маринова. Той изрази подозрение, че много адвокати ще се редят да защитават \"това нещо\", за да добият някаква известност. Максимов е категоричен – първата задача на правосъдието е да накаже така Северин, че всички \"изроди\", които обикалят България, да видят, че няма да им се размине.  Максимов се обърна и към рокерите, които влязоха в ромските махали в Русе. Нека обърнем гнева в нещо позитивно, призова той. За Виктория това би означавало много, убеден е бившият ѝ съпруг.    Бившият съдия Ивета Анадолска обясни, че съкратената процедура всъщност представлява по-бързо признаване на факти. Тя призна, че повечето юристи съветват обвинените си клиенти да правят така. На въпрос дали това е справедливо, Анадолска отвърна: \"Принципно, когато се спазва законът, трябва да е справедливо\". Тя обаче добави и, че не знае защо през 2010 година отпада текстът (чл. 369 от НПК), при който процедурата не беше приложима при тежко престъпление и такова, извършено в пияно състояние.    Проф. Петя Шопова, която е специалист по криминология, беше категорично – в правосъдието трябва да се мисли какви са преживяванията и на жертвата, на близките ѝ. , смята тя. И посъветва Народното събрание да поиска данни от главния прокурор за особено жестоки убийства и да се види реално какво се е случило след въвеждането на съкратената процедура. В случаите с , във Велико Търново, наказанията се движат между 20 и 30 години, заяви Шопова. Тя попита защо тогава има доживотен затвор без право на обжалване.   Има правна възможност, от която не се ползваме – оценка на риска от правонарушителите. Този сериозен анализ се прави чак когато някой отиде в затвор. Много отдавна предлагахме това да стане още по време на съдебния процес, да виждаме още тогава резултатът, обясни Шопова. Тя посочи, че Българският хелзинкски комитет (БХК) е направил анализ, според който . , стана ясно от думите на Анадолска и Шопова. , добави Шопова, която каза и, че наполовина са намалени пробационните служби в България. Анадолска обаче е категорична, че трябва законодателна промяна – определени престъпления да бъдат изключени от съкратената процедура. И добави - никой не се занимава с въпроса дали излезли от затвора всъщност са превъзпитани.", "date": "2018.10.17", "title": "Адвокат на семейството на Виктория Маринова видя наследство на престъпни гени при Северин"}
{"url": "https://www.actualno.com/politics/parlamentyt-obsyjda-systojanieto-na-sektor-sigurnost-news_700286.html", "text": "  В първото за седмицата пленарно  заседание депутатите започват работа с обсъждане на състоянието на  сектор „Сигурност“ през 2017 г. В зала ще бъдат разгледани  докладите на три служби – Държавна агенция „Разузнаване“, Служба „Военна  информация“ и Държавна агенция „Национална сигурност“. Тъй като и трите  документа са с ниво „секретно“, съгласно Закона за класифицираната  информация, заседанието ще бъде закрито в тази му част, предава БГНЕС. Народните представители ще  дебатират и по цялостния доклад за състоянието на националната сигурност  през 2017 г. , съдържащ оценка на рисковете за финансовата и  икономическата система, външната среда за сигурност, сигурността в  областта на енергийната и образователната система, както и миграционните  и бежански аспекти на националната сигурност. В доклада е отчетена  добрата координация и сътрудничество между органите на МВР, Агенция  „Митници”, ДАНС, прокуратурата и партньорските служби в областта на  борбата с контрабандата, както и в защита на вътрешните фискални  интереси, които са изведени от Европол като приоритет на ЕС. В доклада са очертани и  приоритетите на МВР през 2018 г., сред които са граничната сигурност,  повишаване способностите за противодействие на тероризма и  радикализацията, противодействие на престъпността, повишаване на  ефективността на превантивната дейност, както и международно  сътрудничество в борбата срещу рисковете за националната ни сигурност. В рамките на пленарното  заседание депутатите ще гласуват на второ четене и промените в Закона за  енергията от възобновяеми източници.     ", "date": "2018.10.17", "title": "Парламентът обсъжда състоянието на сектор \"Сигурност\""}
{"url": "https://www.actualno.com/society/blizo-2000-migranti-sa-minali-ogradata-na-granicata-za-polovin-godina-news_700314.html", "text": "   показва статистиката на МВР.     На браздата явно има опашка от преминаващи - през последните шест месеца у нас са арестувани става ясно от данните. В огромната си част - 1142-ма, те са задържани във вътрешността на страната, но дори хванатите близо до браздата са преодолели бодливата тел.    Статистиката на МВР за тази година доста сериозно се разминава с твърденията на управляващите за нулев натиск по границата. През юни премиерът Бойко Борисов се кълнеше, че у нас може да се влезе само през граничните пунктове. Данните на МВР обаче сочат тъкмо обратното - оттам се влиза най-рядко. Миналия месец 77 от общо 98-те хванати на вход са задържани на зелена граница, пише През април полицията е арестувала 148 граждани на трети страни. Почти половината от тях - 70, са установени едва след като се влезли у нас. През август броят им вече е 311 от общо 458 задържани, а месец по-рано - 169 от 277. Последните публикувани данни за септември сочат общо задържани 464 души. 293 от тях са арестувани в страната. През май и юни се регистрира понижение и на общия брой задържани, и на заловените във вътрешността на страната. Процентът им обаче е все така голям. През май например са арестувани общо 106 души. Повече от половината от тях - 64 - във вътрешността на страната. През юни арестуваните са 108, 47 - далече от границата.   потвърждава статистиката. Едновременно с това продължават и масовите бягства от общежитията на агенцията за бежанците. От началото на годината там са настанени 1166 души. Избягали са 1032-ма. Единици са тези, които остават. Само за септември са приети 282-ма, а в графата \"самоволно напуснали\" са отбелязани 264-ма. Отчита се и много нисък процент на запълване на домовете на агенцията - за септември 10.9%, или 566 души. Единственият начин бежанците да бъдат задържани у нас е, ако са арестувани. В домовете на дирекция \"Миграция\" към МВР, които са от затворен тип, през септември има 418 човека, което е почти 60% от общия капацитет.   Случващото се в България обяснява защо Европейската агенция за гранична и брегова охрана \"Фронтекс\", която има свои представители и по южната българска граница, в първите девет месеца на годината спрямо същия период през 2017 г. Има рязък скок на незаконните преминавания на сухоземната граница на Турция. От началото на годината по този път в Европа са пристигнали 40 300 души, основно от Сирия, Ирак и Афганистан. \"Фронтекс\" отчита спад на мигрантите, които влизат в Стария континент през Средиземно море. Броят на чужденците, пристигнали оттам, е намалял с 1/3 спрямо същия период на 2017 г. и те вече са 100 100 души.\r\nСпоред \"Фронтекс\" основна причина за това е понижаването на миграционния натиск в централната част на Средиземно море.    ", "date": "2018.10.17", "title": "Близо 2000 мигранти са минали оградата на границата за половин година"}
{"url": "https://www.actualno.com/interview/rouzi-blejk-sprete-da-se-vryshtate-nazad-dovyrshete-chernovata-news_700300.html", "text": "   Роузи Блейк е прекарала студентските си години в писане на пантомими, базирани на класически произведения като „Вълшебникът от Оз“ и „Хари Потър“. Авторка е на награждавани кратки разкази, множество статии за дамски списания, както и ревюта на нови книги за Новелишъс. Сега на българския книжен пазар излиза книгата ѝ \"Хюга Ваканция\". Вижте интервю с авторката, предоставено от издателство \"Хермес\".       Искрено забавна (надявам се).      Работата ми е свързана с писане, така че, когато имам крайни срокове, се налага да работя вечер. Но през уикендите и отпуските отделям време за романите си. Обикновено пиша сутрин и се опитвам да седна някъде, където има хубава гледка, или отивам в някое от близките кафенета, които обичам. Аз съм ужасен, но в същото време много ентусиазиран художник и имам специална стая в дома си, която в момента е затрупана с бели платна. Намирам рисуването за много отпускащо и удовлетворяващо занимание и хубавото нещо при картините е, че можеш да ги довършиш за един ден, за разлика от романите.        За да избягам от реалността. Всъщност пиша книги в различни жанрове, както и кратки разкази. При разказите например ми харесва, че не е задължително да давам твърде много детайли и допълнителна информация. Мога да оставя читателя да запълни празните места, но пък трябва да включа интригуващ обрат. Романтичните комедии обаче са ми любими! Те ми дават извинение да изследвам всички забавни страни на живота: любовта, несполучливите срещи, красивите мъже... Аз никога не съм искала да бъда писател. Исках да бъда актриса. В университета бях избрана да играя Алиса в пантомима по мотиви от „Алиса в Страната на чудесата“ и оттам се вдъхнових да пиша пантомима. Проблемът беше, че не знаех как да създам кратък разказ, какво остава за 90-минутна пиеса. Но имах цялата лятна ваканция на разположение и бях решена да се науча.   Първо направих адаптация на „Вълшебникът от Оз“, което се оказа най-трудното, но и най-удовлетворяващото нещо, с което съм се захващала. Научих се как да изграждам герои, структура на сюжета, диалози. И се чувствах толкова горда, докато гледах как актьорите пресъздават написаното от мен.   Когато започнах да пиша първия си роман, вече знаех нещо много важно, което ми даваше сили да продължа – знаех, че съм способна да поема голям проект и да го доведа докрай. Знаех и колко прекрасно ще се чувствам, когато го завърша. Това ме мотивира да не се отказвам, защото бях уверена, че един ден ще довърша книгата. Подобна решителност и увереност са много важни, тъй като писането може да бъде много самотно и неблагодарно занимание, особено за начинаещи автори. Спрете да се връщате назад и да поправяте черновата. Довършете я!", "date": "2018.10.17", "title": "Роузи Блейк: Спрете да се връщате назад, довършете черновата!"}
{"url": "https://www.actualno.com/cinema/epic-drama-stava-dom-na-podvodnicata-das-boot-tv-sybitieto-na-godinata-news_700379.html", "text": "   , дългоочаквана ТВ продукция на стойност над $32 млн., ще дебютира ексклузивно по на . Новият сериал, копродуциран от Bavaria Fiction, Sky Deutschland и Sonar Entertainment, ще се излъчва премиерно в понеделниците от 22:00 часа, в по два поредни епизода.     История за избор и оцеляване в осем части, заснета в Мюнхен, Ла Рошел, Прага и Малта, „Подводницата“ изследва емоционалните терзания на героите на сушата и по вода и живота в безумната реалност на Втората световна война. Интернационален, дори и като ползвани езици, сериалът има звезден състав, в който участват ( Phantom Thread ), ( Masters of Sex ), ( Game of Thrones ), ( Mad Men) , ( Агент Картър на Marve l), ( Allied ) и ( Tatort ). Автентичен и верен на оригинала, новият сериал започва там, където филмът на Волфганг Петерсен от 1981-а свършва, като разказва много по-голяма история, която включва нова подводница, нов екипаж и нова мисия. Завладяващите сюжетни линии са две и се случват парелелно – по вода и на сушата.  В есента на 1942-а в окупирана Франция подводница U-612 се подготвя за първото си плаване. Водени от командир Клаус Хофман (родения в Бранденбург през 1989-а Рик Окон, който ви е познат и от „Отряд Хикс“ по Epic Drama), 40 млади мъже, затворени в металния съд, се отправят на първата си мисия във все по-бруталната война. Когато напрежението се покачва, личности се сблъскват и лоялността започва да се разпада.\r\nМеждувременно, животът на Симон Щрасер в пристанищния Ла Рошел бързо се свлича по спиралата надолу, когато е въвлечена в опасни връзки и забранена любов, които разкъсват лоялността й към Германия и към Съпротивата и я карат да поставя всичко под съмнение. Възможно ли е това, в което е вярвала, да се окаже лъжа?        е най-новият канал от семейството на Viasat History и TV1000, достъпен вече и във на позиция 55 за DTH в пакет TV 2L и на позиция 76 за IPTV в пакет TV 2L+, както и в мрежата на на позиции за DTH – 60, за DTV (кабелна) – 214, за IPTV (Premium) - 201. ТВ каналът е наличен и в - на HD позиция 228, SD канал 185, – 173 канал, - 23/24, в – на позиция 230, както и в София – чрез на 129 канал.\r\nСред премиерите в стартовата схема на Epic Drama преди година бе създаденият от изцяло дамски творчески екип , в чийто втори сезон от 1 октомври участва и Лив Тайлър, както и разкошният ; в средата на март дебютира испанският трилър хит , на Цветница - по бестселъра на Джеси Бъртън, издаден и у нас, а през лятото - всички сезони на култовия . На 16 септември бе премиерата на фентъзи поредицата в 13 части , а на 18 октомври 2018 г. дебютира култовият ( ). 26 ноември е премиерната дата на ТВ събитието на годината – „ Можете да гледате първите епизоди на няколко от сериалите по Epic Drama онлайн свободно на:     Viasat World е международна медийна компания с всеобхватно портфолио от канали и SVOD платформи с документално, драматично, филмово и спортно съдържание. Предлагайки 27 ТВ канала и услуги по заявка, компанията има над 164 млн. зрители в над 50 държави и територии. Това съдържание на световно ниво е достъпно на 17 различни езика, експертно подбрано в 19 телевизионни марки.\r\nРодени от ограмна библиотека от висококачествено съвременно съдърание, нашите основни документални канали и Viasat Life, вдъхват живот на историята, разказват историите на самата природа и доставят развлечение, почерпано от самия живот, чрез вдъхновяващи разкази. Същевременно събира най-големите драматични поредици от цял свят. В добавка предлагаме 9 филмови канала , включително TV1000 Russian Kino и ViP Premiere, което ни прави водещият доставчик на филмово съдържание в Русия.", "date": "2018.10.17", "title": "EPIC DRAMA става дом на „ПОДВОДНИЦАТА“ (Das Boot) - ТВ събитието на годината"}
{"url": "https://www.actualno.com/europe/sirijcite-ne-sa-naj-mnogobrojnite-emigranti-v-germanija-za-2017-godina-news_700325.html", "text": "  73 хиляди румънци са емигрирали в Германия в рамките на 2017 година според данните от Германската федерална статистическа служба. С това румънците са се превърнали в най-голямата група мигранти, изпреварвайки дори сирийците, които за същия период са 60 хил., предаде БГНЕС.     Освен Румъния, няколко други държави-членки на Европейския съюз, включително България, са сред страните с най-много имигранти в Германия за 2017 година. 34 хил. са пристигнали от Полша, 33 хил. от Хърватско и 30 хил. от България.   За миналата година общо 1,5 млн. души са имигрирали в Германия, а 1,13 млн. са напуснали страната. Това означава, че нетната миграция възлиза на 416 хил. души.", "date": "2018.10.17", "title": "Сирийците не са най-многобройните емигранти в Германия за 2017 година"}
{"url": "https://www.actualno.com/curious/eksperti-bananyt-njama-mjasto-v-zakuskata-ni-news_700440.html", "text": "  Няма съмнение, че бананите са една от най-здравословните храни, съдържащи в голямо количество калий, магнезий и фибри. Експертите обаче не ги препоръчват за закуска.     Бананите съдържат 25% захар, което рязко повишава нивото на инсулин. Последствието е, че ставаме уморени и бързо огладняваме.   Това означава, ако сутринна закуска си хапнете банан, скоро ще огладнеете отново, пише македонският портал Арт Кухня.\r\nНо добрите новини са, че ако не искате да се откажете от бананите за закуска, можете да ги комбинирате със здравословни мазнини, подправки, ядки или билки, които не вдигат инсулина до небето. Например с бадеми или семена от чиа.  Това ще неутрализира киселинността на банана, а така необходимите калий, фибри и магнезий ще бъдат усвоени без да скача захарта ви.   ", "date": "2018.10.17", "title": "Експерти: Бананът няма място в закуската ни"}
{"url": "https://www.actualno.com/ruse/zapochva-remont-na-podleza-pred-mg-baba-tonka-v-ruse-news_700281.html", "text": "         ът на а е една част от втория етап на големия проект „Интегрирана система за градски транспорт\". Тази дейност ще струва над 507 хиляди лв. ът попада в зона за въздействие с високи обществени функции. Със завършването на започнатия през 1989 г. строеж ще се осигури безопасност при движение и достъп до обществен градски транспорт на ученици и живеещи в района на Математическа гимназия „Баба Тонка“.   Също с първа копка утре ще се даде старт и изграждането на между кварталите „Родина\" 3 и „Чародейка\", който също е етап от транспортния проект. 1 142 128 лв. ще струва пешеходната връзка- между „Родина 3“ и „Чародейка“. Тя ще улесни и обезопаси преминаването на пешеходци между кварталите през булевард \"България\", които отиват към спирките на градския транспорт.\r\nБулевард \"България\" е денонощно натоварено трасе, поемащо транзитния автомобилен трафик от и към Дунав мост, част от еврокоридор 7.  Разположените в съседство територии са неблагоустроени, като релефът се характеризира с голяма денивелация. Обектът попада в зона за въздействие с преобладаващо социален характер и e елемент на предвидените по плана мероприятия за възстановяване и развитие, както и на плана за развитие на Общината за периода 2014-2020 г.   ", "date": "2018.10.17", "title": "Започва ремонт на подлеза пред МГ \"Баба Тонка\" в Русе"}
{"url": "https://www.actualno.com/moresport/v-kyrdjali-pravjat-sportna-zala-za-36-mln-lv-news_700408.html", "text": "  Правителството одобри допълнителни разходи по бюджета на Министерството на младежта и спорта за 2018 г. в размер на 3 663 000 лв. Със средствата ще бъде финансирано изграждането на многофункционална спортна зала в град Кърджали по проект, представен от областния управител на Област Кърджали, по реда на Наредба № 2 от 08.05.2014 г. за финансово подпомагане на строителството и ремонта на спортни обекти и съоръжения.     В проекта се предвижда изграждане на многофункционална спортна зала, която да се използва основно, но не само, за тренировъчна и състезателна дейност по волейбол, баскетбол и футзал.   Реализацията на проекта ще доведе до устойчиво развитие и популяризиране на физическото възпитание и спорта сред подрастващите и активно занимаващите се със спорт в област Кърджали. Ще се създадат условия за създаване и изпълнение на тренировъчни и състезателни програми и възстановителни режими, както и за организиране и провеждане на състезания.  ", "date": "2018.10.17", "title": "В Кърджали правят спортна зала за 3,6 млн. лв. "}
{"url": "https://www.actualno.com/asia/800-000-dushi-sa-se-vyrnali-v-rusija-v-ramkite-na-specialna-dyrjavna-programa-news_700332.html", "text": "  Около 800 хил. души са имигрирали в Руската федерация в рамките на държавна програма за преселване на сънародници, действаща от 2006 година. Това пише вестник \"Известия\", цитирайки заместник-министъра на външните работи на Русия, Григорий Карасин.     \"Общият резултат е преселването в Русия на около 800 хил. души. Добрите резултати на държавната програма са в значителна степен обусловени от информационната дейност, която поддържа интереса на нашите сънародници към нея. Антируската политика, която редица държави водят, също оказва влияние\", смята Карасин.   Според заместник-министъра в настоящия момент се създават условия за преселването на старообрядци от страните в Латинска Америка. Интерес към завръщане в Русия проявяват и старообрядците в Прибалтика, отбелязва още БГНЕС.\r\nДържавната програма е създадена най-вече заради факта, че след разпада през 1991 година на Съветския съюз около 25 млн. руснаци \"изведнъж са се оказали в чужбина\", отбелязва Карасин.  Само за 2017 година в рамките на програмата в Русия доброволно са се преселили почти 100 души, съобщи по-рано министърът на вътрешните работи Владимир Колоколцев.", "date": "2018.10.17", "title": "800 000 души са се върнали в Русия в рамките на специална държавна програма"}
{"url": "https://www.actualno.com/business/bulgartransgaz-dava-nad-576-mln-lv-za-arheologicheski-prouchvanija-news_700377.html", "text": "   Поръчката е обявена във връзка с програмата за инвестиции и поддръжка на компанията в периода 2018-2020 година.     Десет са обектите, преди изграждането на които трябва да се направят изискващите се по закон спасителни теренни археологически проучвания:  Преносен газопровод с Автоматична газорегулираща станция (АГРС) до Банско и Разлог;  Преносен газопровод с АГРС до Панагюрище и Пирдоп; Подмяна на Преносен газопровод в участъка ОС Беглеж - КВ Дерманци - КВ Батулци - КВ Калугерово; Реконструкция на газопроводно отклонение \"Враца 1\" с подмяна на участъци и изграждане на приемна камера при ПГХ \"Чирен” чрез изместване на съществуващата камера при ГРС \"Враца\"; Увеличаване капацитета на газопроводно отклонение ’Търговище\"; Основен ремонт с подмяна на участък от преносния газопровод в участъка КС Вълчи дол - КВ Преселка; Разширение на газопреносната мрежа в участъка от българо-турската граница до компресорна станция \"Странджа\"; Модернизация на КС \"Ихтиман”; Модернизация на КС \"Лозенец\"; „Разширение на газопреносната инфраструктура на „Булгартрансгаз\" ЕАД паралелно на северния (магистрален) газопровод до българо-сръбската граница\".   Оферти ще се приемат в централата на дружеството до 15 ноември и ще се отварят на следващия ден.\r\nКомпанията е собственик и оператор на национална газопреносна мрежа, тя осъществява транзитен пренос на природен газ през територията на България до Румъния, Турция, Гърция и Македония. Собственик е на подземното газохранилище в Чирен, чието предназначение е да съхранява природен газ за покриване на сезонните неравномерности в потреблението и доставката му.  ", "date": "2018.10.17", "title": "\"Булгартрансгаз\" дава над 57,6 млн. лв. за археологически проучвания"}
{"url": "https://www.actualno.com/balkani/rusnaci-shte-mogat-da-hodjat-v-aton-no-kato-turisti-turskata-cyrkva-sydi-vselenskata-patriarshija-news_700329.html", "text": "  Руски миряни и свещеници ще могат да посещават Света гора, но само като туристи, без да участват в богослужения, заяви митрополит Иларион, който оглавява Отдела за външноцърковни отношения на Руската православна църква (РПЦ), предаде БГНЕС.     По-рано Московската патриаршия взе решение за прекъсване на всякакво общение с Цариградската патриаршия заради решението ѝ да предостави самостоятелност на Украинската православна църква. Последната е под върховенството на РПЦ от далечната 1686 година.   \"За нас прекъсването на общението означава, че няма да можем да извършваме богослужения в атонските манастири. Няма да можем да се причестяваме там, но можем да посещаваме манастирите като вярващи или като туристи. Т.е. няма да имам никакво прекъсване на междучовешките отношения\", подчерта митрополит Иларион.\r\nАтон или Света гора е автономна монашеска общност от 20 православни манастири, които са под върховенството на Константинопослия патриарх. Полуостровът е една от основните поклоннически дестинации за източноправославните християни и е включен в списъка на ЮНЕСКО за световното културно и природно наследство. На територията на Света гора се допускат единствено лица от мъжки пол, които предварително трябва да се сдобият със специално разрешение.  Междувременно стана ясно, че Турската православна църква е завела иск срещу Вселенската патриаршия, съобщава \"Московский комсомолец\". Според турската църква патриарх Вартоломей превишил правомощията си.   ", "date": "2018.10.17", "title": "Руснаци ще могат да ходят в Атон, но като туристи, Турската църква съди Вселенската патриаршия"}
{"url": "https://www.actualno.com/business/dyrjavata-se-pohvali-che-dogodina-shte-dade-oshte-polovin-miliard-leva-za-pensii-news_700444.html", "text": "  Почти 10 млрд. лева ще отидат за пенсии догодина, т.е. 500 млн. лева повече. Това стана ясно от изказване на социалния министър Бисер Петков след днешното редовно заседание на Министерския съвет (МС), предаде bTV.     Петков напомни, че таванът за пенсиите няма да отпадне, но от 1 юли догодина ще стане 1200 лева. Това значело, че 40 000 пенсионери ще вземат толкова, колкото действително са заработили, а няма да им бъде реално удържано.   Петков съобщи още, че преди две – три седмици е имало среща с представители на пенсионерските организации, постигнало е било споразумение и кабинетът плавно изпълнява ангажиментите си. Социалният министър говори по темата, след като рано тази сутрин имаше протест на пенсионерски организации пред Министерския съвет.", "date": "2018.10.17", "title": "Държавата се похвали, че догодина ще даде още половин милиард лева за пенсии"}
{"url": "https://www.actualno.com/society/cacheva-kategorichna-che-severin-krasimirov-njama-da-ima-luksozna-kilija-news_700481.html", "text": "   . Това заяви правосъдният министър Цецка Цачева, предаде БГНЕС.     „Гарантирано ще има 4 кв. метра площ, санитарен възел, и ще бъдат изпълнени от страна на Главна дирекция „Изтърпяване на наказанията“, разясни министърът. Същата дирекция ще конвоира днес Северин от летище София до Русе. Цачева отказа подробности по транспортирането на задържания.   Очаква се Красимиров да кацне в 18:30 часа на столичното летище. От аеропорта посочиха, че нямат отношение по организацията на конвоя, тъй като това е задължение на МВР.   Искам да поясня, че проведената обществена поръчка от Агенцията по вписвания на 12 октомври за закупуване на допълнителен масив, който да поеме информацията на Търговския регистър, се налага поради необходимостта огромно количество информация, 80 терабайта, които по указание на Прокуратурата следва да се съхраняват за нуждите на разследването, коментира още Цачева, цитирана от агенция \"Фокус\".   „Това не е база данни от Търговския регистър, а метаданни. Проследяването на стъпките малко преди срива и след това извършените действия по възстановяване функционалността на регистъра“, обясни тя. „Към момента специализираните служби, прокуратурата и ДАНС, извършват проверка, от която цялото общество чака отговорите“, коментира Цецка Цачева.\r\n„Обществената поръчка ще гарантира допълнително дисково пространство за нуждите на Търговския регистър, докато Агенцията по вписванията е задължена да съхранява огромен обем информация. Тя не е нужна за функционирането на Агенцията и регистъра, но е за нуждите на разследването“, посочи правосъдният министър.    Попитана има ли опасност Търговският регистър отново да блокира, Цецка Цачева уточни: „ “. „Информацията, която имам, е, че се спазват всички технологични правила с гарантиране архивиране на още две копия. Затова е осигурена техническа възможност“, каза още Цачева.", "date": "2018.10.17", "title": "Цачева категорична, че Северин Красимиров няма да има луксозна килия"}
{"url": "https://www.actualno.com/america/trymp-prodyljava-da-schita-che-izchezvaneto-na-sauditski-jurnalist-ne-e-prichina-da-spre-oryjejnata-tyrgovija-s-rijad-news_700331.html", "text": "  Скандалът с изчезналия саудитски журналист Джамал Хашоги продължава да се разраства, но все още явно не е достатъчно голям, за да накара американския президент Доналд Тръмп да спре оръжейните доставки за Саудитска Арабия. Съгласно все по-вероятни хипотези, режимът в Саудитска Арабия е наредил убийството на Хашоги, като това най-вероятно е станало в саудитското консулство в Истанбул.     Тръмп обаче изрази увереност, че в случай, че Вашингтон откаже да продава на Саудитска Арабия въоръжение, то Рияд ще го закупи от Русия или от Китай. В интервю за телевизия Fox Business американският държавен глава отбеляза, че чува призивите за отмяна на продажбата на оръжия за Саудитска Арабия, които звучат в страната, заради изчезването на Хашоги. Според Тръмп обаче ако Вашингтон се откаже от оръжейните сделки, то саудитските власти ще купят аналогична техника от \"Русия или от Китай\".   Освен това, Тръмп призова да не се избързва с обвиненията към Рияд във връзка с изчезването на Хашоги. \"Смятам, че първо трябва да изясним какво точно се е случило. Отново имаме \"вие сте виновни до доказване на невинност\". Това не ми харесва. Това вече го наблюдавахме със съдия Кавано, а той, доколкото разбирам, от начало до край беше невинен\", подчерта Тръмп пред АП.\r\nПо-рано президентът на САЩ написа в Twitter, че е провел разговор със саудитския престолонаследник Мохамед бин Салман, който е обещал да разшири разследването за изчезването на Хашоги. По заръка на Тръмп държавният секретар Майкъл Помпео пристигна в Рияд, където обсъди ситуацията. След Саудитска Арабия той ще отпътува за Турция.  Междувременно The New York Times, с когото Тръмп е постоянно във война, публикува материал, според който заподозрените за изчезването на Хашоги са свързани Мохамед бин Салман. Единият от заподозрените, които според турските власти са съпричастни към изчезването на Хашоги, е съпровождал принца при негови посещения в Париж и Мадрид. Той се забелязва и на снимки от визити на Мохамед бин Салман в Хюстън, Бостън и в щабквартирата на ООН по-рано тази година, пише още в публикацията. Според източници на изданието други трима от заподозрените са свързани със службите за сигурност, които охраняват принца. Петият е съдебен лекар, назначен на висок пост в Министерството на вътрешните работи на Саудитска Арабия, което също сочи близки отношения със саудитското кралско семейство.   CNN пък съобщи, че Хашоги е бил убит в консулството на Саудитска Арабия, след което тялото му е било разчленено и изнесено от сградата. Информацията е на неназован турски източник.\r\nХашоги за последно е видян на 2-ри октомври да влиза в саудитското консулство в Истанбул, за да оформи документи, необходими, за сключване на брак със своята турска годеница. От посолството на Саудитска Арабия в САЩ опровергаха твърденията за убийството на изчезналия журналист.    ", "date": "2018.10.17", "title": "Тръмп продължава да счита, че изчезването на саудитски журналист не е причина да спре оръжейната търговия с Рияд"}
{"url": "https://www.actualno.com/bgfootball/razkriha-koj-napisa-loko-sofija-na-pametnika-v-hiroshima-news_700484.html", "text": "  На 6 и 9 август 1945 година светът става свидетел на две от най-големите трагедии в модерната история. Тогава бомбардировачи на САЩ пускат атомни бомби над японските градове Хирошима и Нагасаки. Статистиката сочи, че 330 000 души са убити, а други 476 000 са били ранени.     В двата града са издигнати мемориални плочи, на които всяка година на датите на трагедията, се поднасят огромен брой цветя в памет на загиналите. Японската полиция разследва случай, при който три графита оскверниха мемориалния парк. Един от тях е на български и гласи \"Локо София\".\r\nНаправените разкрития са доста стряскащи. Кой си позволи да оскверни паметник на 330 000 убити прочетете в .", "date": "2018.10.17", "title": "Разкриха кой написа \"Локо София\" на паметника в Хирошима"}
{"url": "https://www.actualno.com/europe/novo-predlojenie-za-brexit-da-e-dogodina-news_700445.html", "text": "  Ръководителят на екипа на Европейския съюз в преговорите по Брекзит Мишел Барние предложи преходния период по излизането на Великобритания от съюза да бъде удължен с една година, за да се деблокират преговорите.     Според източници на АФП, удължаването на крайния срок ще позволи да бъдат договорени бъдещите отношения между Лондон и ЕС и да се реши въпроса за границата между Ирландия и Северна Ирландия - основна пречка в дискусиите, предаде БГНЕС.   В същото време излезе поредната анкета, според която ако Великобритания днес проведе още един референдум за членството на страната в Европейския съюз, евроскептиците може би няма да повторят успеха си, предаде ДПА, позовавайки се на проучване, чиито резултати са публикувани днес.\r\nВсеки втори британец, т.е. 51% сега биха гласували да останат в Съюза, показва проучването, проведено по поръчка на Европейския парламент.  Общо 34% от анкетираните са заявили, че отново биха избрали Брекзит, а 11 на сто не са решили.   Великобритания гласува да напусне ЕС с мнозинство от 52% на референдум през 2016 г.\r\nПреговорите между Лондон и ЕС изглежда отново са в задънена улица заради спорния въпрос с ирландската граница.    Времето изтича, като се има предвид, че споразумението трябва да бъде ратифицирано от двете страни преди Великобритания да напусне ЕС на 29 март следващата година.", "date": "2018.10.17", "title": "Ново предложение за Brexit - да е догодина"}
{"url": "https://www.actualno.com/society/korumpiranata-medijna-sreda-dovede-do-lipsa-na-kontrol-na-vlastta-smjata-razsledvasht-jurnalist-news_700442.html", "text": "  \"Тежкото отравяне на медийната среда в България, до което доведе комбинацията от монополизирана издателска и разпространителска дейност, предизвика пълен колакс на регионалната журналистика.\" До този извод е стигнал разследващият журналист Спас Спасов, който работи повече от 15 години като кореспондент за \"Капитал\" и \"Дневник\" във Варна.     Той разкри редица примери за различни нарушения на лица и групи, представляващи местната власт, които в даден момент са прикривани, заради зависимата и корумпирана медийна среда.   Първият пример, който той посочи, е от Варна.\r\n\"В момента правителството се опитва да използва местната администрация във Варна като подставено лице, през което да даде на Георги Гергов 43 милиона лева за открит паркинг в центъра на града. От този факт не произтича дори квартална свада във Варна, камо ли сериозна медийна реакция. Отговорът защо това се случва е корумпираната медийна среда\", заяви Спасов.  Според анализ на Асоциацията на европейските журналисти, . На практика става дума за официализирани  договорки за продажба на аудитория срещу гаранции за оцеляване на медиите във вътрешността на страната. .\r\n\"Деформацията на медийната среда води до безконтролно упражняване на местната власт, до корупционни практики при възлагането на обществени поръчки, откровените до наглост конфликти на интереси и неприкритото срастване на властта по места със структурите на сивия сектор в бизнеса. В още по-безскрупулния си вариант и директно с огранизираната престъпност\", твърди Спасов като даде няколко примера в тази посока.   \"В Смолян, за да бъде спечелена обществена поръчка за доставка на пелети от  родителите на Делян Добрев, беше създадена цяла схема за възлагане на обществена поръчка,  специално за тях. Това стана известно благодарение на една-единствена медия, нефинансирана от местната администрация.    Във Варна единият от заместник-кметовете  се оказа, че е включен в списъците като социално слаб, нуждаещ се от жилище, за да си купи апартамент на данъчна оценка.\r\nОтново във Варна, семейство Данови - баща и син, бяха членове на общинския съвет и то в продължение на два мандата.  Разбра се, че докато са били в общинския съвет, са се занимавали с пране на пари, организиране на престъпна група, сводничество и  склоняване към проституция. Бяха осъдени за това в края на мандата, когато нещата станаха невъзможни за прикриване.\"\r\nДо всичко това води развалената медийна среда, категоричен е Спасов. Той разказа още за разследване, което прави за \"Дневник\" преди 2 години, което показа, че 10 произволно избрани български общини са похарчили за период от 3 години, в периода 2013-2015 г.  близо 3 милиона лева за купуването на влияние в местни медии.   \"С тези пари са били купени 90% от медиите по места. От данните които събрах тогава, се оказа, че голяма част от парите са били изсипвани за радио и телевизионни предавания с напълно контролирано съдържание. На първите три места се оказаха Бургас, Варна и Монтана. В Търговище, кметът на града сключва еднолично договори, като определя на кои медии да плаща, колко да плати и за какви услуги да го направи.\"\r\nВ следствие на корупцията, качеството на регионалната журналистика става много ниско, заяви още журналистът.   \"След проучване на медийната среда, препоръките на самите журналисти са осигураване на професионална и правна помощ за журналистите по места,  организиррането на обучиения на регионално ниво и подкрепата за разследващата журналистика от националните медии, каквато към момента липсва,\" завърши той.", "date": "2018.10.17", "title": "Корумпираната медийна среда доведе до липса на контрол на властта, смята разследващ журналист"}
{"url": "https://www.actualno.com/scene/muzikylyt-orkestyr-bez-ime-se-mesti-na-nova-data-news_700376.html", "text": "  Мюзикълът ОРКЕСТЪР БЕЗ ИМЕ, който бе обявен за 23 октомври в „Арена Армеец“ и за 25 октомври в зала „Колодрум“ в Пловдив, се мести на нови дати. Промяната се налага поради технически причини. Новите дати на най-големия спектакъл, създаден по една от любимите български филмови класики, ще бъдат съобщени и публикувани допълнително.     Закупените билети за представленията с дати 28 и 30 април 2018 г., както и за 23 и 25 октомври 2018 г. ще важат без презаверка за новите дати. Тези, които желаят да върнат своя пропуск, могат да го направят в срок от 15 ноември до 15 декември, като сумата ще им бъде напълно възстановена от организаторите на събитието Moko Solution. От 15 ноември 2018 г. билетите ще се връщат на адрес гр. София, ул. „Петър Парчевич“ 19 (партер) всеки делничен ден между 10:00 и 18:00 часа. Всеки лично ще получава сумата за предоставените билети. Всички, които живеят извън пределите на гр. София могат да върнат своите билети с куриерска фирма СПИДИ за сметка на „МС Концерт“ ЕООД. Сумата ще им бъде възстановена чрез куриерска фирма СПИДИ до коректно подаден адрес и телефон на подателя чрез наложен платеж.   С участието на Мария Илиева, Валентин Танев, Филип Аврамов, Румен Угрински, Гъмов, Неделяна Христова – Нел, Георги Мамалев, Кетерина Евро, Николай Урумов, Стефан Денолюбов, Диляна Попова и други. Режисьор на мюзикъла Борис Радев.    ", "date": "2018.10.17", "title": "Мюзикълът \"Оркестър без име\" се мести на нова дата"}
{"url": "https://www.actualno.com/music/haggard-sound-storm-eternal-silence-news_700485.html", "text": "  Немските симфоник метъл класици се завръщат в България с уникално шоу на 27-ми Октомври тази година в столичният клуб “Mixtape 5”. Гостуването ще бъде част от европейското турне на бандата - BARDS OF SYMPHONY AND METAL - TOUR 2018. Събитието ще бъде подкрепено от италианските банди Sound Storm и Eternal Silence.     На сцената HAGGARD ще бъдат в състав от 12 човека като ще изпълнят песни от всичките си албуми досега, а изненадата на вечерта ще бъде чисто ново парче на бандата.\r\nБилетите са в продажба, ексклузивно в мрежата на Epay-GO, като могат да бъдат закупени он-лайн на адрес: , както и във всички каси на EasyPay в страната.\r\nВ предварителна продажба, билетите са на цена от 45лв. В деня на събитието и на входа, цената ще е 50лв.  Отваряне на вратите: 19:00ч.\r\nНачало: 20:00ч.\r\nФейсбук събитие:     ", "date": "2018.10.17", "title": "HAGGARD, SOUND STORM & ETERNAL SILENCE"}
{"url": "https://www.actualno.com/kustendil/syuzyt-na-pensionera-kustendil-podkrepi-nacionalnija-protest-na-pensionerite-news_700434.html", "text": "   се проведе днес в .     \"Общинската организация \"Кюстендилски пенсионери\" заяви за кореспондент на от града - Припомняме, че протестиращи пенсионери от цялата страна блокираха движението по бул. \"Цар Освободител\" и преминаха в шествие до сградата на Народното събрание. В акцията участваха десетки възрастни от различни пенсионерски организации от цялата страна,   В Съюза на пенсионерите в Кюстендил Изпълненията ще бъдат Всички участници ще получат дипломи, а , допълни още      5-тият преглед на Художествената самодейност на Пенсионерските клубове се организира под патронажа на кмета на общ. Кюстендил - г-н Петър Паунов, а главни организатори са Община Кюстендил, Общински съвет - гр. Кюстендил, Общински съвет на Съюза на пенсионерите - гр. Кюстендил и читалище \"Братство 1869\".   ", "date": "2018.10.17", "title": "Съюзът на пенсионера - Кюстендил подкрепи националния протест на пенсионерите"}
{"url": "https://www.actualno.com/starazagora/starozagorskijat-kuklen-teatyr-s-nova-premiera-news_700438.html", "text": "  “Алиса в страната на чудесата” е ной-новата премиера за деца та Държавен куклен театър - Стара Загора. Драматизацията  на книгата на Луис Карол е дело на Елица Петкова, която е и режисьор на спектакъла. Сценографията е на невероятния семеен и творчески тандем Ива Гигова и Ивайло Николов, анимацията - на Роксана Маркова, а мултимедията - на Теодор Киряков.     В образите на героите в тази история на детското въображение, на безкрайната фантазия, която дава шанс на децата да са деца ще се превъплътят в тандем с куклите  Диляна Спасова, Латина Беровска, Калоян Георгиев, Кирил Антонов, Любен Чанев и Станислав Матев.   “Алиса в страната на чудесата” се поставя за първи път в 62-годишната история на театъра, а идеята за постановката е още от 2016-а. Как точно е реализирана от творческия екип ще стане ясно на премиерата тази вечер от 19 часа. Известното е, че вече са от купени 20 постановки на спектакъла.", "date": "2018.10.17", "title": "Старозагорският куклен театър с нова премиера"}
{"url": "https://www.actualno.com/society/ms-prie-novi-tekstove-v-zakona-za-chistotata-na-vyzduha-news_700411.html", "text": "        С промените в закона се регламентират изисквания за качество на твърдите горива (въглища и брикети), използвани за битово отопление от населението и определяне на контролен орган по прилагане на тези изисквания. Целта е намаляване на емисиите на фини прахови частици (ФПЧ) и серен диоксид, посредством използването на по-качествени твърди горива за битово отопление.   Промените са част от мерките, предприети на национално ниво, за изпълнение на решение на Съда на ЕС по дело С-488/15, според което България не е спазила нормите за ФПЧ на територията на цялата страна, и с които се цели предотвратяване на възможността за налагане на финансови санкции на страната при неизпълнение на решението на съда. В допълнение, в Преходни и заключителни разпоредби на проекта се дава основание за разработване в наредба на изискванията за дървесината, която се предлага на населението за битово отопление.\r\nВъвеждат се обективни критерии за оценка на напредъка по постигане на целите на общинските програми за качество на атмосферния въздух и съответно санкциониране при неизпълнение. Целта е ангажираност на местната власт по проблема с наднорменото замърсяване на атмосферния въздух.  Подобряване на качеството на данните за емисиите на флуорсъдържащи парникови газове и намаляване на тежестта за бизнеса и администрацията във връзка с годишното докладване са също сред целите на законопроекта.   ", "date": "2018.10.17", "title": "МС прие нови текстове в Закона за чистотата на въздуха"}
{"url": "https://www.actualno.com/burgas/hramyt-sv-nikolaj-chudotvorec-v-burgas-shte-byde-dovyrshen-news_700470.html", "text": "  Правителството отпусна 500 000 лева за довършителни дейности на църквата \"Св. Николай Чудотворец\" в бургаския комплекс \"Меден рудник\". Средствата са предвидени за допълнителни ремонтни дейности, свързани с довършване на строежа на православния храм.     Кметът на Община Бургас Димитър Николов връчи официално решението на председателя на църковното настоятелство на храма отец Емилиян и архиерейския наместник отец Севастиан.   Довършителните строителни дейности по доизграждане на църквата в най-големия жилищен комплекс на Бургас ще стартират веднага. Предварителните очаквания са те да бъдат завършени през 2019 година.\r\nВ постановлението на правителството се съобщава още, че това ще помогне на храма да се превърне в духовен център на областния град, съчетавайки религиозна, просветна и социална дейност.  ", "date": "2018.10.17", "title": "Храмът Св. \"Николай Чудотворец\" в Бургас ще бъде довършен"}
{"url": "https://www.actualno.com/balkani/kodzias-si-podade-ostavkata-zaradi-spora-okolo-imeto-na-makedonija-news_700493.html", "text": "  Гръцкият външен министър Никос Кодзиас се оттегли от поста си. Това съобщиха от правителството, цитирани от AFP.     Това се е случило след спор в Министерския съвет за противоречивото споразумение по спора за името на Македония.   „Премиерът Алексис Ципрас прие оставката на външния министър“, заявиха от кабинета на министър-председателя, добавяйки, че именно Ципрас ще поеме овакантения пост.", "date": "2018.10.17", "title": "Кодзиас си подаде оставката заради спора около името на Македония"}
{"url": "https://www.actualno.com/europe/zadyrjaha-vicepremiera-na-krim-news_700464.html", "text": "  Вицепремиерът на Крим Виталий Нахлупин е задържан в Москва. По предварителни данни Нахлупин е задържан заради подкуп, съобщи Интерфакс.     Провеждат се следствени действия по отношение на длъжностни лица и редица структури. Сред тях да държавните комитети на пътното стопанство и конкурентната политика на Крим, предприятията \"Крименерго\", \"Кримгазети.\"   Властите оказват пълно съдействие на органите на реда, като предоставят всички необходими документи и информацията. Заинтересовани сме в установяването на истината, пише в своя Fаcebook профил министър-председателя на Крим. Сергей Аксьонов.\r\nТой допълни, че е убеден, че съдът ще изяснят и ще установят степента на вина (или невинност) на всяко длъжностно лице.  \"Искам да подчертая, че системната работа, насочена към изчистването на властта, към безкомпромисна борба с корупцията, която започна в републиката по моя инициатива, ще продължи. Това е част от държавната политика. През последните години са уволнени и осъдени или са разследвани десетки чиновници, в това число и високопоставени\", каза още Аксьонов.   По думите му в редица случаи наказателните дела са започнати въз основа на материали, предоставени от Комитета по противодействие на корупцията в република Крим.\r\n\"Неприкосновени няма и няма да има. Не е важно кой е задържан, а за какво. Всеки, който е престъпил или възнамерява на престъпи закона трябва да знае - наказанието е неминуемо\", закани се Аксьонов.    ", "date": "2018.10.17", "title": "Задържаха вицепремиера на Крим"}
{"url": "https://www.actualno.com/europe/sigurnost-pod-vypros-za-sreshtata-na-vyrha-v-bruksel-stotici-policai-se-razboljaha-news_700487.html", "text": "  В момента, когато в Брюксел се събират десетки европейски лидери за срещата на върха, стотици полицаи се оказаха „болни“. Така те протестират срещу условията на труд, пише БГНЕС.     Говорител на полицията каза, че около 20% от 2600-те полицейски служители в Брюксел – т.е. повече от 500 служители - са обявили, че \"отсъстват поради заболяване\".   В съседния сектор \"Монтгомъри\", където са назначени 585 полицейски служители, положението е подобно и има голям ефект върху дейността на силите на реда поради \"заболяването\" на силите на реда. Протестът беше обявен в понеделник от три профсъюза.\r\nАкциите съвпадат с провеждането на двудневната среща на върха в европейския квартал на Брюксел, която ще бъде последвана от среща Европа-Азия в четвъртък и петък. \"Срещата ще се проведе и полицията ще бъде там. Ние сме на масата за преговори, за да намерим решения\", каза Илзе Ван Де Кеере, говорителка на полицейската зона Брюксел-Капитал-Икселес, която работи около европейските институции.  „Различните полицейски зони ще си помагат една на друга и службата за населението ще бъде осигурена“, посочи още Воут Монейне от съседната зона \"Монтгомъри\".    припомня, че за провежданите няколко пъти годишно срещи на върха на ЕС в столицата биват командировани полицаи от цялата страна, дори и от Холандия, за да може брюкселската полиция да изпълнява всекидневните си задължения. Вероятно към края на седмицата „закъсалите здравословно“ полицаи ще се върнат на работа.  \"Болните\" служители на реда били посъветвани така от профсъюзите, за да се измъкнат от разпоредбите, по силата на които стачкуващите работници могат да бъдат принудени да се върнат на работа.      А иначе полицаите са гневни заради въпроси, свързани с пенсионната реформа, платения отпуск по болест и постоянния недостиг на персонал. ", "date": "2018.10.17", "title": "Сигурност под въпрос: За срещата на върха в Брюксел стотици полицаи се \"разболяха\""}
{"url": "https://www.actualno.com/plovdiv/bageri-srinaha-nezakonni-kyshti-v-sheker-mahala-v-plovdiv-news_700475.html", "text": "  10 незаконни ромски къщи в пловдивската \"Шекер махала\" бяха съборени при акция тази сутрин. За безпроблемното разрушаване на постройките и предотвратяване на инциденти, на място бяха докарани тежковъоръжени полицаи. По-късно през деня още 11 обекта паднаха под багерите.           Събарянето на къщи по улица \"Напредък\" е част от поредната акция на администрацията на \"Северен\" по разчистване на незаконните постройки. Кметът на района Ральо Ралев уточни, че има и още сгради за събаряне, но за тях все още се водят дела. \r\nПреди дни в \"Шекер махала\" бяха съборени и незаконни търговски обекти. Всички те са построени на общинска земя върху северния обходен колектор на града и нямат никакви документи.", "date": "2018.10.17", "title": "Багери сринаха незаконни къщи в \"Шекер махала\" в Пловдив"}
{"url": "https://www.actualno.com/burgas/premiera-na-knigata-na-elka-stojanova-mnogo-predi-pablo-da-me-nameri-news_700424.html", "text": "  Поезия, която те кара да вярваш, че светът е пълен с обичане и страст. Това казва Елка Стоянова за своята нова стихосбирка.     Според нея има още много послания, но всеки читател трябва да ги намери, както авторката е намерила Пабло Неруда. Световноизвестният чилийски поет е вдъхновил поетесата за новата книга. Той е повлиял на творческия процес и присъства в стиховете индиректно. Със сигурност книгата носи различно усещане за всеки читател. Някои дори чакат Пабло да ги намери...Интересна и провокативна по свой начин, Елка Стоянова изживява своите поетични мечти, без да се страхува. Тя пише и просто се оставя публиката да я обича. И тя го прави! Елка Стоянова се превърна в един феномен – на търсен и предпочитан автор. На любим творец, което в днешно време е рядкост, но това си има предистория.„ Много преди Пабло да ме намери“ е третата и стихосбирка, има и сборник с хумористична проза „Петъчни истории“. А фактът, че е юрист по образование е още едно доказателство за изживяването на мечтите.  Автор на корицата на стихосбирката е Димо Колибаров, зам.-директор на новия филиал на Националната художествена академия в Бургас. Писателят Марин Бодаков е помогнал за оформянето на книгата.", "date": "2018.10.17", "title": "Премиера на книгата на Елка Стоянова \"Много преди Пабло да ме намери\""}
{"url": "https://www.actualno.com/europe/lubovna-drama-e-dovela-do-tragedijata-v-kerch-news_700516.html", "text": "  Последният пост на стрелеца от Керч, който уби 18 души, е посветен на момиче. 18-годишният Владислав Росляков е публикувал снимка на момиче и написал: \"Обичам те, слънчицет\", пише Лента.ру.     Младежът живеел с майка си, която е служител в онкологичния диспансер в града. Майката не може да обясни действията на сина си. С бащата на момчето отдавна са разведени. В домът им се провежда обиск.   Преди месец Росляков е получил разрешение за оръжие 12 калибъра. Преди няколко дни е закупил и 150 патрона.\r\nПрипомняме, че сутринта на 17 октомври в политехническия техникум в Керч Владислав Росляков откри стрелба. Той е бил в 4-ти курс. Росляков се е самоубил в библиотеката на техникума.  ", "date": "2018.10.17", "title": "Любовна драма е довела до трагедията в Керч?"}
{"url": "https://www.actualno.com/curious/silvestyr-staloun-shte-gleda-na-jivo-pulev-furi-v-sofija-news_700492.html", "text": "  Холивудската легенда Силвестър Сталоун ще бъде до ринга по време на боксовия мач между Кубрат Пулев и Хюи Фюри. Той е получил покана от организаторите на боксовата гала вечер в \"Арена Армеец\" на 27 октомври, съобщава \"България днес\". Сталоун в момента е в София, за да снима \"Рамбо 5: Последна кръв\".     \"Д ействително сме изпратили покана до Силвестър. Ще се радваме, ако каже и няколко думи за българските фенове\", обяви главният организатор на боксовото шоу Ивайло Гоцев, цитиран от изданието.   Сталоун е сред най-върлите почитатели на бокса сред известните актьори. Той пише сценария и продуцира първия филм \"Роки\", след като се вдъхновява от реален боксов мач.\r\nПулев се готви в Германия за двубоя със своя треньор Ули Вегнер. В неделя той ще кацне в България. В същия ден у нас пристига и съперникът му Хюи Фюри.      ", "date": "2018.10.17", "title": "Силвестър Сталоун ще гледа на живо Пулев - Фюри в София"}
{"url": "https://www.actualno.com/politics/borisov-ocherniha-bylgarija-zaradi-ubijstvoto-na-viktorija-ne-me-interesuvat-sporovete-v-op-news_700554.html", "text": "  \"Получих едно голямо извинение от всички подред в Европейската народна партия /ЕНП/ за това, че прибързаха с коментарите си за убийството на Виктория Маринова.\"     Това заяви министър-председателят Бойко Борисов пред журналисти в Брюксел преди началото на работна вечеря във формат ЕС-27, на която ще се обсъди напредъка по преговорите между ЕС и Великобритания.\r\nНа въпрос за разкола в \"Обединени патриоти\" Борисов беше лаконичен, че го интересува единствено коалиционното споразумение, но не и вътрешните проблеми на партньорите му. \r\n\"Ние имаме коалиционно споразумение, в което ясно е разписано какво трябва да правим четири години. В коалицията „Обединени патриоти\" си имат свои правила, за които аз нито се интересувам, нито съм информиран, нито ми е работа да съм информиран“, заяви премиерът.     „Отделно преди два или три дни г-н Сидеров беше с мен с Николай Бареков в МС, днес говорих един час с вицепремиерите Симеонов и Каракачанов по темите, по които им какво да правим заедно“, заяви още той.\r\n„Оттук нататък, те вече толкова ежедневни станаха техните спорове, че не намирам за интересно дори да ги коментирам\"\r\nПремиерът коментира и темата за Brexit.       \"Ще настоявам да не се промени координацията между европейските институции. Няма как да се подготвим за вариант, ако няма сделка за Brexit. И в САЩ се готвиха за урагана Майкъл, но стотици са изчезнали\", направи интересно сравнение Борисов.\r\nБорисов посочи, че английските служби са изключително добри в сферата на сигурността и даде за пример борбата с контрабандата, тероризма и организираната престъпност.\r\n„Изключително важно е за българските граждани, които живеят във Великобритания и за английските граждани, които живеят в България, да намерим възможно най-добрия изход за всички. Не бива да се подвеждаме по емоциите, защото след това ще страдат хиляди хора, а и със сигурност ще се отрази на финансите, икономиката, на всичко в Европа “, каза още Борисов.", "date": "2018.10.17", "title": "Борисов: Очерниха България заради убийството на Виктория,  не ме интересуват споровете в ОП"}
{"url": "https://www.actualno.com/balkani/han-prizova-opozicijata-v-skopie-da-podkrepi-dogovora-ot-prespa-news_700560.html", "text": "  В интервю за „Юроактив“ еврокомисарят по разширяването Йоханес Хан призова за отговорност македонската опозиция и изрази съмнение, че предсрочни избори биха донесли мнозинство от две трети.     „Последиците от бойкота на опозицията може да доведат до изоставането на страната в процесите на развитие“, каза Хан.   Той заяви, че нови избори могат да доведат до рискови забавяния на процеса. Това не би послужило на никого, защото не е ясно дали нови избори биха донесли квалифицирано мнозинство, необходимо за да се приеме споразумението за името.\r\n„Освен това търпението на Гърция има своите граници. Атина досега се отнасяше конструктивно, но и тя има свой политически календар“, казва Хан.  Поради тези причини еврокомисарят иска договорът за име да бъде приет без отлагане.\r\nВ коментар в социалната мрежа Twitter Хан призова опозицията да действа решително и да подкрепи сделката с Преспа.   \"Ако не успее, ще трябва да отговоря за тежките последици за гражданите на Македония\", каза Хан.    Явно позицията на Хан не е впечатлила шефовете на опозицията в македонския парламент. Депутатите от ВМРО-ДПМНЕ и коалицията \"За по-добра Македония\" днес решиха да се откажат от безплодния според тях дебат, който се води в парламента, съобщиха от партията.\r\nДепутатката група заключи, че всичко е казано и че няма нужда от по-нататъшна дебат по отношение на предложените конституционни промени и Договора от Преспа, който беше отхвърлен от народа на референдума.\r\nСъщевременно депутатите от ВМРО-ДПМНЕ и коалицията \"За по-добра Македония\" апелират и към депутатите от управляващото мнозинство да се откажат от изявите и да се пристъпи към гласуване по предложението на правителството на Република Македония за конституционни промени.   В същото време се посочва, че те няма да гласуват за присъединяване към промени в конституцията.\r\n„Депутатите от ВМРО-ДПМНЕ и коалицията изразиха увереност, че предложените промени и изменения на конституцията няма да минат в парламента на Република Македония и с тази своя позиция запознаха ръководството на ВМРО-ДПМНЕ, като единодушно потвърдиха позицията си, че ще гласуват срещу конституционните промени“, се казва в изявлението.   ", "date": "2018.10.17", "title": "Хан призова опозицията в Скопие да подкрепи Договора от Преспа"}
{"url": "https://www.actualno.com/plovdiv/nov-kryst-krasi-cyrkvata-sveti-georgi-v-selo-belozem-news_700488.html", "text": "  Светият Кръст, който ще краси камбанарията на православен храм „Свети Георги” в село Белозем, вече е монтиран. Той е подарен от Атанас Стефанов – белоземец и голям патриот, съобщават от местното кметство.         Изработката на кръста е финансирана именно от Атанас Стефанов и е дело на украински майстори, като такъв има единствено в Троянската Света Обител. Предстои и позлатяването на кубето на храма.", "date": "2018.10.17", "title": "Нов кръст краси църквата \"Свети Георги\" в село Белозем"}
{"url": "https://www.actualno.com/politics/kasabov-s-tejko-obvinenie-kym-siderov-lideryt-na-ataka-zaplashi-sys-syd-news_700521.html", "text": "   Касабов обвини Сидеров, че получава инструкции от Сараите на Ахмед Доган.     „На нас ни писна. Ние сме омерзени от поредицата действия от страна на Волен Сидеров. Не бяха атаки срещу Министерски съвет, срещу Валери Симеонов, срещу целия свят. Волен Сидеров бърка желанието с действителността. Сценарият му се пише от Сараите ( Боянските сараи на Ахмед Доган - бел.ред. ).   Поне веднъж месечно справка показва, че лидерът на „Атака“ е в Бояна. Информацията ни е от два три часа, не е клюка, аз съм потресен и омерзен. След срещите му там винаги започват скандалите. На вота на недоверие той не гласува, понеже го видях, защото стои до мен. Излезе по време на гласуването от залата... Ние трябва да се извиним на нашите избиратели, защото и за нас всичко това е неочаквано. Мислехме, че срещу нас стои съратник“, коментира депутатът.\r\n„Сидеров работи не само против България, а и за интересите на Русия. Не може да си патриот на чужда държава. Това означава, че си руски патриот, а не български. Руският народ е велик. Ние говорим за имперските амбиции на Балканите на управниците му. Ние не можем да работим с Волен Сидеров.  Опитваме се да говорим с него, но не се получава. Той си говори сам със себе си. Ще се срещнем с ВМРО. Всичко, което правим в управлението, е удачно. В \"Атака\" има много разумни хора. Сидеров трябва да се оттегли, защото е деструктивен. Чудя се още как не се е кандидатирал за папа\", заяви още Касабов.   Волен Сидеров се включи в предаването и категорично отрече обвиненията. Той заяви, че никога не е ходил в Сараите на Ахмед Доган и това можело да се докаже от камерите и от НСО.\r\nЛидерът на \"Атака\" отправи предупреждение, че ще заведе дело срещу Валентин Касабов за твърденията му.    ", "date": "2018.10.17", "title": "Касабов с тежко обвинение към Сидеров, лидерът на \"Атака\" заплаши със съд"}
{"url": "https://www.actualno.com/business/branshyt-smjata-dvojnija-standart-pri-hranite-za-populistka-predizborna-tema-news_700524.html", "text": "  Законодателството срещу т.нар. двойни стандарти при храните е по-скоро силно популистка, предизборна тема, отколкото като опит за решаване на реален проблем. Това, според БСК, е позицията, около която са се обединили от камарата и браншови организации от хранително-вкусовата и питейна индустрия по време на специална среща.     Според бранша далеч по-важно било да се въведе диференцирана ставка на ДДС за храните. Аргументът - от 20% нямало смисъл, защото в сектора на храните сивата икономика е 50%. Затова и браншовиците искат да бъде започнат диалог, \"придружен с аргументи и анализи\".   Друг важен акцент според бранша е да има ясна процедура за предварително съгласуване на проектите на търговски споразумения между Европейския съюз и трети страни, така че интересите на българските производители и търговци да бъдат защитени. Сега такава няма, а това е попречило що се отнася до търговските споразумения с Украйна за внос на растителни масла и маслопродукти, захар и захарни изделия, и пчелен мед, както и с Виетнам - за безмитен внос на ориз, което ощетило българските оризопроизводители.\r\nКато възможен бъдещ проблем участниците в срещата видяха бъдещата директива за пластмасовите опаковки. БСК трябва да се обърне към Business Europe, за да бъдат защитени интересите на българските производители, настояха от хранителния бранш.  Що се отнася до Закона за храните, ще има срещи с отделните организации, за да се изгладят противоречията заради текстовете за водите. Основният проблем касае търговските марки - името им да отпадне и водата да се бутилира според името на извора. Проблемът, обаче, е, че вода от един и същ извор може да се бутилира от повече от една компания. Примерът тук са компаниите \"Девин\" и \"Балдаран\", които бутилират изворна вода от един и същ източник.   В срещата участваха представители на Националния браншови съюз на хлебарите и сладкарите (Мариана Кукушева - председател на УС),  Съюза на производителите на растителни масла и маслопродукти в България (инж. Марияна Чолакова - изп. директор), Асоциацията на производителите на безалкохолни напитки в България (Жана Величкова – изп. директор), Асоциацията на месопреработвателите в България (д-р Светла Чамова – изп. директор), Съюза на българските мелничари и Съюз на оризопроизводителите (Савина Влахова, председател), Съюза на преработвателите на плодове и зеленчуци (Стойко Кировски – председател на УС и Антоанета Божинова – изп. директор), „Храни и напитки България“ (Светла Лесова – председател на УС, и Яна Иванова – изп. директор), Съюза на пивоварите в България (Ивана Радомирова - изп. директор) и Съюза на производителите на захар и захарни продукти (Георги Узунов - председател на УС).    ", "date": "2018.10.17", "title": "Браншът смята двойния стандарт при храните за \"популистка предизборна тема\""}
{"url": "https://www.actualno.com/asia/otkriha-vtora-bomba-v-lichnite-veshti-na-napadatelja-ot-kerch-news_700557.html", "text": "        При взрив на самоделна бомба и последвала стрелба загинаха 19 души, а над 50 бяха ранени.   18-годишният Владислав открил огън с пушка, а след това се самоубил.\r\nРазследващите проверяват дали той е действал сам, или за случилото се са допринесли други.  Властите първоначално определиха случилото се като терористичен акт, но след това го промениха на масово убийство.   ", "date": "2018.10.17", "title": "Откриха втора бомба в личните вещи на нападателя от Керч"}
{"url": "https://www.actualno.com/burgas/obshtina-burgas-se-bori-s-mrysnija-vyzduh-news_700512.html", "text": "  Община Бургас, съвместно със Столична Община (водещ партньор) и Общините Русе, Стара Загора, Велико Търново и Монтана, е партньор в проекта \"Българските общини работят заедно за подобряване на качеството на атмосферния въздух\" по Програма Лайф 2017 - Life Action Grant 2017. На предстоящото заседание на местния парламент кметът Димитър Николов ще поиска общинските съветници да подкрепят това участие.     Периодът за изпълнение на проекта е с дълъг хоризонт до 2024 година. Според една от предвидените възможности, Община Бургас би могла като бенефициент на целевото европейско финансиране да осигури на близо 2000 домакинства подмяна на конвенциалните методи на отопление с алтернативни такива. Например, да се осигурят електрически отоплителни уреди и печки с еко пелети, вместо сега използваните такива, в които се горят дърва, въглища, стари дрехи и други материали, насищащи атмосферния въздух с прахови частици, вредни за здравето. Първоначално е предвидено да се започне с пилотно тестване и оценка на схемата за подмяна на горивните инсталации на 80 домакинства в Бургас. Най - проблемни в това отношение, особено през зимата, са кварталите \"Долно Езерово\", \"Победа\", \"Акациите\", к-с \"Възраждане\" и др.   Усилията на общините - партньори по проекта са насочени към подобряване качеството на атмосферния въздух чрез изпълнение на мерки, заложени в Програмите за подобряване на качеството на атмосферния въздух (КАВ), които да доведат до минимизиране на ФПЧ в големите градове, създаване на механизми за подпомагане на домакинствата. Също така ще се изпълнят и дейности, които да спомогнат за повишаване на оперативния и институционален капацитет на бенефициентите по проекта и организиране на широкомащабна информационна капания, както и привличане/ангажиране на заинтересовани страни.", "date": "2018.10.17", "title": "Община Бургас се бори с мръсния въздух"}
{"url": "https://www.actualno.com/crime/zaloviha-shofior-s-15-chuvala-narjazan-tutun-vyv-vidin-news_700455.html", "text": "  143 кг тютюн и над 1000 къса цигари иззеха видински полицаи при специализирана операция по линия „Акцизи“. В проверките, насочени срещу ограничаване нивата на търговия на дребно с нелегален тютюн и цигари, са участвали служители от сектор „Противодействие на икономическата престъпност“ в областната дирекция и РУ-Видин.     При проверка в Димово вчера около  6.30 ч., органите на реда спрели лек автомобил „Шевролет Авео“, с видинска регистрация, управляван от 49-годишен мъж. В купето и багажника на колата, полицаите открили 15 полиетиленови чувала с общо 143 кг нарязан тютюн без бандерол.   Стоката е иззета, а шофьорът е задържан за срок от 24 часа.", "date": "2018.10.17", "title": "Заловиха шофьор с 15 чувала нарязан тютюн във Видин"}
