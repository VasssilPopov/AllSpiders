{"url": "https://www.actualno.com/sofia/sagata-zlaten-vek-stigna-do-prokuraturata-i-vss-news_790945.html", "text": "      Сигнали до прокуратурата и до Инспектората на ВСС внасят от Инициативен комитет \"Лозенец\", които от години се противопоставят на строителството на небостъргача \"Златен век\". Единият сигнал е за неизпълнение на задължения от страна на ДНСК, а другият за надхвърляне на правомощията от страна на съдия.      В писмо до медиите те напомнят, че още през април, след среща при премиера с всички отговорни институции, регионалният министър Петя Аврамова, заедно с началника на ДНСК, кметът и главният архитект на София, бе обявено, че разрешението за строеж на 120-метровата сграда на лозенския хълм е изтекло през 2017 г. и не може да бъде подновено. Началникът на ДНСК трябваше да подготви заповед, с която окончателно да прекрати това строителство. Такава заповед обаче не e издадена и до момента.   \"Отказът на отговорната по закон институция да се произнесе за валидността на разрешението за строеж на тази сграда от 2017г. представлява престъпно неизпълнение на служебните задължения. Поради тази причина сигнализирахме прокуратурата с искане да провери дали е налично виновно поведение от страна на началника на ДНСК\", пишат още от ИК \"Лозенец\".\r\nИнициативният комитет продължава с това, че заповедта, която е издадена от Дирекция \"Национален строителен контрол\" е била за временно спиране на строителството на сградата поради редица технически проблеми. Самата заповед е отменена на първа инстанция от съда. \"Съдия Ситнилска се произнася, че отменя заповедта за временно спиране, но в самия край на мотивите за това свое решение тя изразява становище, което не е свързано с предмета на делото и е силно противоречиво\", споделят от ИК.  Според Инициативния комитет съдия Ситнилска цитира позицията на ищците от \"Артекс\" относно срока на валидност на разрешението за строеж, като заявява, че то изтича пред 2028г. В процеса на делото не са представени аргументи в обратна посока, защото от ДНСК отказват да вземат отношение за срока на разрешението. Притеснителното е, че взимането на отношение за срока на разрешителното не може да се обжалва, защото то е само в мотивите, няма го в диспозитива на заповедта. Но това становище остава в правния мир и умишлено или не, то служи като превенция пред институциите. Казва им се, не се произнасяйте за срока на разрешението за строеж, не издавайте заповед за спиране. Подобна роля на съда не е отредена в правния мир.\r\n\"Административният съд се произнася по конкретни въпроси на база конкретни административни актове. Не е редно да се произнася за евентуални бъдещи актове на институции и то вземайки предвид само едната страна на спора без защита на другата позиция. Без да влизаме по същество в противоречията на самото тълкувание, което приема съдията относно поправката \"Артекс\" и безкрайните разрешителни за строеж, подновявани с изменения в проектите, считаме, че актът на съдия Ситнилска е силно проблематичен, както и нейното поведение по този казус. Затова внасяме сигнал до Инспектората към Висшия съдебен съвет с искане да разгледат казуса и да се произнесат, доколко подобно произнасяне по тема извън обхвата на делото е допустимо и да предприемат необходимите действия за възстановяване доверието в институцията\", пишат от ИК \"Лозенец\".   Членовете на комитета заявяват категорично, че делото, което се води в момента, не касае разрешението за строеж. За това трябва да се произнесат от ДНСК. Непроизнасянето не говори само за некомпетентност, то поражда съмнения за престъпно поведение, допълват те.    \"Ако от Строителния контрол нямат капацитета да формулират аргументирана и издържана заповед за окончателно спиране на строителството, от ИК \"Лозенец\" сме готови за наша сметка заедно с юристи да подготвим такава заповед и да я изпратим до началника на ДНСК. На него ще му остане само да я подпише.\"\r\nОще по-значимият въпрос остава как при единодушие на премиер, регионален министър, началник ДНСК, кмет и главен архитект на София за необходимостта от заповед за незаконно строителство на обекта Златен век, в крайна сметка такава заповед липсва. #Кой не позволява да се издаде такава заповед? #Кой стои не само над директори, кметове и министри, но стои и над министър-председателя? #Кой взима решенията? - това са настойчивите въпроси, с които ИК \"Лозенец\" завършва писмото си до медиите.\r\nПрипомняме, че след многобройни протести от страна на ИК \"Лозенец\", реално институциите се задействаха едва след като името на фирмата строител \"Артекс\" изплува в \"Апартаментгейт\". Тогава и се получи уверението от страна на премиера, че строежът на небостъргача ще бъде спрян.   Строителната фирма обаче обжалва в съда решението на Дирекцията за национален строителен контрол (ДНСК) за спиране на строежа и спечели делото на първа инстанция. Предстои казусът да се гледа на по-висока инстанция. ", "date": "2019.08.21", "title": "Сагата \"Златен век\" стигна до прокуратурата и ВСС"}
{"url": "https://www.actualno.com/europe/germanija-harchi-stotici-milioni-evro-za-izdryjka-na-amerikanskite-vojski-news_790432.html", "text": "      Правителството на Германия харчи за издръжката на разположените на територията на ФРГ американски войски стотици милиони евро, съобщава телевизия ARD.      По данни на германското Министерство на финансите, през последните седем години правителството е заделило за издръжка на американските войски повече от 240 милиона евро. Средствата са изразходвани, между другото, за пенсии на бивши сътрудници и за ползване на парцели и сгради.   За периода 2012-2019 година Федералното правителство е похарчило 480 милиона евро за строителни дейности на военни обекти за НАТО-вските партньори в Германия, но практически те са изразходвани изцяло за САЩ.\r\nСпоред документите на финансовото ведомство, от 2012 година на територията на ФРГ са проведени 882 военни учения на американските войски.  Неотдавна телевизия ARD цитира посланика на САЩ в Германия Ричард Гренел, че Съединените щати може да предислоцират част от американските военни от Германия в Полша.\r\nПричината за това била, че ФРГ все още не е увеличила разходите си за отбрана до 2% от БВП. Американската посланичка в Полша, на свой ред, написа в социалните мрежи, че Полша изпълнява своите ангажименти към НАТО по отношение на разходите за отбрана, а Германия – не. Тя заяви, че би приветствала евентуално решение за преместване на американските войски от Германия в Полша.   В свое интервю преди два дни министърът на външните работи на Полша Яцек Чапутович заяви, че Полша не подкрепя възможна предислокация на своя територия на американските войски от Германия. Според него, американските военни в Германия допринасят и за сигурността на Полша и се „намират в резерв, ако Полша бъде нападната от Русия”.    В Германия се намират най-голям брой американски военни в сравнение с други европейски държави.. Общата им численост е 35 000 души, от които 17000 американски и 12000 германски граждани.. ", "date": "2019.08.21", "title": "Германия харчи стотици милиони евро за издръжка на американските войски "}
{"url": "https://www.actualno.com/curious/nova-versija-za-tejkija-incident-sys-stefan-danailov-news_791140.html", "text": "       вeрoятнo e пoлучил инcулт. В рeзултaт нa тoвa e зaгубил зa крaткo cъзнaниe, cтрoпoлил ce нa зeмятa и cчупил eднaтa cи тaзoбeдрeнa cтaвa, твърди Lupа.bg, пoзoвaвaйки ce нa cвoи изтoчници в Бургac.       Във втoрник прeди oбeд извecтният aктьoр e бил приeт в бургacкaтa бoлницa „Бургacмeд”.   Инфoрмaциятa зa инцидeнтa бe пoтвърдeнa и oт cлужитeлитe в бoлницaтa прeд Нoвa тeлeвизия.\r\nБившият миниcтър нa културaтa e бил oтвeдeн oт къщaтa cи в Примoрcкo c линeйкa, cлeд кaтo cъcтoяниeтo му рязкo ce влoшилo.   76-гoдишният имa cкрoмнa вилa в Примoрcкo, къдeтo e пaднaл и cи e cчупил тaзoбeдрeнaтa cтaвa нa лeвия крaк. Aктьoрът e приeт cъc cчупвaнe нa бeдрeнaтa шийкa и прeдcтoи oпeрaция зa cмянa нa тaзoбeдрeнaтa cтaвa, cъoбщихa oт бoлничнoтo зaвeдeниe.\r\nCтeфaн Дaнaилoв щe бъдe кoнcултирaн oт eкип oт рaзлични cпeциaлиcти oт УМБAЛ „Coфиямeд“, нaчeлo oт нaй-дoбрия в тaзи oблacт прoф. Йoтoв и щe ce пoлoжaт вcички нeoбхoдими мeдицинcки грижи.       „Oкoлo 10:30 чaca във втoрник cутрин г-н Cтeфaн Дaнaилoв бeшe приeт в oртoпeдичнoтo oтдeлeниe cъc cчупвaнe нa тaзoбeдрeнaтa cтaвa. Нямa нищo критичнo в cъcтoяниeтo му, прeдcтoи му oпeрaтивнo лeчeниe. Към мoмeнтa ce прaвят изcлeдвaния и щe ce рeши кoгa щe бъдe прoвeдeнo oпeрaтивнoтo лeчeниe. Дoбрe e”, oбяcни д-р Лъчeзaр Тoмoв, нaчaлник нa Oтдeлeниeтo пo oртoпeдия и трaвмaтoлoгия - „Бургacмeд” прeд eкипa нa Нoвa. Вcякo лятo тeaтрaлът прeкaрвa врeмeтo cи в къщaтa c гoлямa тeрaca. Cпoрeд зaпoзнaти, инцидeнтът e cтaнaл в пoнeдeлник вeчeр. oбaчe, нe e иcкaл дa oтидe нa лeкaр, cмятaл, чe нeщaтa ca пo-лeки, нo бoлкитe в крaкa ce уcилили и нeгoвият шoфьoр извикaл линeйкa. , рaзкaзa cинът нa Дaнaилoв - Рoceн Цaнкoв. , дoбaви тя.    ", "date": "2019.08.21", "title": "Нова версия за тежкия инцидент със Стефан Данаилов"}
{"url": "https://www.actualno.com/europe/moskva-realizira-kompleks-ot-merki-za-zashtita-na-zapadnata-granica-news_790224.html", "text": "      Обстановката по западната граница остава напрегната, затова \"реализира комплекс от мерки\" за тяхното укрепване. Това заяви министърът на отбраната на Русия Сергей Шойгу.      Ситуацията се характеризира със засилването на военното присъствие на НАТО в , разгръщането на ПРО на САЩ в Полша и Румъния, разширяването на военното сътрудничество на алианса с Финландия и Швеция\", поясни още той.   До края на годината в Западния военен окръг ще се състоят над 20 учения, които ще засегнат ПВО войските, материално-техническото осигуряване, а също и бреговите подразделения. Освен това подразделението ще получи на 1,3 хиляди бойни единици нова и модернизирана военна техника. Ще продължи наемането на войници, като през тази година са избрани над 9 хил. души, посочи още Шойгу. \r\nСега основните усилия на командването на окръга са съсредоточени върху подготовката на руско-беларуските учения, които ще се проведат от 13 до 19 септември и ще завършат двугодишен цикъл на подготовка, съобщи РИА Новости.  В тях се планира да се включат до 12 хил. военни и 950 единици бойна техника. Шойгу подчерта, че мероприятията имат \"изключително отбранителен\" характер. \r\nЗапочнала е и подготовката за три учения с участието на военни от Русия, Армения, Беларус, Казахстан, Киргизия и Таджикистан.    ", "date": "2019.08.21", "title": "Москва реализира комплекс от мерки за защита на западната граница"}
{"url": "https://www.actualno.com/sciencelogy/a1-s-mejdunarodno-priznanie-ot-media-interactive-design-awards-news_790765.html", "text": "              получи световно признание от престижните Media Interactive Design Awards, които отличиха със златна награда коледната кампания на телекома „Истинските неща се сбъдват”. Кампанията, осъществена от А1 в партньорство със Saatchi&Saatchi Sofia, триумфира в категория Consumer TV - Campaign or series със серия от два телевизионни клипа ( , ).\r\nВ 49-ото издание на конкурса бяха подадени близо 1 000 заявки от 39 държави, като от всички кандидатури едва 4% получават златен сертификат, като сред тях попада и коледната кампания на А1.\r\nПрез 2018 г. един от най-разпознаваемите брандове у нас осъществи своето ребрандиране, ставайки А1. Целта на рекламните клипове беше да помогне на хората да се запознаят с новите ценности на А1 в контекста на коледните празници.  Кампанията на А1 бе оценена от 10-членно жури, включващо представители на международни агенции, артисти на свободна практика, преподаватели, криейтив директори, копирайтъри, фотографи, илюстратори и други. Те гласуваха по скала от 1 до 10 по критериите креативност, дизайн, идея и приложение на идеята и изпълнение. Резултатът на заявката се генерира електронно спрямо оценките от журито, като заявките не се борят една срещу друга, а се състезават индивидуално с оценка от 1 до 10, като получилите над 7 точки са и тези, които получават златна награда.\r\nCreativity International Awards е един от най-дълго провежданите независими конкурси за реклама и графичен дизайн. С отличията от конкурса на Media Interactive Design Awards, броят на наградите, които А1 получи за своята успешна трансформация, надхвърля 30. Александър Димитров, председател на управителния съвет и главен изпълнителен директор на А1, бе избран за „Мениджър на годината 2018” в най-престижния конкурс за мениджърски постижения в България. Впоследствие той бе удостоен и с приза „Мистър Икономика 2018” в конкурса „Мистър и Мисис Икономика”. А1 бе обявена за №1 в сектора на телекомуникациите от класацията Superbrands, а услугите А1 Wallet и A1 Smart Home триумфираха в своите категории в надпреварата „Продукт на годината”.       ", "date": "2019.08.21", "title": "А1 с международно признание от Media"}
{"url": "https://www.actualno.com/society/novinite-naj-vajnoto-za-denja-21-avgust-news_790798.html", "text": "      Редакционният екип на ви представя най-важните новини за изминалия ден, 21 август.       Да, според мен има наистина сериозен интерес към АЕЦ „Белене”. Това заяви енергийният министър Теменужка Петкова в коментар за „вечния” ядрен проект, която определи като приятна изненада участието на български компании. Ще има ли промяна в условията за реализация на проекта – т.е. да не плаща повече държавата (данъкоплатците) за „Белене”? Петкова повтори вчерашната си теза, че това зависи от парламента. \"Ще докладваме на българския парламент и това, което той вземе като решение, това ще се случи\", обобщи Петкова.   Националната агенция за приходите ще бъде глобена милиони заради теча на лични данни на над 5 милиона българи. Проверката на Комисията за защита на личните данни вече е приключила и в петък на НАП ще бъде връчен актът за установяване на административно нарушение, заяви пред в. \"Сега\" председателят ѝ Венцислав Караджов. Той обясни, че приходната агенция има тридневен срок, в който може да представи своите възражения. След това КЗЛД ще издаде окончателния акт, а НАП ще има възможността да обжалва в съда. Въпреки че и в сега действащото законодателство обидата, лъжата, клеветата и набеждаването са наказуеми, управляващите започват спешни \"експертни\" срещи за инкриминирането на разпространението на фалшивите новини. Това стана ясно след среща между правосъдния министър Данаил Кирилов и председателя на комисията за култура и медии в парламента Вежди Рашидов, съобщава в. Сега. Работните групи по въпроса ще се съберат още в началото на есенната парламентарна сесия, съобщи Кирилов. В тях ще бъдат привлечени експерти от прокуратурата и МВР. \"Имаме работни групи, в момента обсъждаме и различните възможности, но не искам да казвам дали ще се прави отделен закон или нови текстове в съществуващи закони, тъй като нещата са на много начален етап.     България е първа в Евросъюза по една от най-печалните статистики - смърт при пътнотранспортно произшествие с автомобил. У нас тези смъртни случаи са 64 на всеки 1 милион жители, докато средното за ЕС ниво е почти три пъти по-малко – 23 такива случая. В страната членка с най-малко автопроизшествия с фатален изход на милион жители - Малта, тези случаи са само 11, показват данни на Евростат, изнесени от в. \"24 часа\". \"След като Съветът започне работа, аз лично ще предложа промени в Наказателния кодекс, тъй като считам, че санкциите са изключително занижени. Наказанията, които се предвиждат са от 2 до 8 години. Аз бих предложила от 5 до 15 години затвор. Всеки хакер трябва да знае, че ще го грози санкция от най-високо ниво. Той може да получи и доживотна забрана да посещава страни членки на ЕС.\" Това каза вицепремиерът Марияна Николова, която бе назначена за председател на Съвета по киберсигурността.    Главният прокурор на Република Северна Македония Любомир Йовевски поиска постоянен арест за ръководителя на Специалната прокуратура в страната Катица Янева. Предстои Съдът да определи мярката й.\r\nМалко след 14.00 часа Янева бе арестувана в дома й, съобщава БГНЕС. Преди това полицаите обискираха дома на магистрата в скопския квартал \"Козле\". Разследващите претърсиха и офисите й. При безпрецедентната акция днес е иззет компютъра на шефката на Специалната прокуратура, в който се очаква да се намерят още доказателства по аферата \"Рекет\", обяви главният прокурор на Северна Македония. Срещу презастрояването на София, за реорганизация на градския транспорт, запазване на парковете, качествено и прозрачно управление на града и грижа към столичани се обяви кандидатът за кмет на София от „Демократична България“ арх. Борислав Игнатов. „За да се прави качествена и устойчива архитектура първо трябва да се реши дали въобще има нужда от нея, да не се строят неща, които са безсмислени, да не се правят ремонти и разширения на неща, които няма да се ползват\", категоричен е той. Този важен професионален принцип арх. Игнатов условил при специализацията си в Колумбийския университет и практиката си в САЩ и е решен да го приложи в София, ако му бъде гласувано доверие. По думите му „това е най-добрата зелена практика – да не се прави нищо излишно, а напротив - да се обмислят съществуващите неща и те да се използват по-най-добър начин“. Италианският президент Серджо Матарела в сряда в опит да сложи край на политическата бъркотия в Италия в деня, след като премиерът .\r\nКонте подаде оставката си, след като атакува крайнодесния министър на вътрешните работи Матео Салвини за преследване на собствените си интереси, като дръпна щепсела на управляващата коалиция с антиелитарното Движение 5 звезди Вероятността Великобритания да напусне ЕС без сделка става все по-голяма, откакто Борис Джонсън пое премиерския пост на Обединеното кралство. Това със сигурност ще доведе до много проблеми, някои от които дори непредвидими преди такова напускане да стане факт. Ето обаче какво правят Европейският съюз и някои държавите в него, за да се подготвят. Президентът на Русия Владимир Путин заяви, че САЩ може да разположат нови крилати ракети в Румъния и Полша и че Русия смята това за заплаха, на която трябва да отговори, предава Reuters. Обстановката по западната граница остава напрегната, затова \"реализира комплекс от мерки\" за тяхното укрепване. Това заяви министърът на отбраната на Русия Сергей Шойгу.\r\nСитуацията се характеризира със засилването на военното присъствие на НАТО в , разгръщането на ПРО на САЩ в Полша и Румъния, разширяването на военното сътрудничество на алианса с Финландия и Швеция\", поясни още той. ", "date": "2019.08.21", "title": "Новините: Най-важното за деня, 21 август"}
{"url": "https://www.actualno.com/asia/kitaj-nalaga-sankcii-na-lockheed-martin-ako-prodade-f-16-na-tajvan-news_791043.html", "text": "      Китай заплаши да наложи санкции на американската компания Lockheed Martin заради планираната продажба на изтребители F-16 на Тайван, предава Агенция \"Фокус\", позовавайки се на AFP.      \"Китай ще предприеме всички необходими мерки, за да защити интересите си, включително като наложи санкции на американските компании, които участват в продажбата на оръжие на Тайван\", заяви говорителят на Министерството на външните работи на Китай Ген Шуан.   Във вторник Държавният департамент на САЩ одобри продажбата на 66 изтребителя F-16 Block 70, построени от Lockheed Martin.Сделката е на стойност 8 млрд. долара.\r\nПричината за острата реакция на Пекин е, че смятат Тайван за част от своята територия. Островът се администрира от Република Китай след края на гражданската война през 1949 г.  Страната ни купи същата модификация на изтребителите от американската компания. По-рано този месец България преведе на Lockheed Martin 1.2 млрд. долара за 8 самолета F-16 Block 70 и свързаното с тях оборудване. ", "date": "2019.08.21", "title": "Китай налага санкции на Lockheed Martin, ако продаде F-16 на Тайван"}
{"url": "https://www.actualno.com/europe/germanskijat-pravitelstven-samolet-zakysa-ministyr-leti-s-voenen-news_791033.html", "text": "      Правителственият самолет Airbus A340, с който германският външен министър Хайко Маас трябваше да излети за Москва, се оказва повреден. Ръководителят на германската дипломация отлетя за преговорите със Сергей Лавров с резервния самолет А310, съобщава Spiegel.      Изданието отбелязва, че самолетът е имал проблем с хидравликата. За да се избегне забавянето, министърът и делегацията са излетели със самолет на ВВС на ФРГ, който се използва за транспортирането на военнослужещи. В съобщението се казва, че Маас е излетял по разписание.   Инцидентите, свързани с технически проблеми, не са рядкост за германския правителствен авиопарк. За последната половин години Маас беше принуден 5 пъти да сменя самолетите. Последният подобен инцидент беше преди седмица. На път за Ню Йорк технически проблеми бяха открити на два лайнера – първо в Берлин, а след това и при зареждането с гориво в Рейкявик.\r\nНай-известният случай беше със самолета на канцлера Ангела Меркел. Той се случи на 29 ноември миналата година, когато нейният самолет на път за Аржентина загуби връзка с наземните служби и се върна на летището. В крайна сметка канцлерът излетя за Южна Америка с редовен полет.   ", "date": "2019.08.21", "title": "Германският правителствен самолет закъса, министър лети с военен"}
{"url": "https://www.actualno.com/crime/prokuraturata-se-samosezira-sreshtu-mente-lekarstvoto-s-belina-news_790538.html", "text": "      Районна прокуратура – Бургас се самосезира по журналистически материали и започна разследване на сигналите за продажба на белина като лекарство. Образувано е досъдебно производство, съобщиха от прокуратурата.      Оказа се,че у нас за продажба се предлага разредена белина като лекарство-чудо. Опасните химикали се разпространяват като средство за лечение на рак, аутизъм, проблеми с бъбреците и още куп други заболявания.   Светослав Стаматов от Бургас забърква \"чудните разтвори\" в дома си и ги продава. Клиентите му са хора, които търсят лечение на тежки заболявания от .\r\nВ следващите 60 дни разследващите полицаи от Бургас трябва да проверят до каква степен Стаматов е причинил вреда на гражданите и е получил финансова облага. Разследването е свързано основно с 2019г, но ще се проверяват и предишни периоди и дейности на фирмата.  Събраните материали по делото ще бъдат предадени на наблюдаващият прокурор, който трябва да реши дали да повдигне обивния и какви точно да са те.        ", "date": "2019.08.21", "title": "Прокуратурата се самосезира срещу менте лекарството с белина "}
{"url": "https://www.actualno.com/europe/irlandski-evrokomisar-ohuli-djonsyn-zaradi-brexit-news_791132.html", "text": "      Еврокомисарят на Ирландия Фил Хоган нападна язвително британския премиер Борис Джонсън, наричайки го \"неизбран премиер\", който \"играе хазарт с мирния процес\" в Северна Ирландия, съобщават световните информационни агенции.      Хоган е заявил, че Джонсън е \"напълнил кабинета си с отявлени привърженици на твърд Brexit\", обвинявайки го, че поставя партийните интереси над тези на Обединеното кралство.\r\nТой също така предупреди, че твърд Brexit ще създаде \"отвратителна атмосфера\" с Европейския съюз, което ще има \"сериозни последици\" за всяко бъдещо търговско споразумение с Великобритания.\r\n\"Британското правителство трябва да поеме отговорност за изборите си, преди да е станало твърде късно. Героят на премиера Джонсън е Уинстън Чърчил, а той изглежда гледа на себе си като на съвременен Чърчил.     В случай на Brexit без споразумение обаче единственото Чърчилово наследство на британското правителство ще бъде - \"никога толкова малко направено не е нанасяло толкова много щети на толкова много хора\", каза Хоган, който е еврокомисар за селското стопанство и развитието на селските райони.\r\nХоган, който е приближен на ирландския премиер Лио Варадкар, нападна Борис Джонсън и за определянето на предпазния механизъм за ирландската граница като \"недемократичен\", определяйки Джонсън като \"неизбран\" за премиер, като посочи, че той е гласувал за него като част от споразумението на Тереза Мей с Брюксел.\r\n\"Трябва да припомним, че предпазният механизъм беше договорен от премиер, който беше демократично избран\", добави ирландският еврокомисар.    В отговор на предположението на Джонсън, че предпазният механизъм ще отслаби \"деликатния баланс\" на Споразумението от Разпети петък от 1998 г., Хоган настоя: \"Хазартът с мира и със Споразумението от Разпети петък не е добра политика.\" ", "date": "2019.08.21", "title": "Ирландски еврокомисар охули Джонсън заради Brexit"}
{"url": "https://www.actualno.com/europe/putin-obeshta-da-otvyrne-na-raketite-na-sasht-v-rumynija-i-polsha-news_791617.html", "text": "      Президентът на Русия Владимир Путин заяви, че САЩ може да разположат нови крилати ракети в Румъния и Полша и че Русия смята това за заплаха, на която трябва да отговори, предава Reuters.      Пентагонът заяви в понеделник, че е изпробвал конвенционално конфигурирана , която да удари целта си след повече от 500 км полет, което е първото подобно изпитание след прекратяването на ядрения пакт този месец.   Такива оръжия бяха забранени съгласно Договора за ликвидиране на ракетите със среден и малък обсег (ДРСМО) от 1987 г., от който САЩ се оттеглиха по-рано този месец, както и Русия като реципрочна мярка на действията на САЩ.\r\nПутин, който говори по време на посещение в Хелзинки, заяви, че  за да изстреля ракетата и че Русия ще трябва да реагира по подходящ и реципрочен начин.  \"Изстрелванията на тези ракети могат да се извършват от системи, които вече са разположени в Румъния и Полша. Всичко, което трябва да направите, е да промените софтуера. И не мисля, че нашите американски партньори ще информират дори Европейския съюз за това. Това води до нови заплахи за нас, на които трябва да реагираме\", коментира Путин.\r\nСъединените щати заявиха, че нямат непосредствени планове за разполагане на нови ракети в Европа. Путин говори пред репортери след разговори с финландския си колега Саули Ниинисто.   Руският лидер използва съвместна пресконференция, за да защити отговора на властите на поредица от политически протести в Москва и да успокои хората, че инцидентът с тест в Северна Русия този месец не представлява заплаха за съседните страни или хората, които живеят наблизо.    Военно-политическата обстановка по западните граници на Русия остава напрегната, обясни по-рано руският военен министър Сергей Шойгу.\r\nПрез февруари САЩ обявиха, че се оттеглят от договора, обвинявайки Русия, че разполага с ракетна система, която нарушава договора.\r\nПо-рано руският външен министър Сергей Лавров, коментира, че САЩ се опитва да разруши глобалната система за контрол на оръжията, за да може да прави каквото си иска без ограниченията на никакви споразумения.   Вашингтон вече се оттегли от Договора за балистични ракети, както и от Договора за елиминиране на ракетите с малък и среден обсег и според Лавров, САЩ се готви да се откаже и от Договора за ограничаване на стратегическите оръжия и този за пълната забрана на ядрените опити. ", "date": "2019.08.21", "title": "Путин обеща да отвърне на ракетите на САЩ в Румъния и Полша"}
{"url": "https://www.actualno.com/curious/balerina-na-slavi-pusna-nepokazvani-snimki-ot-shouto-na-slavi-news_791170.html", "text": "       Нa 31 юли бeшe излъчeнo зa пocлeдeн       Мeждуврeмeннo oбaчe eднa oт бaлeринитe му пoкaзa уникaлeн кaдър, кoйтo e нaпрaвeн в пocлeдния cнимaчeн дeн зaд кулиcитe нa „Шoутo нa Cлaви“.    Ocвeн тoвa Cтeлa Aнгeлoвa, кoятo e чacт oт „Мaгaдaнc“, рeши дa cпoдeли и други интeрecни cнимки, кoитo ca нaпрaвeни зaд кулиcитe нa култoвoтo прeдaвaнe прeз гoдинитe.   , нaпиca тя, oтбeлязвaйки в публикaциятa някoи oт кoлeжкитe cи oт „Мaгaдaнc“.     ", "date": "2019.08.21", "title": "Балерина на Слави пусна непоказвани снимки от ШОУТО НА СЛАВИ"}
{"url": "https://www.actualno.com/climate/sibir-gori-grenlandija-se-topi-news_789878.html", "text": "      Сега Аляска не е синоним на студ. В Анкъридж - най-гъсто населеният град на американския щат Аляска на 4 юли бяха регистрирани 32 градуса - небивала температура за тези ширини. По данни на Greenpeace в същото време Гренландия се топи с невиждани темпове, а в Сибир тази година унищожиха почти 15 млн. ха гори. По-голямата част от горските пожари, бушували на обширните руски територии се случиха в отдалечени райони, където властите не са длъжни да се борят със стихията, пише испанското издание El Pais.      По оценка на еколозите в Сибир, където Владимир Путин обикновено се занимава с пешеходен туризъм или се пече, ще е необходим повече от един век, за да се възстановят изгорелите гори.   Това съчетание на факторите само задълбочава климатичните промени. Австралийският изследовател Джон Чърч предупреждава, че в близко бъдеще може кардинално да се измени. Ако незабавно не се спре глобалното затопляне рискът от това огромни площи суша да се окажат потопени е огромен. \"Коктейлът\" от натрупани парникови газове и на атмосферата ще доведе но повишаване на морското равнище и нови опасности. \r\nПрез това лято вече се чуха тревожни сигнали. Експертите предупреждават, че затоплянето на щата Аляска е резултат от повишаването на температурите в тропическата зона на Тихия океан заради повишеното изхвърляне на парникови газове. Освен това през юли леденият щит на Гренландия загуби 197 т лед, което е равно на 80 милиона олимпийски басейна. Ако това продължи по същия начин то може да се провокира едно от най-големите разтапяния на ледовете в Грендландия от 1950 година насам, когато започват да се провеждат изследвания.  Гигантският датски остров, на който хвърли око, се използва често, за да се прецени каква вреда може да бъде нанесена на планетата ни.  \r\nУчените са пресметнали, че ако всички ледници на Гренландия се разтопят в някои места на Земята морското равнище ще се повиши със седем метра.   Амазония също не е пощадена от пожари. Повече може да научите в        ", "date": "2019.08.21", "title": "Сибир гори, Гренландия се топи"}
{"url": "https://www.actualno.com/america/trymp-se-nacupi-na-danija-za-otkaza-da-mu-prodade-grenlandija-news_791538.html", "text": "      Американският президент Доналд Тръмп заяви, че изказването на датския премиер Мете Фредериксен за Гренландия е било неуместно и неприятно, предаде Reuters.      Фредериксен каза, че идеята на Тръмп да купи полуавтономния датски остров е абсурдна.\r\nТръмп обяви вчера, че планираната си за следващия месец визита в Дания. Американският президент потвърди в неделя пред журналисти, че наскоро наистина е обмислял възможността да купи Гренландия, а икономическият съветник на Белия дом Лари Къдлоу заяви, че островът има стратегическо местоположение и е богата на ценни ресурси.\r\nТръмп изтъкна, че думите на Фредериксен не са били приятни и че тя е можела просто да каже \"не\", отбелязва AFP.     Видимо ядосан, президентът на САЩ не пропусна да изтъкне приноса на страната му за военната защита на Европа, като в същото време обвини Дания, че харчи твърде малко за отбрана.  \"За протокола, Дания отделя само 1,35% от БВП-то си за разходите на НАТО. Те са богата държава и трябва да са на (ниво от) 2%. Ние защитаваме Европа и въпреки това, само 8 от 28-те страни от НАТО са на 2%. САЩ са на много, много по-високо ниво от това. Заради мен тези страни са се съгласили да платят СТО МИЛИАРДА ДОЛАРА повече, но все пак далеч по-малко от това, което трябва да платят за невероятната военна защита. За съжаление!\", написа Тръмп в профила си в Twitter.    Какви бяха плановете на президента на САЩ за Гренландия, вижте в . ", "date": "2019.08.21", "title": "Тръмп се нацупи на Дания за отказа да му продаде Гренландия"}
{"url": "https://www.actualno.com/europe/germanija-i-rusija-shte-si-pomagat-za-severen-potok-2-news_791286.html", "text": "      Москва и Берлин се договориха да улеснят изпълнението на големи съвместни инвестиционни проекти, включително изграждането на газопровода \"Северен поток 2\".      Това беше обявено от руския външен министър Сергей Лавров на съвместна пресконференция, след среща с германския външен министър Хайко Маас, предава ТАСС, цитирана от \"Фокус\".   \"Когато разглеждахме търговските и икономическите въпроси, ние изразихме интерес да задълбочим инвестиционното сътрудничество и да помогнем на нашите компании да изпълняват мащабни проекти, включително \"Северен поток-2\", отбеляза Лавров.\r\n\"Приветстваме желанието на немския бизнес да работи активно с Руската федерация, което беше потвърдено по време на неотдавнашния Петербургски международен икономически форум, където германският бизнес беше един от най-представените\", добави той.   ", "date": "2019.08.21", "title": "Германия и Русия ще си помагат за \"Северен поток 2\""}
{"url": "https://www.actualno.com/curious/5-zodii-s-koito-ne-trjabva-da-sporite-news_790193.html", "text": "              Овен    Овенът е готов да защити позицията си до победоносен край. Той ще е нащрек, докато ентусиазмът се подхранва от гордост и агресия. Щом започнете да спорите с Овен, той приема, че се опитвате да го обидите. Няма се спре, пред нищо, за да ви стъпче.\r\nОвенът е високо интелигентен и никога не избира честния начин да се състезава. Благодарение на своята природа, няма да спре, докато не спечели безусловна победа над опонента.   Няма нужда да се опитвайте да спорите с представител на зодия Овен. Дори не става въпрос, дали сте прав или не. Победата му е в кърпа вързана.    Везни     Кой би си помислил, че Везните, с манията си за хармония и изключителен самоконтрол, ще бъдат в този списък. Ако веднъж сте се опитали да спорите с Везни, сигурно сте усетили присъщото им пасивно-агресивно поведение. С лека усмивка на лицето, те ще ви победят.\r\nВ резултат на всеки спор с Везни, няма да сте удовлетворени от развръзката. Всичко, което сте искали да предадете, е не само противоречащо на позицията, но и на здравия разум. Сякаш спорите със стена, която в крайна сметка печели всеки спор. Везните няма да се кълнат, за да ви уверят в тезата си. Те просто ще гледат, кимат с глава и ще се усмихват, без да правят, каквото и да било.  ", "date": "2019.08.21", "title": "5 зодии, с които не трябва да спорите"}
{"url": "https://www.actualno.com/europe/gyrcija-sprja-zlatnite-pensii-davani-ot-siriza-news_791349.html", "text": "      Консервативното правителство на новия гръцки премиер Кириакос Мицотакис спря високите пенсии, които управлявалата доскоро СИРИЗА е отпускала на висши държавни служители. Бедните гръцки пенсионери са шокирани от липсата на социална справедливост.      \"Златни пенсии са изплащани по време на СИРИЗА\", съобщават на първа страница гръцките медии и поясняват, че рогът на изобилието е бил предназначен само за избрани хора - адвокати, директори на държавни компании и журналисти. Данни за тези случаи изнесе новият министър на труда Янис Вруцис.\r\n\"Когато поех поста, заварих шокиращи данни. Заварих изчислени пенсии в размер от 10 000 евро до 20 000 и дори до 24 000 евро на месец! Поисках обяснения. Защото това означава, че на човек за 10 години трябва да се изплатят 3 млн. евро\", каза той, цитиран от БНР.\r\nПовече от година предишното правителство е било запознато със случая, но не реагирало, а дори подготвило документите за нова партида \"златни пенсионери\".     Със заповед на министър Вруцис, след гласуване в парламента, се спира изплащането на тези пенсии, преизчисляват се, като се поставя таван от не повече от 4000 евро пенсия на месец в редки случаи на осигуровки в изключително големи размери.\r\nОбикновените гръцки пенсионери, чиито пенсии по време на кризата бяха орязани точно 12 пъти, са шокирани след разкритията и го нарекоха \"трагедия\".\r\n\"Това е трагично. Дават 174 евро пенсия на бедна вдовица и в същото време да плащат такива огромни суми на избрани лица\", казват обикновени гърци.    Премахва се и задължителната досега атестация на предишния работодател за причините за напускане на служителя. ", "date": "2019.08.21", "title": "Гърция спря \"златните пенсии\", давани от СИРИЗА"}
{"url": "https://www.actualno.com/curious/plastmasovite-opakovki-za-ednokratna-upotreba-sa-zabraneni-na-everest-news_789895.html", "text": "      Тази година освен че имаше рекорден брой катерачи на Еверест, се събраха и над 10 тона боклук, оставен от тях, с инициатива, ръководена от  правителството.      За да намалят отпадъците и замърсяването се предприемат рестриктивни разпоредби като последната: в региона се забранява пластмасата за еднократна употреба.   Ограничението ще действа от януари и ще важи в община Кумби Пасанг Лхаму, която е дом на връх  Еверест и няколко други планини. Забранява се използването на всяка пластмаса с дебелина по-малка от 30 микрона, както и напитки в пластмасови бутилки.\r\nМестните власти ще работят с туристически компании, авиокомпании и  Непалската асоциация по алпинизъм за прилагане на забраната. Все още се уточнява какво ще е наказанието при нарушаване на разпоредбата.  \"Ако започнем сега, това ще помогне да запазим региона си, Еверест и планините в дългосрочен план\", заяви местният служител Ганеш Гхимире пред АФП, цитиран от БГНЕС.\r\nРайонът приема над 50 000 туристи всяка година, включително алпинисти и катерачи.   Природозащитниците също са загрижени, че замърсяването на Еверест влияе на водните източници в долината.    Преди шест години Непал въведе депозит от 4 000 щатски долара на екип от катерачи на Еверест, който ще бъде възстановен, ако всеки алпинист свали поне осем килограма отпадъци, но само половината от алпинистите се връщат с изисквания товар.\r\nТопящите се ледници, до което води глобалното затопляне, сега разкриват тела и отпадъци, които се натрупват в планината, откакто Едмънд Хилари и Тензинг Норгай направиха първото успешно изкачване на върха преди 66 години.\r\nПрез тазгодишния сезон се наблюдава рекордните 885 покорители на Еверест, 644 от тях от юг и 241 от северния фланг в Тибет.    ", "date": "2019.08.21", "title": "Пластмасовите опаковки за еднократна употреба са забранени на Еверест "}
{"url": "https://www.actualno.com/europe/opozicijata-v-italija-ima-iziskvanija-za-koalicija-s-populistite-ot-5-zvezdi-news_791222.html", "text": "      Опозиционната Демократическа партия на Италия заяви, че е готова да води преговори с \"Движение 5 звезди\" за съставяне на правителство след краха на предишната популистка коалиция, предава Reuters.      Ръководителят на лявоцентристката партия Никола Цингарети заяви, че е искал да проучи възможността за споделяне на властта с движението през последните 3 години. Ако тази оферта не бъде приета, ще трябва да се проведат предсрочни избори, каза той.   Търсейки изход от политическа криза, предизвикана от оставката на премиера Джузепе Конте, президентът Серджо Матарела с различни партийни ръководители.\r\nЦингарети постави 5 условия, които според него трябва да са гръбнака на всяко споразумение. Неговите изисквания са \"лоялно членство\" в Европейския съюз, централна роля на парламента, икономическо развитие, основано на екологическа устойчивост, промяна на политиката на страната по отношение на мигрантите и реформи в икономическата политика за увеличаване на инвестициите.  \"Ако тези условия бъдат приети през следващите дни, въз основа на широка парламентарна база, ние сме готови да поемем отговорността да създадем правителство, което да промени цялото законодателство\", каза той.\r\nПо думите на Цингарети това означава, че Джузепе Конте не може да се върне като премиер.    ", "date": "2019.08.21", "title": "Опозицията в Италия има изисквания за коалиция с популистите от \"5 звезди\""}
{"url": "https://www.actualno.com/sofia/obvinenija-za-myja-kojto-izkyrti-perki-po-grafa-news_791420.html", "text": "      Мъжът, който изкърти \"перките\" на столичната улица \"Граф Игнатиев\", е с повдигнато обвинение за повреждане на чужда собственост по хулигански подбуди.      Гневът на Александър Рогачев срещу ограничителите избухна във вторник, след като съпругата му се спъна в един от тях. От удара жената получила охлузвания по челюстта и веднага е откарана в болница.   Ядосан от случилото се, съпругът на жената откъртил три перки с крик, като две от тях метнал на трамвайните релси. \"Жена ми беше цялата в кръв. Взех един крик и ги преместих. Не съм ги чупил, защото те са залепени\", разказва гневният Александър Рогачев пред bTV.\r\nТой обясни, че целта му била да предизвика гражданско неподчинение. \"Някой да обърне внимание. Всеки ден някой пада и се пребива тук\", казва още 62-годишният столичанин.  Няколко часа след инцидента Александър е задържан в Първо районно управление, а след разпита е пуснат. Повдигнато му е обвинение за повреждане на собственост.\r\nТова е поредният инцидент с перките. Заради зачестилите злополуки със спънали се в тях хора общината взе решение да ги премахне. Сред пострадалите бе и сътрудничката на Стефан Данаилов.   През април общинският експертен съвет по устройство на територията избра ограничителен елемент тип \"болард\" от лят чугун да смени перките.    Решението бе взето, след като главният архитект Здравко Здравков, общински съветници, експерти и представители на СДВР отидоха на място да проверят дали колчета (т.нар. боларди) или \"габърчета\" ще са по-добрият вариант за улицата. Чугунените колчета бяха поръчани и вече са пристигнали първите партиди.\r\nОчаква се подмяната на ограничителите да започне до края на седмицата, съобщиха от \"Московска\" 33.\r\nТова е трети опит за избор на ограничители - първо бяха големите перки, наречени от софиянци акулски. Те бяха разрязани на призми, за да няма инциденти. Но пешеходци пострадаха и при спъване в тях. ", "date": "2019.08.21", "title": "Обвинения за мъжа, който изкърти \"перки\" по Графа"}
{"url": "https://www.actualno.com/curious/dneven-horoskop-za-22-avgust-news_790310.html", "text": "             Днес не се колебайте да приемете покана за посещение на място, на което не сте били. Не бъдете скептични и се насладете на преживяването. Днес не допускайте закъснения за срещи. Това важи, както за лични, така и за служебни. Сега е важно да спазвате правилата.   Днес очаквайте промяна в личния живот, от която ще имате голяма полза. Не проявявайте скромност и не отказвайте никакви облаги.     Днес не оставяйте щастието си на случайността. Погрижете се нещата да са изпълнени по правилата и ще видите, че усилията са си заслужавали. През този ден не възлагайте свои задачи на някой друг. Резултатът може да е толкова различен, че да се наложи да вършите двойна работа. Това е ден, в който да се обърнете за утеха към изкуството. Посетете изложба или концерти и отдалечете мислите си от рутината.   Днес ще получите похвала. Приемете я, като катализатор да продължавате напред в същия дух, а не да спирате за почивка. Днес може да се окаже, че сте много далеч от мечтаната цел. Това в никакъв случай не трябва да ви отказва. Преразгледайте плана си. Стрелец Днес може да разберете, че не се движите в правилната посока. Преди да поемете в друга помислете добре, за да не се объркате отново.    Днес не си играйте с чувствата на другия. Ваша по-солена шега може да нарани сериозно половинката ви. Мерете си приказките. Днес не мислете, че всичко трудно се е струпало на вас. Това е просто период, който ще отмине. Има хора в много по-трудно положение. Продължавайте линията на поведение, която поддържате от няколко дни. Скоро вашите усилия ще ви се сторят, като детска игра, а резултатите - очаквайте скоро. ", "date": "2019.08.21", "title": "Дневен хороскоп за 22 август"}
{"url": "https://www.actualno.com/europe/nad-edna-chetvyrt-ot-jiveeshtite-v-germanija-sa-s-chujdi-koreni-news_790434.html", "text": "      Над една четвърт от всички хора, живеещи в Германия, имат чуждестранен произход - най-високата цифра, регистрирана досега в страната с население от 83 млн. души, съобщава \"Асошиейтед прес\".      Германската статистическа служба уточни, че 25,5 процента от населението, или около 20,8 млн. души имат имигрантски корени според последните данни от 2018 г. Това е увеличение с 2,5% в сравнение с 2017 г.   Германската статистика определя човек като имащ \"мигрантски произход\", ако той или поне един родител са притежавали чужд паспорт при раждането.\r\nИмиграцията остава спорна тема в Германия, въпреки многократните вълни от прииждащи имигранти в историята.  След Втората световна война милиони работници от Турция помогнаха за възстановяването на Германия. Мнозина така и не се завърнаха у дома, а вместо това докараха и семействата си.\r\nПреди няколко години над 1 млн. мигранти дойдоха в Германия, предимно от Сирия, Ирак и Афганистан, като причините за това са най-вече икономически, а не търсене на убежище от войни и конфликти.    ", "date": "2019.08.21", "title": "Над една четвърт от живеещите в Германия са с чужди корени"}
{"url": "https://www.actualno.com/sofia/parche-ot-sgrada-padna-vyrhu-glavata-na-myj-v-sofija-news_791671.html", "text": "      Плоскост от новострояща се сграда на ул. \"Д-р Атанас Москов\" в столичния квартал \"Младост\" падна и удари човек по главата, съобщи bTV, позовавайки се на сигнал от неин зрител.      Пострадалият е мъж на средна възраст, без сериозни травми. По думите на свидетели, по време на инцидента е имало силен вятър.   Хората, живеещи в района са обезпокоени, защото в съседство има търговски обекти и натоварена спирка на метро. ", "date": "2019.08.21", "title": "Парче от сграда падна върху главата на мъж в София"}
{"url": "https://www.actualno.com/curious/bjagajte-dalech-ot-tezi-5-tipa-myje-news_790482.html", "text": "      Лятото е най-романтичното време на годината. Особено ако не сме семейни. Топлото време, коктейлите и вълнуващите летни нощи превръщат търсенето на подходяща половинка в интересно занимание. Понякога обаче перфектните мъже се превръщат в най-ужасните. Именно затова трябва да се научим кои типове да избягваме и абсолютно никога да не им даваме шанс.       1. Пристрастеният мъж Или просто алкохолици, наркомани, геймъри, включително такива, които са вманиачени на тема онлайн залози, улични състезатели, пристрастени към скорост и адреналин, сексуални маниаци или колекционери на жени. Между другото, работохолиците, въпреки факта, че това е единствената социално одобрена зависимост, също са включени в групата от мъже, които не са подходящи за връзки. Ако всичко е ясно изглеждащо за алкохолиците, сексуалните маниаци или геймърите, защо тогава не може да изградите взаимоотношения с други хора, които вече имат някаква зависимост? По простата причина, че те вече имат пристрастяване, друга пламенна връзка, която не включва вас. Те са лишени от страст към любовта и се страхуват от интимност. И веднага щом влязат в повече или по-малко близки отношения тревожността им започва да излиза от мащаб. 2. Инфантилни мъже   Непораснали деца, вечни тийнейджъри, мъже в разцвета на силите си, които винаги са весели и засмени. Истината е, че това са деца, които са узрели твърде рано. В някакъв етап от детството им, юношеството, може би са имали фиксиране на травматичните фактори и сякаш те не се развиват допълнително. В детството си са спасявали разпадащия се брак на родителите си, носели са отговорност за майка си. Такъв тип мъже могат да бъдат наречени и \"мамини синчета\", прекалено пристрастени към майките си и вечно търсещи някой да реши проблемите им. Те никога не поемат отговорност нито за отношенията, нито за семейството. Обръщат всичко на шега и бягат от отговорност. А никой не обича да гони нещо, което винаги се изплъзва.  ", "date": "2019.08.21", "title": "Бягайте далеч от тези 5 типа мъже!"}
{"url": "https://www.actualno.com/varna/varna-shte-ima-naj-modernoto-ribarsko-pristanishte-news_790022.html", "text": "      На пресконференция, която се проведе в моркста ни столица, бе съобщено, че новото рибарско пристанище в местност Карантината в \"Аспарухово\" ще бъде най-модерното по Северното Черноморие. То ще включва достъпен рибен ресторант и уникална панорамна площадка на покрива на триетажната сграда, която предстои да бъде построена. Проектът предвижда  зони за разходка и отдих. Това съобщи ръководителят на проекта Румяна Гороломова. По нейните думи, новата зона няма да засегне по никакъв начин постройките на рибарите, които в момента обитават територията в съседство. Общата стойност на проекта е 13 737 263 лв., но поради по-ниска оферта при избора на изпълнител средствата са намалени с около 150 000 лв. Той предвижда пристанището има обходен път по кейовете с ширина 6 метра от всички страни, позволяващ достъп и временно спиране на транспорт, и 1 метър за инфраструктура - колонки за ток, вода, изпомпване на вода и отпадни води, пожарни хидранти, осветителни стълбове и др.      За посетителите се предвижда пешеходна алея с дължина около 100 метра, широчина 5 метра и кота 2 метра над морската вода като своеобразно разширение на плажа, която се отделя от територията на пристанището с висок ограден парапет. Предвидени са две панорамни площадки. Румяна Гороломова обяви, че главната цел на проекта е след модернизацията на съществуващото рибарско пристанище да бъде осигурено ефективно, регламентирано, сигурно и хигиенично разтоварване, съхранение, продажба и спедиция на уловената риба и водни организми. Очаква се да бъдат разкрити 17 нови работни места. ", "date": "2019.08.21", "title": "Варна ще има най-модерното рибарско пристанище "}
{"url": "https://www.actualno.com/analysis/vyzmojnite-scenarii-sled-razvoda-po-italianski-news_790159.html", "text": "      Италианският президент Серджо Матарела в сряда в опит да сложи край на политическата бъркотия в Италия в деня, след като премиерът .      Конте подаде оставката си, след като атакува крайнодесния министър на вътрешните работи Матео Салвини за преследване на собствените си интереси, като дръпна щепсела на управляващата коалиция с антиелитарното Движение 5 звезди (Д5З).\r\nКато президент Матарела има важни правомощия, включително възможността да разпусне парламента, да свика избори и да избере премиери.\r\nЕто някои от неговите варианти да измисли изход от политическата криза, анализират от AFP.   Малко вероятно коалиция Преговорите между дълбоко разделените партии в Италия биха били трудни, въпреки че се обсъжда нов съюз между Д5З и лявоцентристката Демократическа партия (ДП).\r\nТова би взривило плана на Салвини да форсира предсрочни избори и да стане премиер, и би довело до ново правителство без неговата антиимиграционна Лига.    В опит да задейства алианса ПД-Д5З – по-рано почти немислим - бившият премиер от ПД Матео Ренци заяви, че няма да участва.\r\nМнозина от антиелитарната партия гледат на него като на елитарен политик,  така че това потенциално отваря възможността за разговори. Проевропейска коалиция Романо Проди, бивш лявоцентристки премиер и бивш председател  на Европейската комисия, предложи правителство на единството, включващо Д5З, ПД и дясноцентриската \"Напред, Италия\" на Силвио Берлускони..\r\nТова ефективно ще обедини основните партии в коалиция срещу Салвини.   След година на силно критичната антиевропейска реторика на Салвини, Проди заяви, че новата коалиция ще позволи \"реинтеграция на Италия като активен член на Европейския съюз\".\r\nВероятно такова правителството би било приветствано в Брюксел. Предсрочни избори    Матарела отговаря за проверката на жизнеспособността на нова правителствена коалиция въз основа на предложения от политически партии.\r\nАко той вярва, че няма стабилно мнозинство, което да управлява, той може да реши да свика извънредни избори, вероятно в края на октомври.\r\nТова би удовлетворило желанието на Салвини, като допитванията до общественото мнение предполагат, че неговата партия Лига и десните съюзници могат да спечелят.\r\nСалвини може да бъде коронясан за министър-председател на Лигата в коалиция с антиимиграционните, анти-ЛГБТ Братя на Италия и „Напред, Италия“. Правителството на технократи    Като алтернатива Матарела би могъл да реши да назначи нова администрация.\r\nТова правителство на технократите ще управлява всекидневните задължения преди нови избори, вероятно догодина.\r\nТова би позволило да се премине към бюджета за следващата година, за да се избегне автоматично повишение на данъка върху добавената стойност, което ще се отрази най-малкото тежко. …и все пак Макар и крайно малко вероятно, помирение между Лигата и Д5З не може да бъде напълно изключено. ", "date": "2019.08.21", "title": "Възможните сценарии след „развода по италиански“ "}
{"url": "https://www.actualno.com/ruse/koalicija-obichame-ruse-objavi-kandidata-si-za-kmet-news_789981.html", "text": "      В Русе е създадена нова лява коалиция „Обичаме Русе“, чиито членове са: БСП, АБВ, Политическо движение „Социалдемократи“, Движение за радикална промяна „Българската пролет“, ПП „Съюз за отечеството“. Така откри пресконференцията след подписване на коалиционното споразумение депутатът Крум Зарков. Партньорите в коалицията ще имат обща листа за общински съветници, общи кандидати в населените места и общоприетата кандидатура на Пенчо Милков за кмет на крайдунавския град.      „Обединява ни обичта към града, куража да се изправим срещу статуквото и доминацията на ГЕРБ и вярата, че сме открили точния човек за кмет в лицето на Пенчо Милков. Очакваме той да бъде припознат от русенските граждани като новия човек, който ще изведе Русе в нова, по-качествена посока“, допълни Зарков.\r\nКандидатурата на Милков официално ще бъде издигната на общинската конференция на БСП в Русе на 31 август.\r\nПенчо Милков е наясно с проблемите, които го очакват, както и срещу какво се изправя. „Виждам как може да изградим в Русе по-добър живот, да убедя хората да искат промяна, тъй като положението днес е неприемливо и несправедливо. Искам да участваме заедно в едно движение, което да върне гордостта и славата на Русе. Трябва да спрем скептиците, само с действия можем да реализираме мечтата да въведем Русе в 21 век“, каза депутатът.  Според Милков трите най-съществени проблема за Русе: обезлюдяването на града, декапитализацията откъм промишленост и успешното приключване на проектите. Той призна, че през последните два мандата в Русе общината е осигурила 500 млн. евросредства, което е положително, но забавените проекти трябва да бъдат завършени и да се действа. Според него трябва да се работи и в областта на екологията, където част от отчисленията, които се правят за РИОСВ, да могат да се връщат в общината.\r\n„Русенци трябва да изберат силна и мотивирана личност, а кампанията ни ще бъде светла и позитивна. Градът работи на първа скорост, кметът трябва да е визионер, а Русе да бъде пример и да го сочат като такъв. Кметът не трябва да работи на оперативно ниво, а на стратегическо ниво. Ще търсим широко участие на специалисти, а в администрацията няма да делим хората на наши и ваши, а по професионалните им способности. Ще дадем възможност на обществеността да говори, като това ще се организира от общината. Имаме идеи за чистотата, за транспорта, за дигитализацията, за сигурността, която трябва да бъде на едно ново ниво“, допълни Пенчо Милков. ", "date": "2019.08.21", "title": "Коалиция „Обичаме Русе“ обяви кандидата си за кмет"}
{"url": "https://www.actualno.com/burgas/glad-za-uchiteli-v-burgas-news_790094.html", "text": "      Усилено се търсят - това казаха представители на Дирекция „Бюро по труда“ в Бургас. Още в началото на месец юни е започнал да се проявява интересът от страна на учебните заведения, където има недостиг на кадри. Заявените места са много повече е сравнение с други години.      „Ние насочваме педагозите към заявените при нас позиции. В момента са 55 свободните места за учители“, каза Атанаска Янева, началник отдел „Посреднически услуги“.\r\nНа другият полюс са хората с ниска квалификация. Интересът към тях от страна на работодателите е много голям:„От една фирма имаме заявени сто работни места за хора с начално образование. Предишният месец търсиха по-малък брой, а сега увеличиха търсенето. Но в Бургас общите работници са много малко“ пояснява Атанаска Янева.\r\nХората с ниска степен на образование не са изключени от пазара на труда. Те могат да се включат и в курсовете по преквалификация, които организира Бюрото по труда.  „Има курсове за хора с всякакво образование от основно и нагоре. Голям процент от завършилите курсовете, лесно си намират работа, вписват се бързо в пазара на труда. Когато ги търсим, за да им предлагаме работа, обикновено вече са си намерили“, казва Гергана Костадинова, началник отдел „Услуги по заетостта“ в Регионална служба по заетостта.\r\nРаботят и мобилните бюра по труда. Такива вече съществуват в Поморие, Карнобат и други населени места. „Това е една нова форма, която тепърва се развиват в Бургаска област. Избират се селища с по-ограничен транспорт. Методът се нарича „изнесени работни места“. Работата им е да предлага целият набор от услуги на бюрата по труда. Има интерес от страна на безработните, ангажирана е местната власт и другите институции. Посредничеството между работодателите и търсещите работа е най-важното в този процес“, обяснява Гергана Костадинова.\r\nРегистрираните безработни в Дирекция „Бюро по труда“ за община Бургас, в края на месец юли са 2080 души. Отчетен е ръст на безработица от 0,05, спрямо предходния месец.     ", "date": "2019.08.21", "title": "Глад за учители в Бургас"}
{"url": "https://www.actualno.com/society/arh-borislav-ignatov-bil-protiv-izlishnoto-stroitelstvo-v-sofija-news_790313.html", "text": "      Срещу презастрояването на София, за реорганизация на градския транспорт, запазване на парковете, качествено и прозрачно управление на града и грижа към столичани се обяви кандидатът за кмет на София от „Демократична България“ арх. Борислав Игнатов. „За да се прави качествена и устойчива архитектура първо трябва да се реши дали въобще има нужда от нея, да не се строят неща, които са безсмислени, да не се правят ремонти и разширения на неща, които няма да се ползват\", категоричен е той.  Този важен професионален принцип арх. Игнатов условил при специализацията си в Колумбийския университет и практиката си в САЩ и е решен да го приложи в София, ако му бъде гласувано доверие. По думите му „това е най-добрата зелена практика – да не се прави нищо излишно, а напротив - да се обмислят съществуващите неща и те да се използват по-най-добър начин“ .      „Небостъргачи в историческата част на София не трябва да има, също не трябва да има във визуалните коридори  към важни забележителности към планината или исторически монументи“, каза той в отговор на въпрос на за позицията му по казусите с многоетажните проекти „Златен век“ и в кв. „Стреблище“.   Според арх. Игнатов най-доброто решение за София е полицентричният град с периферни предимно бизнес центрове. Като добър пример  той посочи зоната на входа на София откъм Пловдив на „Цариградско шосе“ и отбеляза, че такава възможност има и на автомагистрала „Люлин“ и места, които са по периферията на града. „Исторически духът на София е пет-етажна София, която е в централната градска част. Това е истинският характер на града и смятам, че той трябва да бъде запазен с всички административни и градоустройствени средства в  Общия устройствен план“, добави той.\r\nДа се направи оценка на частта инфраструктура – какво от заложеното в Общия устройствен план е изпълнено, вкл. Източна тангента, Тодор Каблешков и пр. и да се направи финансов план-график за изпълнение, е решен кандидат кметът. В това отношение в момента е на лице парадокс – общината твърди, че няма пари за всичко планирано, но всъщност не се знае за каква сума става дума, отбеляза той и изрази недоумение \"как можеш да твърдиш, че нямаш пари за нещо, което не знаеш колко струва\". Това е първият анализ, който трябва да се направи и той да е абсолютно публичен и хората да знаят какво да очакват и кога да го очакват и да са съпричастни към общата задача, заяви арх- Игнатов. Иначе, сме сякаш в безвремие – има нещо, което трябва да се свърши, но няма график за него кога ще стане, дали през нашия живот – нямаме информация, коемнтира той.  Предстоящият мандат е изключително важен и ще е ключов за града, защото изтичат важни срокове по отношение на собствеността на терени. \"В този мандат се очаква изведнъж да се появят частни имоти, които и сега са частни, но ще имат право хората вече да ги ползват. Ще имат право да ги оградят, да си направят зеленчукова градина, да си направят барака или вила там и да искат да строят\", отбеляза кандидатът и подчерта, че тази задача трябва да се реши - според него като се отделят средства и се изкупят въпросните имоти и парковете да си бъдат паркове, а не агломерации от частни градини.\r\nВ отговор на въпрос на как ще защити междублоковите градинки и пространства от презастрояване, арх. Игнатов потвърди, че зелените площи, дали са паркове или зелени площи в комплексите, са част от същия проблем и че трябва да се направи анализ и статистика, да се направи оценка, да се отделят средства и да се изкупят. \"Това е истинското решение, иначе се влиза в законови колизии и всъщност хората губят цялата си енергия в противопоставяне едини на други. Цели квартали са докарани до лудост да се мразят съседи\", коментира Игнатов. \"Тук е ролята на общината. Тези които са в зелени системи трябва да бъдат откупени. Това е решението\", категоричен е той. Паркирането        Централните градски площи  да бъдат пешеходни, предлага още арх. Игнатов. \"През центъра, през жълтите павета пред Двореца не трябва да има трафик, който да минава през целия град – от \"Цариградско шосе\" през жълтите павета, бул. \"Тодор Александров\" и ж.к. \"Люлин\", категоричен е той. Според него може с минимални средства и лесно постижими мерки трафикът да не минава от там, също трябва да се помисли за паркиране по периферията на историческата част. Най-добре е автомобилите да минават не през центъра, а по обходни трасета. \"Голяма задача за нас ще бъде преразглеждане на цялата политика и на бюджета. Трябва да се направи и ревизия на Центъра за градска мобилност, убеден е кондидатът за столичен кмет. \"Средствата, които трябваше да идват от синята зона, за да се строят паркинги не е ясно къде са, защото е непрозрачно къде се влагат и е очевидно, че не се правят паркинги\", отбеляза той и заяви, че според него основната най-добра мярка е центърът да стане колкото е възможно по-пешеходен. Колчетата \"Едно от нещата, които ме удивляват в София са колчетата срещу паркиране. Те говорят за лошо управление – да се влагат средства в колчета, вместо в спазване на правилата. В другите европейски столици има контрол. Тук също има контрол. Не виждам как е възможно когато човек прескочи времето за паркиране с 10 – 15 минути веднага да му сложат скоба, а ако е спрял на криво на тротоара да не го глобят\", каза още арх. Игнатов. \"Намирам тези колчета за безсмислен разход, пречка за движението на хората по тротоарите и функционално неудобство, когато човек паркира колата си и не може да отвори вратата й\", добави той и посочи като истински добро решение не да се влагат средства в механично предотвратяване на нарушенията, а да се следи за изпълнение на правилата и нарушителите се санкционират, т.е. вместо да се харчат средства за механична физическа преграда да се събират средства от глоби и санкции. По думите му в Центъра за градска мобилност нещата трябва да се видят из основи и да се оптимизира в пъти неговата работа. \"На мен лично ми изглежда очевидно, че там има големи резерви и нещо се случва със средствата\", добави той. Културното наследство Има начин в Закона за културното наследство, ако една сграда не бъде поддържана в добър вид, общината да направи ремонт за своя сметка и след това да я ипотекира, докато собственикът не възстанови средствата на общината. Тази процедура обаче никога не е прилагана в България, посочи арх. Игнатов. \"Когато ние чрез Камарата на архитектите настоявахме г-жа Фандъкова и г-н Чобанов, зам.-кмет по културата, да се вземат такива мерки за много сгради в София, получавахме обяснения, че го имало в закона, но не можело да се изпълни, защото процедурата не била добра\", разказа арх. Игнатов. \"Аз искам да я пробвам тази процедура, да я приложим, да видим дали не е добра и ако наистина не е да направим предложения за промяна в процедурата, така че тя да работи\", добави той и посочи, че в много градове в Европа, където тя работи и че въпросът е на добро управление и на принципно управление.      Минералната вода Минералната вода е основна причина София да се намира на това място, категоричен е арх. Игнатов. По думите му абсолютна манипулация е да се твърди, че дебитът на извора не бил достатъчен. \"Той е по-голям от повечето европейски балнео-курорти, включително Баден Баден и Будапеща, която в момента има слоган „Спа-столицата на Европа. Изворът е с много добър дебит, с уникални качества и римляните не случайно са избрали това място\", убеден е архитектът.\r\nСпоред него музеят на София не е правилно позициониран. \"Експозицията му основно обхваща периода след освобождението до 9 септември 1944 г. – това е един музей всъщност на монархизма в София и целия бит, свързан с тази ера и смятам, че неговото истинско и правилно място е в Двореца, а не в банята\", добави арх. Игнатов. Той е категоричен, че \" излагането на монархически символи в баня е много странно решение\" . Според кандидатът за столичен кмет банята, сама по себе си, като паметник на архитектурата е уникална сграда и тя може да бъде превърната в спа-център от световно качество, каквито има в Рим, Будапеща и други европейски градове. София има нужда от незабавна качествена промяна и кандидатът на ДБ залага на оптимизация на транспорта с по-гъвкави средства, каквито са споделените транспортни средства – споделени електрически автомобили, скутери, велосипеди, велосипеди под наем и на по-оптимален градски транспорт с електрически автобуси. Решенията от миналия век, които продължават да се усъвършенстват се отличават с негъвкавост и трудно биха могли да се пренасочат, ако нуждите на града се променят, отбеляза той. Затова в 4-годишния хоризонт на мандата предлага да се заложи на най-гъвкавите видове транспорт и те да се настроят по новия ритъм на столицата от както е въведено метрото. Огромна грешка е според него два - три вида градски транспорт да се конкурират по едно и също трасе. \"Истинската функция на автобусния транспорт в град с метро е да бъде довеждащ до метрото и хората и да се ползват подземния транспорт, който не се влияе от трафика\". Трябва гражданите да имат по-лесен достъп до метрото, подчмерта кандидатът. Според вижданията му, метрото трябва да продължи да се развива, защото вдига качеството на живот, цената на имотите, бързината на придвижване, но от външна страна трябва да се осигурят довеждащи автобуси. \"Идеалното решение би било винаги до метрото да сте на 5 минути с градски транспорт – да има совалка, която да минава близо до вас, да ви завежда до най-близката спирка и всички да могат да ползват метрото\", убеден е арх. Игнатов.    Отвъд търпението За арх. Игнатов в София има много дразнещи неща - виждаме по малките улички един средновековен град на самотек, в центъра на гарда – пропаднали шахти, дупки в асфалта... Но капката, с която преляла чашата на търпението е ремонта на ул. „Граф Игнатиев“. Това по думите му е илюстрация за това какво не бива да се прави в един град. \"Става въпрос не само за преразход на средства, не само за лошо качество, не само за срокове, които съсипаха всички магазинчета и бизнеси по улицата, но става въпрос и за опасна среда. Почти всяка седмица там има инцидент, който е кървав\", подчерта арх. Игнатов . \"И вчера имаше жена, влязла в болница, а нейният съпруг вече достигнал до такава ярост, че тръгнал към гражданско неподчинение - продължи той и коментира: \"Наистина такъв ремонт заслужава народно въстание. Това не е  просто една лошо ремонтирана улица. Това е една улица – капан за хората\".\r\nСофия има нужда от качествено управление – прозрачно, съвременно и решава въпросите бързо, вместо да ги отлага в трупане на проблеми за неясното бъдеще, решен е арх. Игнатов. \"Такива проблеми са неотчуждени улици, неплатени и неизкупени имоти в зелените площи – неща, които са основни задачи на общината, но не са свършени, а вместо това е на лице или намиране на оправдания, или бездействие\", добави той. Паметникът на съветската армия Арх. Игнатов определи предложението си за скриване в зеленина на паметника на съветската армия като архитектурна сатира. \"Това не е конкретно предложение за изпълнение. Това, обаче, което мога да обещая като кандидат за кмет, е тази тема да бъде довършена\", заяви той и поясни, че въпросът спрод него трябва да се реши с референдум.   \"Често факторите, от които е зависело решението на столична община за премахването на паметника е опирал до обяснението, че не бил общинска собственост и затова нищо не можело да се направи и така е спрян целият процес. Това искам да го проверя, да видя какви документи има за собственост и кой е собственикът, какви да документите за изграждането му. След като се изясни собствеността, ако се окаже че е държавна – да се водят разговори с държавата да бъде прехвърлена собствеността на общината. Оттам нататък ще имаме правомощията да организираме референдум и с допитване до столичани да се реши какво да се прави с този паметник. Дали нещо да се променя или да се запази така ще е резултат от открито допитване до столичани\", поясни арх. Игнатов.\r\nТой направи уточнението, че според личното му мнение като творец, а не като кандидат-кмет, тъй като се кандидатира, за да обединява хората, а не да ги разделя, този паметник е фалшив. \"Това е едно фалшиво послание, направено от много добри творци, но по техни свидетелства под натиск. Смятам, че тази пропаганда на едни факти, които не са се случили исторически е паметник на една сервилност на тогавашния режим, на едно подмазване през Съветския съюз, което дори не е било искано от нас. Това е било българска инициатива на тогавашното ръководство на БКП\", отбеляза арх. Игнатов. Според него този паметник не трябва да продължава да доминира столицата на най-централното, най-хубавото място и трябва да бъде демонтиран и да бъде възобновено озеленяването на Княжевската градина по един или друг начин. Най-доброто решение би се появило чрез открит конкурс, но истинското решение ще дойде след референдум дали да се премахне паметника и какво да се прави, добави архитектът. ", "date": "2019.08.21", "title": "Арх. Борислав Игнатов бил против \"излишното\" строителство в София"}
{"url": "https://www.actualno.com/burgas/chast-ot-rimska-voenna-diploma-otkriha-v-rimskija-grad-deultum-kraj-burgas-news_790512.html", "text": "      Фрагмент от римска военна диплома отриха археолози в централната част на римския град Деултум до село Дебелт. Екипът на Красимира Костова е откривател на ценната находка, която е първата по рода си за няколко десетилетия проучвания.      „Военните дипломи се състоят от две свързани бронзови плочки . Тези документи са издавани на войници от помощните части, които са изслужили пълния срок на военната служба – поне 25 години и са възнаградени с пълни римски граждански права. За разлика от легионите, съставени изцяло от римски граждани, в помощните конни и пехотни части били набирани и хора без римско гражданство от всички краища на империята“, казва в статия Николай Шаранков.\r\nПри уволнение войникът можел да получи документа за гражданството си изписан върху бронзови плочки. Много от тях са се женили, създавали семейства и имали деца по време на дългата военна служба. Военната диплома узаконявала брака и давала гражданство на наследниците.\r\nЗапазеното парченце от Деултум е едва 4 х 4 сантиметра. То обаче, дава възможност археолозите да разкрият подробности свързани с издаването на такива документи.  Деултум е създаден като римска колония около 70 г. сл. Хр. от император Веспасиан. Там са живеели ветерани от различните войни, служили в VIII Августов легион. От новооткрития фрагмент за пръв път се разбира, че половин век след основаването на колонията, римските императори са продължили да заселват ветерани в града. По този начин, те запазвали римския дух в Деултум, където живеели хора, които не са римляни. разговаря с Дора Тодорова, уредник на музея на Национален археологически резерват Деултум - Дебелт :„Римската колония Деултум е една от най-интересните археологически обекти в региона.Тук близо четири десетилетия се правят проучвания, както на римската колония, така и на територията на завода, който се намира в близост. И тази година археологическия сезон върви с пълна сила. Тук работят три екипа. Всеки от тях проучва различни територии. Някои археолози обследват северните части на римските терми, една от териториите определена като императорския храм и други“. ", "date": "2019.08.21", "title": "Част от римска военна диплома откриха в римския град Деултум край Бургас"}
{"url": "https://www.actualno.com/ruse/rusenec-e-pyrvijat-nash-nositel-na-trojnata-korona-v-peshehodnija-turizym-news_790525.html", "text": "      Русенският пътешественик Петър Ванев е единственият българин прекосил  пътищата на Тройната корона: Тихоокеанският хребетен път, Апалачката пътека и приключилият в началото на август трети етап – Континенталният преход. Експедицията се осъществи с подкрепата на Община Русе, Фондация „Русе – град на свободния дух“, Сдружение „Поломие“ и спонсори.      Изключителният успех на човешкия дух и воля бе обявен днес на пресконференция от  Петър Ванев и Изпълнителния директор на Фондация „Русе – град на свободния дух“  Елена Минкова.\r\nПетър Ванев тръгна с полет за САЩ на 17 март 2019 г. и измина 3100 мили (4988 км) през щатите: Ню Мексико, Колорадо, Уайоминг, Айдахо и Монтана в пет своеобразни етапа до 6 август, когато достигна до т. нар. точка на евакуация. Бюджетът на експедицията е била в рамките буквално на един американски долар за всяка измината миля. Това са 3100 долара по маршрута плюс 2000 долара за застраховки, екипировка и транспорт.\r\nЕкспедицията започнала с прекосяване на щата Ню Мексико, характерен с дълги, безводни отсечки и високи температури, а в северната си част със снегове. До края на април Ванев успял да премине през целия щат и се отправил към щата Колорадо, където преходът претърпял своя обрат. Натрупалият се повече от метър сняг и извилата се снежна буря изключително затруднили пътешественика и се наложило да подаде сигнал за помощ. Последвала успешна спасителна акция с хеликоптер. Петър Ванев се разминал с леко измръзване на пръстите и снежна слепота, а след кратко време направил втори опит за прекосяване на тази част от маршрута. Преходът преминал отново при снежна буря, но този път успешно. Зимата, продължила до края на май е била незапомнено тежка през последните 25-30 години, по думите на местните хора. Наложило се пътешественикът да направи промяна в посоката на север. Спасителната акция довела до загубата на 27 дни, които пътешественикът трябвало да навакса, изминавайки по 50 км дневно. Прекосяването на Континенталния преход е отнело 135 дни и е приключило успешно на 6 август.   Петър Ванев е  първият българин прекосил Тихоокеанския хребетен път в Северна Америка - екстремен маршрут от границата на Мексико до границата на Канада с дължина 4240 км. Пътят му е известен като един от най-трудните пешеходни преходи в Новия свят. През 2018 г. той успя да премине и Апалачката пътека. С прекосяването на Континенталния преход Ванев успя да осъществи мечтата си  за Тройната корона, която до края на 2018 г. е била притежание само на 396 души в света.     „Континенталният преход беше най-труден от трите прехода. Научих, че понякога егото движи човек в негативна посока. Хората и случките, които един човек преживява са същината на този вид преходи. Това е най-голямата награда.“, коментира Петър Ванев.  Преживяванията ще са повод да пише третата си книга, след като издаде първата, „Пътека през огън и лед“ и предстоящото издаване на втората, посветена на прехода по Апалачката пътека. ", "date": "2019.08.21", "title": "Русенец е първият наш носител на Тройната корона в пешеходния туризъм  "}
{"url": "https://www.actualno.com/sciencelogy/kasperski-bum-v-atakite-sys-zlovreden-softuer-news_790319.html", "text": "      Атаките със зловреден софтуер отбелязаха ръст от 46% през второто тримесечие на 2019 г., съобщи световната фирма за киберсигурност Касперски.      Над 202 000 потребители са били атакувани през април-юни, спрямо около 159 000 за същия период на миналата година, се казва в писмено изявление от базираната в Русия компания, цитирано от БГНЕС.   Зловредният софтуер заключва или ограничава използването на твърдите дискове на компютрите, докато не бъде изплатен откуп на нелегална организация.\r\nОт Касперски още казват, че броят на версиите на зловреден софтуер се е удвоил през второто тримесечие.  Почти една четвърт от всички атаки бяха извършени от  \"WannaCry\", въпреки че софтуерният гигант Microsoft публикува предпазна мярка срещу този зловреден софтуер преди две години.\r\nДруга основна заплаха бе зловредният софтуер на Gandcrab, който беше наблюдаван при 13,8% от всички атаки.   Според Касперски потребителите трябва да актуализират операционните си системи, да архивират своите файлове и да ги записват в устройства, съхранявани в облак, срещу атаки със зловреден софтуер.    Също така се препоръчва хората да използват софтуер за декодиране, за да запазват своите заключени файлове, вместо да плащат откуп на незаконни организации. ", "date": "2019.08.21", "title": "Касперски: Бум в атаките със зловреден софтуер "}
{"url": "https://www.actualno.com/starazagora/bsp-stara-zagora-se-pritesnjava-za-chestnostta-i-prozrachnostta-na-mestnite-izbori-news_789818.html", "text": "      След като партиите не се разбраха за секретарското място в Общинската избирателна комисия (ОИК) в Стара Загора миналия петък, то трябва да се определи от Централната избирателна комисия (ЦИК). Предложения за мястото бяха направени от БСП и от ДПС .      Очаквайки решението на ЦИК, Коалиция „БСП за България” в Стара Загора разпространи позиция, в която упълномощените представители на левицата настояват за секретарската позиция с аргумента, че коалицията е в тората по численост парламентарно представена политическа сила със 79 народни представители, което й отрежда квота от 4 представители в ОИК - Стара Загора. Докато ДПС е четвърта с 25 народни представители и ще има 2 представители, при това вторият член е в резултат на преизчислението (т. 12.2 от Решение № 600-МИ на ЦИК).\r\n„Следователно представителността на нашата Коалиция предполага предоставяне на тази втора по значение длъжност в ОИК на „БСП за България\". Считаме, че всяко друго решение поставя под съмнение честността и прозрачността на изборния процес в Старозагорска община на предстоящите местни избори”, се подчертава в становището на старозагорския лидер на социалистите Валентина Бонева, която участва в политическите консултации. \r\nСред мотивите, посочени в „Особеното мнение” са и фактите, че със спечелените 6545 гласа и избрани 6-има общински съветници местната коалиция на „БСП за България” представлява значително по-голям брой граждани в сравнение с ДПС, които през 2015 г. са получили 1677 гласа и имат 2-ма общински съветници, заради което \"интересите на нашите съграждани заслужават длъжността секретар на ОИК да се предостави на наш представител\" .  В позицията се посочва, че \"в Изборния кодекс (ИК) ясно са разписани отговорностите на председател и секретар на ОИК (чл. 85, ал. 4 и ал. 6) - двамата подписват всяко решение и протокол на ОИК. Законодателят е предоставил това правомощие на секретаря на ОИК с цел осъществяване на контрол върху работата на ОИК от различните политически партии и като гаранция за законност, тъй като е недопустимо да е представител на една и съща политическа партия с председателя. Спазването на принципа за пропорционалност на представителството на парламентарно представените политически партии в състава на ОИК гарантира честно и прозрачно провеждане и на местните избори, поради което от особена важност е двете позиции - председател и секретар да бъдат заети от представители на най-големите парламентарно представени партии - ГЕРБ и Коалиция „БСП за България”.\r\nСоциалистите подчертават, че \"участието на юристи в ОИК, които са носители на професионализъм в прилагането на изборните норми, залегнали в ИК\" е от особена важност. \"От страна на Коалиция „БСП за България” е спазена препоръката на чл. 80, ал. 2 на ИК, членовете на ОИК да са преобладаващо юристи, като при квота от 4 членове, предлагаме 3 юристи, един от които за секретар. Предложената от нас кандидатура е на юрист с богата професионална практика и с опит в предишни състави на РИК и ОИК. В същото време от партия ДПС предлагат за секретар кандидат, който няма юридическо образование\", се казва още в позицията.\r\n„Очевидно, безпристрастната преценка на изложените обстоятелства изисква назначаването на предложения от Коалиция „БСП за България“ кандидат за секретар на ОИК Стара Загора”, заявява Валентина Бонева.    След като кметът на Община Стара Загора изпрати предложенията и документите заедно с „Особеното мнение” на „БСП за България” до ЦИК, решението на нейните членове трябва да се вземе в срок до 6 септември. ", "date": "2019.08.21", "title": "БСП - Стара Загора се притеснява за честността и прозрачността на местните избори"}
{"url": "https://www.actualno.com/society/pytna-policija-otchita-ryst-na-narushitelite-na-pytja-news_790452.html", "text": "      За последните няколко месеца е отчетен ръст на нарушителите на пътя, съобщи на брифинг главен инспектор Илия Георгиев от „Пътна полиция“ във връзка с приключилата проверка на за контрол на скоростта, предаде БГНЕС.      7000 повече са нарушенията за превишена скорост в сравнение с април, когато се проведе отново в цялата страна полицейската операция по линия на Европейската мрежа на службите на Пътна полиция – TISPOL.   За периода 12-18 август са установени 44539 нарушения. Най-големият брой нарушения са засечени от мобилни камери – 21038, със стационарно-преносимите - 18602, а със стационарните – 4862.\r\nНай-голям е броят на установените нарушения през деня – 41583, а през нощта са регистрирани 2956 случая. Засечени са 5 издирвани лица и 9 нелегални имигранти.  На годишна база пътните полицаи отчитат двоен ръст на нарушителите спрямо миналия август. Това се дължи заради повечето камери, които се използват на пътя.\r\n„Тенденцията е да се снабдим с още технически средства, колкото се може по-съвременни. Целта е чрез медиите да кажем ясно на хората – скоростта е много сериозен проблем и би могло да доведе до много тежки последици“, заяви Георгиев.   Заради отпускарския сезоннай-много нарушители  пътните полицаи са хванали на главните пътища и автомагистралите. „За съжаление, завладени от предстоящата почивка, шофьорите си позволяват да натискат педала на газта малко повече“, отчита главният комисар.    Наред с републиканската пътна мрежа, столицата и Велико Търново са градовете с голям брой засечени нарушители през това лято.\r\n„Хората не бива да остават с убеждението, че няма да бъдат санкционирани от Пътните полицаи за неслагане на предпазен колан“, предупреждава Илия Георгиев. ", "date": "2019.08.21", "title": "„Пътна полиция“ отчита ръст на нарушителите на пътя"}
{"url": "https://www.actualno.com/balkani/shefyt-na-specialnata-prokuratura-v-severna-makedonija-e-v-aresta-video-news_790198.html", "text": "       Главният прокурор на Република Северна Македония Любомир Йовевски поиска постоянен арест за ръководителя на Специалната прокуратура в страната Катица Янева. Предстои Съдът да определи мярката й.      Малко след 14.00 часа Янева бе арестувана в дома й, съобщава БГНЕС. Преди това полицаите обискираха дома на магистрата в скопския  квартал \"Козле\". Разследващите претърсиха и офисите й. При безпрецедентната акция днес е иззет компютъра на шефката на Специалната прокуратура, в който се очаква да се намерят още доказателства по аферата \"Рекет\", обяви главният прокурор на Северна Македония.   Според него, има достатъчно данни,  че \"Катица Янева е извършила злоупотреба с власт\" при аферата \"Рекет\" с  цел облагодетелстване. Йовевски допълни, че тя е влияела върху освобождаването и връщането на паспорта на един от обвиняемите по делото \"Империя\" - Йордан Камчев. След това му предложила и смекчаващи вината обстоятелства, с които Камчев да се превърне от обвиняем в свидетел.\r\nВчера ръководителят на Специалната прокуратура Катица Янева даде първите си показания по скандала \"Рекет\", който разтърси Северна Македония и разклати правителството. Според главният прокурор на страната обаче няма данни за замесени политици в схемата.  В центъра на аферата \"Рекет\" е македонският олигарх Йордан (Орце) Камчев, който миналата година беше предложен за почетен консул на България, но властите в Скопие не подкрепиха тази идея.\r\nВ момента Камчев е бил разследван за пране на пари, злоупотреба с власт и участие в организирана престъпна група по делото \"Империя\". Аферата \"Рекет\"        В средата на месец юли стана ясно, че той е бил изнудван от двама души, за да спре разследването срещу него именно със съдействието на Катица Янева.\r\nРекетирали го Боян Йовановски - Боки 13 и Зоран Милевски - Зоки Кичеец. Те са му поискали 8 млн. евро, за да спре разследването срещу него. Камчев е дал 1.5 млн. евро в брой на двамата.\r\nВ началото на август италианският вестник \"Ла Верита\" разпространи аудиозаписи, в които се чува гласа на Янева, която разговаря с Камчев и споменава и името на премиера Зоран Заев. Заради аферата \"Рекет\" дори се заговори за падане на правителството на Заев и предсрочни избори в Северна Македония.      Президентът на страната Стево Пендаровски тогава заяви, че е разочарован от специалния прокурор Катица Янева. Според него трябва да се търси отговорност и наказание от всички, чиято вина бъде доказана, независимо дали става въпрос за прокурори, политици, бизнесмени или политически партии. ", "date": "2019.08.21", "title": "Шефът на Специалната прокуратура в Северна Македония е в ареста (ВИДЕО)"}
{"url": "https://www.actualno.com/bgfootball/prebiha-jestoko-slujitel-na-levski-nasred-gerena-news_789835.html", "text": "      Неприятна случка се е разиграла тази сутрин на стадион \"Георги Аспарухов\". Служителят на Левски в маркентинговия отдел- Цветан Вълчев, е бил пребит на паркинга на \"Герена\".      Това се случи около 10:00 часа тази сутрин пред офисите на клуба на улица \"Тодорини кукли\" в София, сочи информация на Sportlive.bg.   Вълчев е бил нападнат от двама непознати и пребит с железа, като само бързата намеса на случаен минувач, който разхождал кучето си и на негови колеги е спряло побоя върху служителя на 26-кратните шампиони на България.\r\nПребитият мъж веднага е откаран с линейка в болница УМБАЛ \"Царица Йоана-ИСУЛ\", където е пристигнал в безсъзнание.  Какво още се знае по случая, . ", "date": "2019.08.21", "title": "Пребиха жестоко служител на Левски насред \"Герена\" "}
{"url": "https://www.actualno.com/healthy/podgotvjat-stefan-danailov-za-operacija-shte-ja-izvyrshat-v-burgas-news_790537.html", "text": "      Актьорът Стефан Данаилов ще бъде опериран в Бургас, а предоперативната подготовка е започнала, съобщават от „Бургасмед”.      Специалистите от три болници – „Бургасмед”, „Софиямед” и ВМА, са дали своите становища, че е по-добре пациентът да не пътува до София. Самият актьор и семейството му също са изразили желание операцията да бъде извършена в Бургас.   Актьорът беше приет в ортопедичното отделение на лечебното заведение в понеделник. Той е със счупване на бедрена шийка.\r\nИнцидентът с легендата на българското кино и театър е станал в неделя в апартамента му в Приморско.   ", "date": "2019.08.21", "title": "Подготвят Стефан Данаилов за операция, ще я извършат в Бургас"}
{"url": "https://www.actualno.com/plovdiv/otkriha-trup-na-16-godishno-momche-kraj-zmejovo-news_789717.html", "text": "      42-годишен старозагорец вчера около 18 часа е подал сигнал на телефон 112, че е открил човешки труп на черен път в гористата местност \"Табашка река\", която се намира в землището на старозагорското село Змейово. Непосредствено до лицето забелязано обърнато с гумите нагоре четириколесно моторно превозно средство тип \"АТВ\".      При извършеният оглед на място е установена самоличността на загиналия - 16-годишно момче от с. Ягода, общ. Мъглиж. Младежът е управлявал намереното на мястото АТВ, което не е регистрирано по надлежния ред. Той е изгубил контрол над МПС-то, при което то се е преобърнало и е затиснало водача.\r\nМомчето е получило тежка черепно-мозъчна травма, в резултат на която е настъпила смъртта. В сектор „Пътна полиция“ при Областната дирекция на МВР в Стара Загора е образувано досъдебно производство за престъпление по чл. 343 от НК. ", "date": "2019.08.21", "title": "Откриха труп на 16-годишно момче край Змейово"}
{"url": "https://www.actualno.com/starazagora/pravjat-pyrva-kopka-na-dneven-centyr-za-podkrepa-na-lica-s-demencija-v-kazanlyk-news_789677.html", "text": "      Символична \"първа копка\" ще направят утре от 11 часа в Казанлък на нов Дневен център за подкрепа на лица с различни форми на деменция и техните семейства. Новата социална услуга на територията на община Казанлък ще е единствената от този тип за Югоизточния регион.      Изграждането на центъра ще се финансира по Оперативна програма „Региони в растеж“ 2014 - 2020 и е “ е на обща стойност 586 890,99 лева. От тях безвъзмездната помощ е в размер на 553 163 лева, а собственият принос на община Казанлък е 33 727,99 лева.\r\nЦялостното изграждане на недовършената 2-етажна сграда до действащия Дом за пълнолетни лица с деменция „Димитър Папазов” трябва да приключи за 24 месеца. Проектът предвижда цялостно преустройство и реконструкция на първия етаж от сградата, затваряне на фасадите на втория етаж, поставяне на дограма, топлоизолация на външните стени и монтаж на покривна конструкция. Ще бъдат оборудвани и обзаведени новите зали и кабинети за работа, ще бъде облагороден дворът. ", "date": "2019.08.21", "title": "Правят \"първа копка\" на Дневен център за подкрепа на лица с деменция в Казанлък"}
{"url": "https://www.actualno.com/actualno/koj-shte-plashta-za-aec-grobelene-news_789800.html", "text": "      Темата АЕЦ \"Белене\" отново е на дневен ред, но няма и как иначе – защото упорството да се реализира този проект, около който се въртят (само) корупционни схеми, отдавна излиза извън всякакво нахалство!      Ако слушате енергийния министър Теменужка Петкова и не сте следили в детайли историята на проекта (което е нормално, защото той прехвърли 35 години), може и да повярвате в светлото бъдеще на \"Белене\". Затова ето няколко факта по сагата, на които и сега никой от ранга на Петкова и по-важно – специално Бойко Борисов, не обяснява.\r\n1. Когато пише в доклада за възможността да реализираме АЕЦ „Белене“, че до 2040 година населението на България няма да намалее спрямо 2015 година или даже ще се увеличи с 300 000 души при висок икономически растеж ( ), или когато на Института за изследване на населението и човека при БАН, че до 2040 година българското население ще намалее с 20-25%? В единия случай обаче БАН взема пари от БЕХ да прави доклад за най-корупционния ни енергиен проект, в другия прави прогноза извън този доклад!!! За неразбралите какво е важното в това очевидно разминаване – защо ти е повече мощност, ако по-малко хора ще потребяват ток?!\r\n2. Има или няма опасност с площадката? Петкова уверява, че четяла непрекъснато документи с резултатите от проверки на БАН (тази същата БАН от горната точка!!!) и нямало проблем. Не казва обаче кога е направена последната проверка! За разлика от нея, инж. Илчо Костов, който дълги години е директор на площадката, преди две години, че още през 2005 година са открити пукнатини по цялата дебелина и дълбочина на реакторното отделение. И след като \"Атомстройекспорт\" спечели търга за доизграждане на АЕЦ \"Белене“ и беше подписан анекс към споразумението с руснаците, заради който ни осъдиха да си купим два реактора за 620 млн. евро, \"Атомстройекспорт\" настоява да бъдат разрушени конструкциите с пукнатини – поне така твърди Костов! Ако е вярно, с това руснаците всъщност нарушават условията на търга – щом го правят, дали не е защото са много наясно как иначе ще стигнем до ситуацията от Чернобил – not great, not terrible?! И най-важният въпрос – тези конструкции, за които говори инж. Костов, разрушени ли са или не?!  3. \"Предстоят интересни обединения\" – от сутрешното интервю за bTV. Ето едно интересно за мен обединение – макар Петкова да не коментира, точно 15-20 минутки търсене в интернет са достатъчни да се види как , очевидно свързани с Христо Ковачки, искат да влязат в проекта. Едната иска да е стратегически инвеститор, а другата – миноритарен акционер, с договор за покупка на ток от АЕЦ \"Белене\"! А Петкова изрично каза, че сега държавата ще преговаря само с кандидатите за стратегически инвеститори – за всякакво друго желание на който и да е да влезе в АЕЦ \"Белене\", кандидатът ще преговаря с избрания статегически инвеститор/стратегически инвеститори. Ето значи едно интересно хипотетично обединение – Ковачки става стратегически инвеститор и се договоря със себе си на каква цена да купува ток от \"Белене\". После токът го продава – колко ли ще струва ... При това очевидно обединение, не смея даже да си помисля за нетолкова очевидни и колко ще ни излязат!\r\n4. Също много интересно е как Петкова все повтаря, че оттук-нататък т.е. от третия милиард в левове българските данъкоплатци няма да дадат и лев повече за \"Белене\" ... ОБАЧЕ решението дали така да си остане е на парламента. А на нашия парламент КОЙ му казва да взема решения?!\r\nИзобщо няма да коментирам факта, че този проект го защитават хора като и е крайно време поне малко да помним кой е той и какво значи, когато защитава нещо. Но ще добавя едно – ако ситуацията стане not great, not terrible, на такива като Бойко Борисов и подопечните му няма да им търсим отговорност, защото при разграждането атомите не търсят отговорност от други атоми. Да не забравят г-н Борисов и хитреците около него, че България не е Русия – доста по-малка е, за да се отърве който и да е от ядрена катастрофа!      Автор:   ", "date": "2019.08.21", "title": "КОЙ ще плаща за АЕЦ \"Гробелене\"?"}
{"url": "https://www.actualno.com/education/dyrjavata-otpuska-malko-nad-20-mln-leva-za-uchitelski-obezshtetenija-news_789999.html", "text": "      20 792 899 лева по Национална програма \"Оптимизиране на вътрешната структура на персонала\" за 2019 година в образователния сектор отпусна кабинетът на днешното си редовно заседание.      Парите ще отидат за изплащане на обезщетения за месеците май-юни 2019 година. Става въпрос за пари за съкращаване и освобождаване на хора - на база различни основание.   Средствата ще се осигурят за сметка на бюджета на Министерството на образованието и науката за 2019 година. ", "date": "2019.08.21", "title": "Държавата отпуска малко над 20 млн. лева за учителски обезщетения "}
{"url": "https://www.actualno.com/asia/pekin-potvyrdi-zadyrjaneto-na-kitaec-slujitel-na-britanskoto-konsulstvo-v-honkong-news_789870.html", "text": "      Пекин потвърди, че служител на британското консулство в , който изчезна по-рано този месец, е задържан в Китай.      Отношенията между Великобритания и Китай се обтегнаха от „намесата“ на Лондон, както смятат в Пекин, в продемократичния протест, който е факт в Хонконг в продължение на три месеца, предаде БГНЕС.   Говорителят на китайското външно министерство Гун Шуан заяви на редовен брифинг, че задържаният мъж е бил „поставен в административен арест за 15 дни като наказание“ от полицията в Шенжен  за нарушаване на закона за обществена сигурност.\r\nГун заяви, че служителят е от Хонконг и затова въпросът е вътрешен въпрос.  „Нека поясня, този служител е гражданин на Хонконг, той не е гражданин на Обединеното кралство, което говори, че е китаец“, каза Гун.\r\nМъжът, наречен от семейството си Саймън Чен, пътува до мегаполиса Шенжен на границата между Китай и Хонконг, за еднодневна бизнес среща на 8 август.   Същата вечер Чен, връщайки се с високоскоростен влак, изпраща съобщения до приятелката си, докато се канеше да мине през митницата.    „От тогава нямаме контакт с него“, казаха от семейството му. ", "date": "2019.08.21", "title": "Пекин потвърди задържането на китаец, служител на британското консулство в Хонконг "}
{"url": "https://www.actualno.com/europe/brexit-bez-sdelka-kak-se-gotvjat-naj-golemite-v-evropa-news_788909.html", "text": "      Вероятността Великобритания да напусне ЕС без сделка става все по-голяма, откакто Борис Джонсън пое премиерския пост на Обединеното кралство. Това със сигурност ще доведе до много проблеми, някои от които дори непредвидими преди такова напускане да стане факт. Ето обаче какво правят Европейският съюз и някои държавите в него, за да се подготвят.       Европейска комисия През април Европейската комисия представи план при липса сделка. Това обхваща основни договорености за автомобилните превозвачи, полетите и финансовите услуги.\r\nКомисията повтори, че тези договорености няма да повторят условията за членство в ЕС, и заяви, че \"ще трябва незабавно да прилага своите правила и тарифи на своите граници\", тъй като Обединеното кралство ще се превърне в \"трета страна без никакви преходни договорености\". В документа обаче не се споменава какво ще се случи с ирландската граница.  ЕК има уебсайт, който съдържа връзки със съвети към всички страни-членки на ЕС. Ето обобщения на мерките, предприети от някои от тях. Германия Германското правителство има специален кабинет по Brexit, ръководен от канцлера Ангела Меркел. В него се казва, че е добре подготвен за всички евентуални ситуации.    Зад кулисите Германия се готви за Brexit без сделка, която включва набиране на 900 допълнителни митнически служители. В областта на социалното осигуряване, данъчните въпроси и финансовите услуги германското правителство инициира ново законодателство с цел създаване на правна сигурност, ако няма сделка. Но правителството казва, че най-големият му приоритет е защитата на интересите на гражданите от двете страни на Ламанша.   В случай, че няма сделка, правителството ще даде на британските граждани, които живеят в Германия, първоначален период от девет месеца, през който правата им да живеят и работят там няма да се променят. Те обаче ще трябва да кандидатстват за разрешения за пребиваване през този период.\r\nНяма официални публично достъпни прогнози за потенциалното въздействие на Brexit без сделка върху германската икономика.\r\nГермания вече е изложена на риск от рецесия, след като последните данни показват, че икономиката се е свила с 0,1% между април и юни. Франция    Френската митническа служба се подготвя за Brexit от известно време и планира да наеме 700 допълнителни служители до края на 2020 г.   Франция харчи 50 млн. евро за разширяване на пристанищната инфраструктура за назначаване на допълнителни длъжностни лица и митнически проверки. Френското правителство казва, че информационната система, която ще позволи на камионите лесно да преминат границата, е готова - провеждат се програми за обучение на нови служители и се активизира информационната кампания за всички заинтересовани предприятия.\r\nАко няма сделка, ще са необходими нови гранични инспекционни пунктове, за да се проверяват храната, растенията и живите животни. Франция планира допълнителни 300 служители за тези проверки, като 110 от тях вече са наети, а 75 са насрочени за наемане през септември.\r\nСедем нови гранични пункта бяха одобрени от Европейската комисия на 11 април 2019 г. в подготовка за новите проверки.\r\nФренското правителство подчертава, че макар да прави всичко възможно, за да се подготви, не очаква търговията да бъде толкова гладка, както сега.\r\nФренският парламент прие закон през януари, за да даде на правителството правомощието да въвежда нови мерки чрез спешни постановления, за да се справи с Brexit без сделка. Законът обхваща, наред с други неща, правата на граждани на Обединеното кралство, които живеят и работят във Франция.   Допълнителни съвети за граждани и компании са достъпни на уебсайта на френското правителство. Ирландия Ясно е, че Brexit без сделка би породил сериозни въпроси за ирландската икономика. Изследване, поръчано през 2018 година, показа, че каквато и да е сделка ще намали растежа поне със 7% до 2030 година в сравнение със сценарий, при който Великобритания остава в ЕС.\r\nПрез юни 2019 година правителството на Ирландия прецени, че Brexit без сделка може да струва 55 000 работни места в Ирландия в рамките на две години и още 30 000 в по-дългосрочен план. Източник: BBC; Превод:   ", "date": "2019.08.21", "title": "Brexit без сделка: Как се готвят най-големите в Европа"}
{"url": "https://www.actualno.com/crime/signali-za-bomba-na-letishte-sofija-i-v-bnt-news_789949.html", "text": "      Сигнали за бомба са получени на летище \"София\" и в БНТ, предаде БГНЕС.      В 9.20 ч. е получен злоумишлен сигнал на Терминал 1, проверката е приключила, потвърдиха от пресцентъра на МВР.   Няма прекъсване на полети, не са евакуирани хора. Имало е подаден сигнал и за БНТ в 11.30 ч. Служителите на телевизията са евакуирани до приключване на проверката.\r\nПо информация на bTV сигнал за бомба е получен и на летище \"Пловдив\".   ", "date": "2019.08.21", "title": "Сигнали за бомба на летище \"София\" и в БНТ "}
{"url": "https://www.actualno.com/europe/prezidentyt-na-italija-zapochna-konsultacii-za-nov-kabinet-news_789821.html", "text": "      Президентът на Италия Серджо Матарела започва консултации с партийните лидери в търсене на решение на политическата криза, обхванала страната, след вчера, съобщи БНР.      Днес Матарела ще се срещне с представители на малките партии. С основните политически сили италианският президент ще разговаря утре, завършвайки консултациите с партньора в управлението - движението \"Пет звезди\".   По този начин италианският държавен глава ще провери дали има политическа воля за съставяне на ново правителство. Ако такава няма, той ще трябва да разпусне парламента три години и половина по-рано от планираното и да свика предсрочни избори.\r\nДо оставката на премиера се стигна, след като лидерът на партия \"Лига\" Матео Салвини обяви изненадващо, че съюзът с антисистемното движение \"Пет звезди\" е мъртъв и призова за предсрочен вот. Той е уверен, че неговата засилваща се популярност ще му осигури самостоятелно управление и премиерския пост.  Междувременно политици от \"Пет звезди\" и левоцентристката Демократическа партия, политически врагове от години, открито дискутират сформирането на нова коалиция, която може да изпрати \"Лига\" в опозиция, отбелязва Ройтерс. ", "date": "2019.08.21", "title": "Президентът на Италия започна консултации за нов кабинет"}
{"url": "https://www.actualno.com/balkani/syrbija-afrikanska-chuma-spira-iznosa-na-svinsko-zaplashva-sektora-news_789733.html", "text": "      Криза в Сърбия - африканската чума може да вземе живота на половин милион прасета, предаде репортер на БГНЕС. Болестта вече е регистрирана в три села около Младеновац и заплашва свинефермите в района на селата Рабровац, Велика Кришна и Кусатак.      Опасната болест, която вече причини огромни щети на отрасъла в България и Румъния сега заплашва и Сърбия. Страната от години се опитва да започне износ на свинско месо, което е термично обработено за Европейския съюз.   Една от последните пречки беше премахването на ваксината срещу свинската треска, което се планира за 1 октомври, земеделският министър на  западнобалканската държава Бранислав Недимович.\r\n„Премахването се планира за 1 октомври и само текущият мониторинг може да го забави с няколко дни. Няма да има ваксина срещу свинска треска през 2020 г., освен в защитени зони“, каза Недимович пред вестник „Данас“.  Ваксината се отнася до класическата чума по свинете, но не и до Африканската чума, за която няма лечение. Болестта може да наруши плановете на сръбските производители на месо и износителите, тъй като може да удължи допълнително забраната на ЕС.\r\nЕкспертите по животновъдството предупредиха, че мащабът на тази зараза може да бъде много по-голям, отколкото изглежда сега, и че понастоящем е по-малко важно дали ваксината ще бъде премахната на 1 октомври.\r\nСпециалистът по агрономия Милан Простран казва, че Сърбия се готви за премахването на ваксината срещу класическата чума по свинете от 2010 г. и че това трябва да се направи, ако Белград иска да изнася месо в ЕС. „Това е необходимо, но трябва да се има предвид и не мисля, че това е ясно казано, че дори когато ваксината бъде премахната, има период от три години, през който все още няма да можем да изнасяме прясно свинско месо в ЕС и през това време се извършва строг мониторинг“, уточни той.       Ученият отбелязва, че сега, когато се е появила Африканската чума по свинете, може да не е подходящият момент да се премахне ваксината, защото сред хората има страх от тези заболявания.\r\nПо данни от 2017 г. в Сърбия е имало около 2,9 милиона прасета, а според историци преди години прасетата в страната са били повече от сърбите.\r\nРепортерът на БГНЕС припомня, че развитието на свиневъдството е изиграло изключително важна роля за създаването на модерната сръбска държава в началото на 19 век. Благодарение на огромното количество жълъди сръбските селяни започват да отглеждат свине, които от Белградския санджак и Шумадия се изнасят за Австрийската империя. Така се появява богата класа от местни първенци, сред тях са свинарите Караджорджевичи и Обреновичи. Тези два свинарски рода по-късно ще излъчат кралете на Сърбия.\r\nАвторитетни историци днес са единодушни, че в първото сръбско автономно княжество прасетата са били повече от самите сърби, малко над 400 000.\r\nПрасетата и по-късно ще изиграят важна роля в сръбската история. Става дума за митническата война през 1907 г., когато Австро-Унгария забранява вноса на този най-важен продукт на нейното стопанство, за да я постави на колене. Тогава с помощта на Русия, както винаги, Сърбия ще получи огромния за времето си кредит от 450 милиона златни франка от Франция. Благодарение на тях ще се създаде съвременна свиневъдна индустрия, която ще позволи преориентацията на сръбската икономика към съюзниците от Съглашението. Това е  още една стъпка от дългата поредица от кризи, белязала края на 19 и началото на 20 век, които са трасирали пътя  към Първата световна война /1914-1918 г./, повод за която пак станаха действията на сръбските националисти – убийството на ерцхерцог Франц-Фердинанд в Сараево на 28 юни 1914 г.       ", "date": "2019.08.21", "title": "Сърбия: Африканска чума спира износа на свинско, заплашва сектора"}
{"url": "https://www.actualno.com/dobrich/pod-noja-minavat-i-poslednite-desetina-praseta-v-zadnite-dvorove-v-dobrichko-news_789867.html", "text": "      Не повече от 10-15 прасета са останали в задните дворове в Добричка област. Това съобщи на днешната заседание на епизоотичната комисия директорът на Областната дирекция по безопасност на храните д-р Борислав Каменов. Остават три села в община Балчик, в които предстоят проверки.      Живееща в добруджанското село Златия руска гражданка направила опит да скрие шест от прасетата в стопанството си, след като преди това били заклани няколко. Укритите животни са  намерени и унищожени, каза още д-р Каменов.   По данни на областния управител на Добрич Красимир Кирилов до момента са умъртвени над 1300 прасета, а 1505 са постъпилите заявления за обезщетение от 300 лв. за дезинфекция на стопанствата към момента.\r\nРезултатите от изпратени 12 проби са отрицателни, изчакват се още два случая на ударени на пътя край добруджанското село Житница две диви прасета. Отрицателни са и всички проби от индустриални ферми в областта.  На среща с министъра на земеделието Десислава Танева утре в Стара Загора ще бъде обсъдена епизоотичната обстановка в национален мащаб. ", "date": "2019.08.21", "title": "Под ножа минават и последните десетина прасета в задните дворове в Добричко"}
{"url": "https://www.actualno.com/plovdiv/gasiha-pojar-v-sklad-na-libher-gori-i-smetishteto-v-karlovo-news_789938.html", "text": "      Високият индекс на опасност от пожари продължава да се потвърждава с факти от последното денонощие в Пловдивско.      Тази нощ три противопожарни автомобила от Пловдив и по един от Карлово и Съединение са гасили пожар в открит склад на хладилния завод \"Либхер\" в село Царимир, а огънят се е прехвърлил по-късно и в закрито помещение. Малко преди 3 часа пожарите са загасени, горели са пелети, полиетиленови опаковки и суровини.    Часове след това нов сигнал за пожар- този път в сметището на Карлово, мобилизира противопожарните екипи. Два автомобила са на място и в момента и гасят огнището, но още не се знае на каква дълбочина е. По данни на община Карлово, няма обгазяване в града, но РИОСВ Пловдив е изпратил мобилна лаборатория да следи показателите на въздуха.  Горещото време продължава, пожарите също. Рекордът на Пловдив в ново време беше на 1 август 1998 година, когато само за един ден в града избухнаха 100 пожара. ", "date": "2019.08.21", "title": "Гасиха пожар в склад на \"Либхер\", гори и сметището в Карлово"}
{"url": "https://www.actualno.com/plovdiv/bezplatni-komposteri-za-otpadyci-shte-razdavat-v-rakovski-news_788282.html", "text": "      Утре (22.08.19 г.) е последният ден, в който всеки жител на община Раковски може да получи безплатен компостер за домакинството си. Целта е да се приканят хората към намаляване на крайния битов хранителен и зелен отпадък, както и да се насърчи стремежа към рециклиране на различни типове отпадъци. Заявления за участие в кампанията могат да бъдат подавани както от граждани, така и от администрациите на училища, детски градини и ясли. Те могат да ги разположат в дворовете на къщите или кооперациите си, информират от общината.       Идеята на инициативата е да стимулира гражданите към намаляване на крайния битов хранителен и зелен отпадък, както и да насърчи стремежа към рециклиране на различни типове . Компостерите ще бъдат предоставени безвъзмездно на отделните домакинства чрез приемателно-предавателни протоколи. Единственото условие е ползването им да бъде по предназначение. Към всеки компостер ще бъде предоставен наръчник, чиято задача ще бъде да учи за разделянето на хранителните от останалите отпадъци и тяхното третиране при превръщането им в хранителна среда за растенията.   Проектът е на общинската администрация в Раковски. Той ще се изпълнява по процедура „Изпълнение на демонстрационни проекти в областта на управление на отпадъците“ по Оперативна програма \"Околна среда\" 2014 г. - 2020 г. Проектното предложение включва закупуване на компостери за домашно компостиране, които ще се раздават безплатно на желаещите да се включат в инициативата. Гражданите, които желаят да получат безплатни контейнери за домашно компостиране, могат да подадат заявка за това в сградата на община Раковски, етаж 1, стая 1, в срок до 22.08.19 г. (четвъртък). Компостерът е съд за събиране на растителни отпадъци. Проектът е насочен към домакинства, които притежават и се грижат за поддържането на дворове. \"Работим последователно за разделното събиране на отпадъците, оползотворяването им и превръщането им в ресурс, както и за намаляване на депонирането. Компостирането е един от най-подходящите ни икономични методи за третиране на биоразградими отпадъци. Това е процес, при който органичните вещества се разграждат и превръщат в хумосоподобен материал, наречен компост. Неговата функция е да подхранва почвата, да изгражда структурата, да повишава обмяната на въздуха /аерацията/ и да осигурява задържането на вода в нея“, обясни  кметът на Раковски - Павел Гуджеров.   ", "date": "2019.08.21", "title": "Безплатни компостери за отпадъци ще раздават в Раковски"}
{"url": "https://www.actualno.com/africa/otkriha-naj-drevnija-stegozavyr-v-sveta-news_788970.html", "text": "      В Мароко откриха останките на най-стария стегозавър в света.      Останките на най-стария стегозавър, открит някога в света, са открити в планините на Мароко, се казва в прессъобщение на Природонаучния музей в Лондон.   Новият вид стегозавър е наречен Adratiklit boulahfa, което на берберски език означава „планински гущер“ и подчертава особеността на района, където е намерен.\r\nСпоред палеонтолога Сузана Мадимент, която е проучила останките, находката Adratiklit boulahfa е интересна с това, че принадлежи към ранната част на юрския период.  „Най-известните стегозаври датират от по-късния юрски период, което подсказва, че това е най-старият описан стегозавър, който ще помогне да се разшири разбирането ни за еволюцията на тази група динозаври“, каза Мадимент пред РИА Новости.\r\nНякога Земята е била разделена на два континента - Лавразия и Гондвана, а тиреофорите (род стегозаври) са по-често срещани в Лавразия. Скорошно откритие обаче противоречи на тази теория.   Палеонтолозите се надяват, че по-нататъшните открития в региона не само ще осигурят по-добър поглед върху разпространението на тази група динозаври в района, но и ще дадат по-ясна картина как са изглеждали и как са се различавали от късните стегозаври.    Стегозаврите са били широко разпространени в Южна Африка, Северна Америка, Азия и Европа. Този вид е открит за първи път в Северна Африка. ", "date": "2019.08.21", "title": "Откриха най-древния стегозавър в света "}
{"url": "https://www.actualno.com/politics/trajcho-trajkov-tokyt-ot-aec-belene-shte-struva-dva-pyti-poveche-news_789504.html", "text": "      \"Ако българското правителство държи на всяка цена да задвижи проекта на АЕЦ „Белене”, опасявам се, че ще има отстъпка от зададената рамка в хода на преговорите\". Това каза бившият енергиен министър  Трайчо Трайков в в интервю за Нова телевизия.      По думите му \"отсъствието на сериозна компания от заявители участие в проекта АЕЦ „Белене” показва липсата на банкеруемост на проекта, т.е. каквото и да се случва, то ще трябва да се случи под въздействието на два фактора – участие на българската държава с някакви стимули за сметка на данъкоплатеца и геополитическите интереси на страни, които ни разглеждат като плацдарм.”   Според Трайков токът от ще струва два пъти повече от средната цена на сега произвеждания ток в България и ще бъде по-скъпа от всяка друга алтернатива, която съществува в момента.\r\nТой е категоричен, че \"в България няма място и за „Козлодуй” и за „Белене”. В обозримо бъдеще ще трябва да се затвори и АЕЦ „Козлодуй”. Ако работят и двете централи, правителството ще бъде принудено да създаде едно подобие на свободния пазар, каквото има при горивата. Ужким е свободен, но не съвсем. За да гарантираме функционирането на господстващия играч, правим  всякакви трикове и номера, за да ограничаваме възможните алтернативи. \"  \"Очевидно има интерес към проекта, което означава, че има представлява интерес за инвеститорите и това донякъде отмени скептицизма, който беше насаден сред всички ни\", коментира проф. Валентин Колев в интервю за БНТ.\r\nСпоред , експерт по ядрена безопасност, скептицизмът си остава. По думите му един от основните проблеми е с нотификацията за АЕЦ \"Белене\", която е изтекла и процедурата трябва да започне от начало.   \"Нашите управляващи се опитват да се измъкнат елегантно. Тук има толкова много неизвестни. Гледам много песимистично на това Европейският съюз да одобри навлизането на инвеститор извън ЕС в тази чувствителна област, като ядрената енергетика. За мен практически е изключено да се съгласят да стане такова нещо \", категоричен бе Касчиев.    Вижте какво каза по темата и министър Теменужка Петкова в  ", "date": "2019.08.21", "title": "Трайчо Трайков: Токът от АЕЦ \"Белене\" ще струва два пъти повече"}
{"url": "https://www.actualno.com/curious/4-te-zodii-koito-nosjat-shtastie-news_789558.html", "text": "      Случвало ли ви се е да срещате хора, които сякаш имат умението да подобрят настроението ви на мига? Тези хора много бързо успяват да ви накарат да се усмихнете. Когато не сте в добро настроение, тяхното чувство за хумор определено може да оправи всичко.      Сигурни сме, че познавате такива хора и дори да не си признавате, те са ви много нужни. Те винаги са готови да ви изслушат, да ви дадат съвет и да ви помогнат, с няколко думи - те носят щастие. Сигурни сме, че се сещате за поне един такъв човек.     1. Лъв - Те никога не съдят хората около себе си. С интерес слушат за живота на хора, с които по нищо не си приличат. Лъвовете са изключително миролюбиви и широкоскроени. Те имат много приятели, заради силата им да сплотяват. Ако представител на този зодиакален знак ви обича истински, можете да бъдете сигурни, че сте в безопасност. Лъвовете са всеотдайни и много лоялни. Те са готови на всичко за близките и приятелите си. Искат да виждат около себе си само усмихнати хора. Ето защо са готови на всичко да накарата всеки да се усмихне.    2. Телец - Те са много лоялни хора, които са готови на всичко за любимите си хора. Когато обичат истински, Телците са изключително грижовни. Представителите на този зодиакален знак винаги са готови да изслушат и да дадат съвет. Те са до близките си във всеки труден момент. Телците никога не биха предали човек, на когото държат. Те обожават да полагат грижи за близките си. За тях е достатъчно само да видят усмивката на лицата им. Ето защо, ако сред близките ви приятели има представител на тази зодия,то винаги може да се обърнете към него, ако търсите доза щастие.         ", "date": "2019.08.21", "title": "4-те зодии, които носят щастие"}
{"url": "https://www.actualno.com/society/akreditirani-firmi-za-test-na-pytnata-bezopasnost-s-protestno-pismo-news_789485.html", "text": "      За намеса на лобистки интереси в работата на акредитираните изпитателни лаборатории и технически служби в България алармират от ТЕХНОТЕСТ и ТИАТ АД. Фирмите са акредитирани от ИА \"Българска служба по акредитация\" и притежават необходимите специалисти и опит за тестване на безопасността на съоръженията и движението по пътищата.      Според тях, в момента псевдо-представители на чуждестранни технически фирми в България се опитват да елиминират законно работещите български технически служби и изпитателни лаборатории. Това се случва със съдействието на ИА \"Автомобилна администрация\"(ИА\"АИ\"), се посочва в отворено писмо до медиите от двете фирми. Целта им е да завишат свободно цените на този тип услуги.   Според протестиращите фирми, в момента се предлагат поправки в транспортния закон, които тепърва ще задълбочат проблема. С новите текстове реално се предвижда ИА\"Автомобилна админситрация\" да дублира дейността на ИА \"Българска служба по акредитация\", получавайки възможността да акредитира фирми в сектора.\r\nДруг пример, който те дават за бездействието на ИА\"АИ\" е това, че по Закон след инцидента с автобуса в Своге, вече стриктно трябва да се следи за поставянето на колани. Проверките, трябва да се извършват именно от ТЕХНОТЕСТ и ТИАТ АД. Според стях обаче, процесът нарочно се бави и все още не е започнал.   ", "date": "2019.08.21", "title": "Акредитирани фирми за тест на пътната безопасност с протестно писмо"}
{"url": "https://www.actualno.com/burgas/v-bylgarovo-shte-ima-pametnik-na-hristijanite-izbiti-prez-1878-g-news_789449.html", "text": "      Скулпторът Иван Бахчеванов, архитект Емил Бурулянов и инициаторът на проекта Пламен Карашев, представиха в Министерството на културата, идеята за изграждането на паметник пред храм \"Свети Атанасий\" в град Българово. Той е в памет на избитите християни от турски башибозук през 1878 година. Комисията по изграждане на паметници към Министерство на културата е подкрепила идеята и проекта.      Средствата за изграждането на паметника ще бъдат събрани от дарения. Кампанията започна с 2130 лева. Сумата е събрана на рождения ден на Веселин Славов, жител на Българово, който от 15 години живее в Лондон. Гостите на неговия 50 годишен юбилей, вместо подаръци, направиха дарения за родолюбивото дело. Инициативата е подкрепена от фондация „Докосни щастието“ с председател Теодора Игнатова, която е почетен консул на България в Конго.     разговаря с Пламен Карашев, инициатор на проекта: “ Искам да благодаря на всеки един, който застава зад идеята и реализирането на проекта. Изграждането на този паметник не би било възможно без помощта на всеки родолюбец. Процедурата за такъв тип проект отнема повече време, но това което правим ще остане завинаги и сме решени да стигнем до края. Искам да благодаря и на Министерството на културата за подкрепата и съветите отправени към екипа ни, за осъществяването на един достоен паметник. Обръщам се към всички с думите, които са наше мото - \"Да помним ! Да не забравяме !“   Това, което предстои, за да бъде изведено до своя край родолюбивото дело е разглеждане на проекта от финалната комисия на Министерството на културата. След което се очаква да бъде издадено разрешение за строеж. Подробностите за набирането на средства за паметника, ще бъдат оповестени на Facebook страницата Българовско Шествие.   Кампанията по събирането на средствата започна от инициативата \"Българовско шествие\", проведена на 3-ти март. Тогава беше събрана сумата от 940лв.     ", "date": "2019.08.21", "title": "В Българово ще има паметник на християните, избити през 1878 г."}
{"url": "https://www.actualno.com/showbusiness/tova-e-pyrvijat-bylgarin-narisuval-poster-za-metallica-snimka-news_790018.html", "text": "       Илюстраторът Дидо Пешев е първия българин, поканен да рисува официален постер за Metallica от създаването й през 1981 досега. Постерът ще бъде част от актуалното турне на групата - WorldWired Tour, което продължава вече три години.      С Дидо Пешев се свързва мениджмънта на Metallica през септември 2018, когато илюстраторът има вече осъществени проекти за големи имена като Мерилин Менсън, Gojira, Mastodon, Ghost, The Melvins, Napalm Death, Swans и други. Постерът на Дидо е рисуван за концерта на Metallica във Варшава на 21 август 2019 година, когато е и световната му премиера. Основен символ в илюстрацията е крилат хусар. (През 17-ти век полските крилати хусари достигат своя разцвет, а в историята са познати като една от най-добрите кавалерии на всички времена.)   В постери си Дидо Пешев пресъздава своето виждане за текстовете и философията на групите.  Всички негови творби досега са рисувани ръчно, а след това отпечатани чрез традиционна ситопечатна техника. Те са високо оценявани, поради сложността и специфичността на изработката си. Лимираното им тиражиране, покачването на стойността им с времето и личното отношение на групата към тях, правят ситопечатния плакат неповторим. ", "date": "2019.08.21", "title": "Това е първият българин, нарисувал постер за Metallica (снимка)"}
{"url": "https://www.actualno.com/politics/marijana-nikolova-shte-predloji-do-15-godini-zatvor-za-hakeri-news_789387.html", "text": "      \"След като Съветът започне работа, аз лично ще предложа промени в Наказателния кодекс, тъй като считам, че санкциите са изключително занижени. Наказанията, които се предвиждат са от 2 до 8 години. Аз бих предложила от 5 до 15 години затвор. Всеки трябва да знае, че ще го грози санкция от най-високо ниво. Той може да получи и доживотна забрана да посещава страни членки на ЕС.\" Това каза вицепремиерът Марияна Николова, която бе назначена за председател на .      Тя допълни в интервю пред Нова телевизия, че вече е сформирана междуведомствена група в Министерството на правосъдието по отношение на кибер рекета.   В отговор на въпрос дали има нужните познания Николова отговори:\r\n\"Функциите на председателя на Съвета по киберсигурност са ръководни. Що се отнася до технически и информационни компетенции, аз в рамките на администрацията, в която съм работила, съм преминавала различни обучения, включително притежавам и квалификацията ITcard. Съветът се състои от 18 ръководителя на важни ведомства в държавата, като тук влизат силовите ведомства – МВР, МО, ДАНС, МВнР, МТИТС, както и ключови ръководители на разузнавателните служби. В представителството ще влезе и представител на президента, който ще бъде определен с указ.\"  Николова отрече да има връзка между назначението ѝ и изказването на бившия вицепремиер , който на 18 август заяви, че ще поиска нови преговори с ГЕРБ и нов формат на патриотичната коалиция между НФСБ и ВМРО. Министърът съобщи, че предложението ѝ да поеме поста е дошло на 19 август от премиера Бойко Борисов. ", "date": "2019.08.21", "title": "Марияна Николова ще предложи до 15 години затвор за хакери"}
{"url": "https://www.actualno.com/america/trymp-prie-predlojenieto-na-makron-rusija-da-prisystva-na-sreshtata-na-g-7-news_789442.html", "text": "      Президентът на САЩ Доналд Тръмп прие предложението на френския си колега Еманюел Макрон Русия да бъде поканена на срещата на Г-7 през 2020 г. в САЩ.      Това написа в Туитър американската  журналистка от Си Ен Ен Кайли Атууд, позовавайки се на високопоставени източници от американската администрация.   Според нейните думи президентите на САЩ и Франция провели във вторник телефонен разговор и се разбрали Русия да бъде поканена на срещата на „Голямата седморка“ догодина. Атууд отбелязва, че идеята за това била на Макрон.\r\nОчаква се Тръмп да постави този въпрос на срещата на Г-7 този уикенд в Биариц.  По-рано американският президент заяви, че няма да възрази против завръщането на Русия и възобновяване на формата Г-8.\r\nВ понеделник руският президент Владимир путин се срещна с Макрон. В хода на разговора руският президент нарече полезни всякакви контакти със страните от „Голямата седморка“ и не изключи възобновяването на формата Г-8.   Поканите към Русия за участие в срещите на седемте водещи в света страни  бяха преустановени след анексирането на Крим и събитията в Украйна през 2014 г.     ", "date": "2019.08.21", "title": "Тръмп прие предложението на  Макрон Русия да присъства на срещата на Г-7 "}
{"url": "https://www.actualno.com/viewpoint/kak-da-izpolzvash-15-te-minuti-koito-specheli-karajki-s-200-kmh-news_787519.html", "text": "       след катастрофи с автомобил в ЕС. Никаква изненада. Но нека в следващите редове видим какви са ползите - откачено, обаче явно не си вземаме поука!      Хубав летен ден, ярко слънце. Тръгнал си към морето, по пътя си мушнал поне две енергийни напитки, няколко кафета и коли, изкъртил си уредбата с \"Антилопа\", а през цялото време, без да смъкваш крака от педала, си карал войнствено с 200 km/h. Със 140 сякаш не може да се почувстваш достатъчно жив, средните скорости говорят за средни възможности, а ти - казваш си наум, докато изпреварваш в аварийната лента - не си такъв човек. На неопитен шофьор би му изглеждало, че на два пъти си се разминал на косъм, но съдбата няма пръст, когато пръстите ти са стиснали волана.\r\nИ ето те, пристигна по-бързо от очакваното - оказа се, че с ненормалното си каране си спестил цели 15 минути! Времето е отворило таен прозорец, специално за теб! Безброй рискови маневри, жестока скорост, истинско състезание по магистралата - заслужил си си ги тези 15 минути! А сега какво да правиш с цялото това извоювано време, което получаваш на цената на общо взето няколко почти готови катастрофи и избегнати на кантар сблъсъци с мантинелата? Ето няколко идеи. 1. Погледай в една точка   Спри колата, облегни се назад и забий поглед в нещо - примерно в бетона на сграда. Погледай го малко тоя бетон. Има нещо много интересно в него, ей там в ъгъла е например малко по-тъмен. Погледай го 15 минути, а после въздъхни доволен - как хубаво оползотворяваш спечеленото време... 2. Поскролвай във Фейса Все пак, докато си карал, с едната ръка си направил снимка на километража - време е да покажеш на тия отрепки във Фейса до какви висоти си достигнал. После ще се почувстваш страшно поласкан от това, че Даката - твой приятел по чашка - е написал одобрителен коментар.     3. Пусни радиото и послушай новини за катастрофи Постой в колата и пусни радиото. Послушай малко новини за катастрофи. Тези неща винаги се случват на някакви други хора и никога няма да ти се случат баш на теб. Твоят вроден талант да се справяш с високи скорости ти гарантира, че ти никога няма да попаднеш в черните хроники като тия будали. 4. Чувствай се като Вин Дизел Все пак си гледал десет пъти седемте \"Бързи и яростни\" (скоро и новия), защото са мега яки коли и екшън, батка, айде и ние да се пуснем на една нощна гонка по Околовръстното в София, па да видим тъпите куки кога ще ни хванат с тия бараки. 5. Възхити се на магистралите в Германия    Твоят скромен културен европейски опит неизменно се свързва с германските магистрали - общо взето ти друго не успя да попиеш от тази държава, освен чувството за лекота, широта, меко шумящ под гумите асфалт. Използвай 15-те си минути, за да затвориш очи и да си спомниш с носталгия за онова германско инфрастуктурно чудо, което завинаги ще остане в сърцето ти. 6. Препсувай велосипедистите Велосипедите са за тъпанари, скутерите за хомосексуалисти, метрото за пенсионери, а ходенето пеш за изпаднали, завинаги нещастни хора - мислиш си, докато палиш цигара в колата и подминаваш поредния байкър. Едва удържаш на спонтанните фантазии как лекичко ги закачаш с колелото, не колкото да ги отрепеш баш, но поне някакви леки поражения, уж случайно си ги бутнал. Не могат да си вземат по една кола, ми се юрнали да карат. Не могат да пораснат никога някои хора, не разбират, че да покараш с 200 е свидетелство за зрялост. Автор:   ", "date": "2019.08.21", "title": "Как да използваш 15-те минути, които спечели, карайки с 200 km/h"}
{"url": "https://www.actualno.com/asia/avstralija-izprashta-patruli-v-ormuzkija-protok-news_789646.html", "text": "      Австралия ще се включи в международна коалиция, която ще защитава петролните танкери от възможни нападения в Ормузкия проток, съобщава \"Спутник\", цитирайки австралийския премиер Скот Морисън.      \"Правителството реши, че работата с нашите международни сътрудници във връзка с мисия за международна морска сигурност в Средния Изток отговоря на националните интереси на Австралия\", заяви Морисън в парламента.   Премиерът уточни, че приносът на Канбера ще е \"скромен\" и \"с ограничена продължителност\".\r\nТой напомни, че около 15% от суровия петрол и между 25%-30% от рафинирания, който внася Австралия, преминава през Ормузкия проток, така че трябва да се отговори на \"потенциална заплаха за националната икономика\".  Австралия ще изпрати в Средния Изток 200 свои служители. От тях 177 ще бъдат на борда на фрегата, която ще остане в зоната 6 месеца от началото на 2020 г., а останалите ще патрулират със самолет \"Посейдон П-8А\" в продължение на месец до края на 2019 г.\r\nСАЩ се опитва да създаде международна коалиция, която да патрулира в Ормузкия проток, свързващ Персийския и Оманския залив.   От своя страна Франция, Великобритания и Германия обмислят европейска инициатива за гарантиране на морската сигурност в региона.    Вашингтон вече покани Обединеното кралство, Франция, Германия, Норвегия, Япония, Южна Корея Австралия и други държави да се присъединят към инициативата, насочена към осигуряване на свободно корабоплаване.\r\nРазговорите за съвместна мисия се засилиха, след като Иран задържа в Ормузкия проток британския танкер \"Стена Имперо\" в отговор на задържането на иранския танкер \"Грейс 1\" в началото на юли в Гибралтар.\r\nИранското правителство призова за свободно корабоплаване в Ормузкия проток и предупреди, че възможна американска коалиция само би навредила на сигурността в региона. ", "date": "2019.08.21", "title": "Австралия изпраща патрули в Ормузкия проток"}
{"url": "https://www.actualno.com/analysis/die-welt-pita-koga-trymp-shte-se-prevyrne-okonchatelno-v-problem-nomer-edno-na-es-news_788434.html", "text": "      Малко преди срещата на Г-7 Доналд Тръмп отново заплаши Европа с наказателни мита. Във време на забавяне на растежа той удря преди всичко Германия. Колко Федералната република е трън в очите на президента на САЩ показва  планът  на маршрута му  в Европа, пише германският вестник Die Welt, цитиран от БГНЕС.      Откакто Доналд Тръмп е президент на САЩ, той отиде 226 пъти на игрището за голф. В неговия клуб в Бедминстър, Ню Джърси, президентът на САЩ се радваше на именити гости като шефа на Apple Тим Кук и президента на ФИФА Джани Инфантино.  С футболния функционер Тръмп разпределяше виртуално всичките милиарди, които трябва да се влеят в касите на САЩ и ФИФА от Световното първенство по футбол през 2026 година. Тим Кук на свой ред трябваше да обясни на Тръмп защо наказателните мита за китайските стоки не са непременно \"грандиозни\" за САЩ. Калифорнийският концерн, който произвежда предимно в Китай, се страхува от неизгодно конкурентно положение спрямо Samsung, тъй като южнокорейците имат фабрики в собствената си страна и във Виетнам, коментира в. Die Welt. Произведените там апарати  се облагат с мита  различно от продуктите на Apple. Мисията на Кук изглежда е била успешна - Тръмп каза, ще помисли за проблема на Apple.   Според Die Welt това е типичен пример за работа с правителството на САЩ. Който иска да постигне нещо при Доналд Тръмп, трябва някак да пробие при него.  Освен президента на ФИФА Инфантино, на повечето европейци, въпреки всичките  усилия, това просто не се получава, независимо дали са премиери, мениджъри или висши чиновници на ЕС.\r\nИзданието припомня, че председателят на ЕК Жан-Клод Юнкер първоначално успя през юли 2018 г. да постигне някакъв вид примирие и да договори търговски преговори, но добавя, че преговорите по планираното споразумение за митата за индустрията официално не са започнали. Вместо това Тръмп отново заплаши най-близките си съюзници с въвеждане на по-високи мита за автомобилите, при това малко преди срещата на Г-7 от 24 до 26 август във френския курорт Биариц и последващото му посещение в Дания и Полша.   Die Welt припомня изказването на Доналд Тръмп от четвъртък в Ню Хемпшир. \"Европейският съюз е по-лош от Китай, само е по-малък\", заяви Тръмп по време на един митинг. \"ЕС се отнася с нас ужасно. Бариери, наказателни мита, данъци - те са по-лоши от Китай, те се отнасят с нас лошо. На това ще има \"отговори\".\r\nПрез май Тръмп отложи решенията за митата за автомобилите, защото автомобилни производители като VW обещаха големи инвестиции в САЩ. Но без почивка Тръмп напомня, че планът съвсем не е отпаднал. Най-късно през ноември той ще вземе решението. Тогава изтича срокът, в който правителството на САЩ иска да види намален износ на автомобили от ЕС. Наказателните мита биха били ужас за Германия, особено в и без това забавената икономика, коментира Die Welt. Според изданието институтът Ifo изчислява, че износът на немски автомобили за САЩ може да се намали почти наполовина, което би довело до загуби от над 18 милиарда евро годишно.       Федералният канцлер Ангела Меркел въпреки това се въздържа да търси контакт с Тръмп. Тя знае, че това би било контрапродуктивно за въпросите на ЕС. Нито един съюзник не критикува толкова остро Тръмп колкото Германия, констатира Die Welt. В коментара си медията отбелязва, че заедно с експортния излишък трън в очите на президента на САЩ са газопроводът \"Северен поток 2\" и ниските разходи за отбрана на Германия. Тръмп демонстративно няма да пътува до Германия  след срещата на Г-7. Германия е единствената страна от Г-7, която американският президент не е посетил, отбелязва Die Welt.\r\nИзданието казва и, че и отношенията на Тръмп с френския президент Еманюел Макрон напоследък драстично се влошиха. Неотдавна 73-годишният американец публично нарече своя 41-годишен колега глупак, пише Die Welt и припомня, че в края на юли , който има обратно действие от 1 януари и който Париж иска да постави като въпрос пред Г-7. Според оценка на експерти този данък ще удари близо 17 американски компании - от Google до Apple и Amazon. Тръмп се ядоса в Twitter на \"глупостта на Макрон\": \"Този, който трябва да облага с данък американските технологични компании, това е тяхната \"родина\".\r\nАмериканският президент заплашва да отмъсти с мита за френското вино. Предполага се, че той мисли за надценка от 100 процента. Да се внася по-малко бордо или шардоне в САЩ няма да бъде щета, мисли президентът на САЩ. \"Винаги съм казвал, че американското вино е по-добро от френското\", написа Тръмп в Twitter.  Наблюдателите обаче питат как всъщност той оценява това след като по негови собствени изказвания никога в живота си не е изпил една чаша алкохол.\r\nОще сега протекционизмът на Тръмп има видими последици. Според МВФ икономическият растеж на индустриалните страни е спаднал от 2,2 процента в предишната година на 1,8 процента през 2019 г. Тенденцията е надолу, което за експортната нация Германия е фатално. Определението на Клеменс Фуст, президентът на института Ifo, е \"отрова за конюнктурата\". Рискът от глобална търговска и валутна война расте.\r\nВъпреки всички подготвяни контрамерки  ЕС се опитва да поддържа контакт с Белия дом, коментира Die Welt. Неотдавна бе сключено споразумение между Вашингтон и Брюксел за говеждото месо, което даде възможност на Тръмп да застане под прожектора на страната на животновъдите и земеделците. В рамките на седем години САЩ ще утроят доставките на говеждо без хормони на 35 000 тона. Това отговаря на 80 процента от общата квота за внос на ЕС. Заради това се съкращават доставките от други страни като Аржентина.      Според Die Welt с тези малки подаръци ЕС няма да се защити за дълго време  от атаките на Белия дом. Все още в Брюксел обаче няма паника, защото Тръмп е зает с основния си противник - Китай, и не иска да се задълбочава в търговска война с ЕС.\r\nDie Welt припомня в коментара си, че и при подписването на споразумението за говеждото месо , че работи за \"мита от 25% за всички Mercedes-Benz и BMW, които идват в нашата страна\". След кратки секунди на ужаса за присъстващите представители на ЕС той допълни, че това е било шега. Все още. Следващата цел на Тръмп след Китай, това го знаят всички в Брюксел, може да е ЕС. ", "date": "2019.08.21", "title": "Die Welt пита - кога Тръмп ще се превърне окончателно в проблем номер едно на ЕС?"}
{"url": "https://www.actualno.com/books/chiftojadcite-cheshkijat-fenomen-sravnim-s-hari-potyr-news_788207.html", "text": "      Награждавана, филмирана и обичана от децатав цяла Европа, „Чифтоядците“ промени представите за детска книга.      Вълшебната история на Павел Шрут и Галина Миклинова „Чифтоядците” (българското издание е на „Изида“, преводът – на Красимир Проданов) спечели вече хиляди детски сърца из цяла Европа. Хихльо, главното действащо лице в това приключение, се сдоби със славата на супергерой. Но за какво всъщност иде реч...\r\nЧифтоядците са странни и загадъчни създания, чието съществуване винаги сме подозирали, макар и без доказателства. Основната им храна са... нашите чорапи. Но имат един важен принцип: винаги изяждат само единия от чифта.\r\nТуламор-старши обаче иска да промени правилата. Добре, че е Хихльо, който решава да защити честта на чифтоядците. В историята се намесват още разсеяният господин Лаврентий, както и смахнатият учен Къдрафиол. Но май и те ще си намерят майстора, когато на пътя им се изпречи ужасяващата чифтоядска банда на Дедерон Камата.  Това е приключение, в което чорапите хвърчат на всички страни, а напрежението се покачва с всяка страница. Написана с невероятно чувство за хумор от Павел Шрут и илюстрирана с прекрасните цветни илюстрации на Галина Миклинова, „Чифтоядците” бързо и лесно се превръща в семейно забавление и дори страст.   Началото е простичко– млада художничка на име Галина Миклинова(1970) носи куп илюстрации на улегнал и известен разказвач и поет на име Павел Шрут(1940-2018). Действието се развива в Прага, Чешката република… И нали писателят е наблюдателен, погледът му остава залепен за дупката върху чорапа на илюстраторката.\r\nТака се слага началото на едно от най-успешните сътрудничества в полето на чешката детска книга. А заедно с това ще се роди и уникална книга, същински феномен, който е способен да накара децата да четат повече. Да са влюбени в книгата за цял живот.    Чифтоядците са същества, които приличат на… носен чорап… Само дето имат на върха нещо като хобот! С него всъщност търсят своята прехрана… чорапите, които ние забравяме къде ли не…\r\nНо и едно такова същество може да има добро сърце! Доказателството е Хихльо. Дядо му го е научил да е добър и почтен чифтоядец. Да взима винаги само единият чорап от чифта. И да помага на по-слабите чифтоядци.\r\nВсичко обаче се обърква – както винаги, когато се появят братовчедите му, близнаците Рамзес и Туламор-младши… Техен баща е самият Голям Шеф, но когато Туламор-младши попада в ръцете на смахнатия професор Къдрафиол, дори мафиотът чифтояд се оказва безсилен…   Много приключения, гангстерски битки и смях ви очаква в книгата на Павел Шрут, илюстрирана прекрасно от Галина Миклинова. Време е да научите всичко за тези странни същества – чифтоядците. А следващия път, щом останете с един чорап, да се запознаете с тях у дома си лично. Но сега разгърнете книгата…\r\nЗащото въпросът е… на чорап и смърт!   На „ЧИФТОЯДЦИТЕ“ наистина й е предопределено да стане повече от известна. А историята е простичка – тайнствени същества крадат винаги единия от чифта чорапи. Така се прехранват… Живеят в нашите къщи – я зад картината на стената, я зад някой отдавна поставен портрет.\r\nПоявява се обаче и бандата на лошите – отличителен знак са безопасните игли, които носят на ушите си. Искат едно – да сложат ръка на целия град.\r\nКакто във всяка хубава детска книга, и тук на сцената излиза нашият спасител. Малкият чифтоядец Хихльо преживява всякакви приключения, за да срази враговете, а на последната страница отпътува за… Дали е редно обаче да ви разказваме всичко?   „ЧИФТОЯДЦИТЕ“ впечатлява с динамичния си сюжет.\r\nПавел Шрут вдига до невъзможност градуса на действието. Все едно четем история за самия Джеймс Бонд, но с един малък чифтоядец в главната роля. Пазете обаче внимателно чорапите си, докато разлиствате романа. Нали чифтоядците са и покрай вас…\r\nКнигата заживява истински живот чрез илюстрациите. Всяко дете, всеки възрастен вече могат да си представят тези странни същества – чифтоядците. И да се оглеждат разтревожено, когато за пореден път сутрин единият чорап от чифта е изчезнал…\r\nИ децата, и критиката одобряват написаното.\r\n„ЧИФТОЯДЦИТЕ“ получава най-голямата чешка литературна награда – „Магнезия Литера“. Тиражът е огромен и тогава творческият тандем Шрут-Миклинова решава, че е време за продължение ", "date": "2019.08.21", "title": "\"Чифтоядците\" - чешкият феномен, сравним с Хари Потър   "}
{"url": "https://www.actualno.com/society/nov-sluchaj-na-chuma-v-dyrjavno-lovno-stopanstvo-vitoshko-studena-news_789579.html", "text": "      Нов случай на африканска чума е регистриран в Държавно ловно стопанство „Витошко-Студена“. Това каза за Радио „Фокус“-Пирин инж. Дамян Дамянов, директор на Югозападно държавно предприятие.      Това по думите му е четвърти случай в предприятието, заедно с регистрираните в ДЛС „Искър“, ДГС „София“ и ДГС „Елин Пелин“.   „Няма намерени умрели трупове, а въпросното диво прасе е намерено в капан и пробата е положителна. Тъй като пробата е излязла вчера, днес трябва да излезе заповед от БАБХ и респективно веднага след това ще има заповеди от Изпълнителната агенция по горите, която ще определи инфектираната зона в рамките на 200 кв. км, за да се види къде ще бъде забранен лова и къде ще бъде ограничен достъпа за посещение в горските територии, доколкото е възможно“, посочи инж. Дамян Дамянов.\r\nТой допълни, че от началото на август в държавните райони на територията на Югозападно държавно предприятие са отстреляни 136 диви свине, а в районите на ловните сдружения - около 53. Според Дамянов, ловците са направили над 500 претърсвания в техните ловно-стопански райони за трупове на диви свине, а в държавните ловно-стопански райони претърсванията са 230. При ловците работят 50 капана за улов на дива свиня, а в държавните райони - 90.   ", "date": "2019.08.21", "title": "Нов случай на чума в Държавно ловно стопанство \"Витошко-Студена\""}
{"url": "https://www.actualno.com/nature/stara-hartija-za-nova-kniga-za-7-i-poreden-pyt-news_789691.html", "text": "      5 общини ще бъдат домакини на седмото издание на националната екоинициатива \"Стара хартия за нова книга\". През 2019 г. Бургас, Хасково, София, Русе и Велико Търново ще посрещнат кампанията, която дава възможност на децата да научат повече за рециклирането, да разберат как да пазят природата и да събират разделно отпадъците. Всяко дете, което доведе възрастен придружител с поне 5 кг стара хартия за рециклиране, ще получи нова детска книга по избор, както и подаръци от партньорите на празника.       Организаторите от \"ЕКОПАК България\" и Книжен център \"Гринуич\" напомнят, че колкото повече стара хартия съберат децата, толкова повече дървета ще спасят от изсичане.\r\nПод надслов \"Почисти и прочети\" \"Стара хартия за нова книга\" стартира в Бургас на 7 септември от 10,00 до 13,00 ч. в Приморския парк, пред Пантеона. Хасково посреща кампанията навръх празника на града на 8 септември от 10,00 до 13,00 ч. на сцената на пл. \"Свобода\".  В София \"Стара хартия за нова книга\", както винаги, ще се проведе под патронажа на кмета Йорданка Фандъкова и отново ще е част от Календара на културните събития на Столична община за 2019 г. Инициативата ще се състои на 15 септември от 10,00 до 19,00 ч. на бул. \"Витоша\" 37 пред Книжен център \"Гринуич\".\r\nРекордьорите на кампанията от Русе за пета поредна година имат възможност да участват в събитието на 28 септември между 10,00 и 13,00 часа на пл. \"Свобода\", пред Съдебната палата. Велико Търново дебютира в кампанията на 29 септември от 10,00 до 13,00 часа в парк Марно поле, централен вход.    Събитията във всички градове се провеждат със съдействието на общините и регионалните библиотеки.\r\nПо традиция всяка кампания протича под знака на специален литературен талисман от популярна детска книжка. Тази година малчуганите ще се забавляват с детективите Агата и Лари – героите от обичаната поредица на Стийв Стивънсън, публикувана на български език от издателство \"ФЮТ\". Но това не са единствените изненади, подготвени за участниците в инициативата. Освен много песни, танци, театър и игри с награди, интерактивна книга с великански размери ще даде възможност на малчуганите да се превърнат в нейни приказни герои. Те ще се включат в приключенията на Стойко и неговите приятели, ще помогнат на рибата Тони да изпее своята рибешка песен и ще почистят езерото от отпадъци. А за да разберат как продължава историята им, децата ще трябва да си извоюват книжката \"Да уловиш остров\", като премерят сили в специални викторини. Двете произведения са изработени по дипломен проект на студент от НХА и ще бъдат представени от \"ЕКОПАК България\".\r\nЗа да има за всички достатъчно книги, всеки, който изпълни условието да донесе 5 кг стара хартия за рециклиране, ще може да получи само една книга, но не повече. Децата, донесли допълнителни 5 кг хартия, ще получат втора книжка на екотематика – едно от двете специални издания на \"ЕКОПАК България\" \"Грийн тийн\" и \"Ти можеш да спасиш планетата\". Така в рамките на празничния ден децата могат да получат максимален брой две книги. Средствата от събраната стара хартия в петте града ще бъдат използвани за нови издания на двете книги.  ", "date": "2019.08.21", "title": "Стара хартия за нова книга за 7-и пореден път"}
{"url": "https://www.actualno.com/society/nap-otnasja-ogromna-globa-za-techa-na-danni-tochnata-suma-jasna-do-dni-news_787920.html", "text": "      Националната агенция за приходите ще бъде глобена милиони заради теча на лични данни на над 5 милиона българи. Проверката на Комисията за защита на личните данни вече е приключила и в петък на НАП ще бъде връчен актът за установяване на административно нарушение, заяви пред в. \" \" председателят ѝ Венцислав Караджов. Той обясни, че приходната агенция има тридневен срок, в който може да представи своите възражения. След това КЗЛД ще издаде окончателния акт, а НАП ще има възможността да обжалва в съда.      Конкретният размер на санкцията ще стане ясен другата седмица, един ден след изтичането на срока за възражение. \"В четвъртък ще обявим глобата. Няма да е малък размерът, ще е в милиони\", уточни председателят на КЗЛД. След като избухна скандалът с хакерската атака срещу НАП, Караджов разясни, че за такъв тип нарушение се предвижда голяма глоба – до 20 млн. евро.   \"Конкретна преценка трябва да се извърши и съобразно случая ще е и санкцията. Тя трябва да бъде пропорционална и възпираща\", посочи той. За такъв безпрецедентен теч, засягащ на практика всеки данъкоплатец у нас, друга глоба освен максималната би била изненадваща. В Закона за защита на личните данни е разписано, че събраните суми от наложени от комисията имуществени санкции постъпват по нейния бюджет.\r\nПроверката на КЗЛД отне месец и е констатирала незаконосъобразен достъп и разпространение на лични данни на български граждани. \"Установени са точно колко са физическите лица, кои са чужденци, кои са под 18 г.\", добави Караджов. Но отказа повече конкретика, тъй като актът все още не е връчен на НАП. При избухването на скандала Караджов обясни, че проверката трябва да установи колко е голям пробивът в системата на НАП, колко физически лица засяга и какви видове лични данни са изтекли.  \"Дали става дума само за ЕГН-та и адреси, или както се говори в конкретния случай, за трудови договори, за здравни вноски и други осигуровки. Ако тези обстоятелства не бъдат изяснени и надлежно документирани, санкцията, която КЗЛД наложи, ще бъде обжалвана и отменена от съда\", посочи още Караджов.\r\nНАП продължава да мълчи по въпроса какви точно лични данни на милиона българи са изтекли в интернет. Агенцията обеща да предостави тази информация, след като пусна приложението си, в което всеки гражданин чрез своето ЕГН може да провери дали е сред потърпевшите. Справката посочва единствено дали има изтичане на данни, но не и какви.   Не е ясно откъде и кога ще бъде събрана глобата от НАП. Едната възможност е данъчните да платят веднага, а другата е парите да бъдат взети от бюджета им за догодина, което означава, че той ще бъде орязан или пък да бъде заложен неотложен разход в отделно перо. Ако обаче се приеме тезата на Закона за защита на личните данни, че парите трябва да бъдат събрани по Данъчноосигурителния процесуален кодекс и да отидат в сметката на КЗЛД, то вероятно парите ще трябва да се платят веднага. Гигантската глоба на НАП е прецедент, за който няма разписан конкретен механизъм.    А кой всъщност ще плати глобата - припомнете си ! ", "date": "2019.08.21", "title": "НАП отнася огромна глоба за теча на данни, точната сума ясна до дни"}
{"url": "https://www.actualno.com/crime/otkriha-ostanki-v-selo-gradeshnica-moje-da-sa-choveshki-news_789640.html", "text": "      Останки, наподобяващи човешки кости, са открити в землището на село Градешница, съобщиха от ОДМВР - Враца.      Земеделски производител в селото ги намерил във вторник  докато обработвал земята. Подал сигнал на телефон 112.   Образувано е досъдебно производство. Очаква се експертиза да уточни дали костите са човешки?   ", "date": "2019.08.21", "title": "Откриха останки в село Градешница, може да са човешки "}
{"url": "https://www.actualno.com/showbusiness/de-niro-sydi-slujitelka-za-gledane-na-seriali-v-rabotno-vreme-news_788423.html", "text": "      Продуцентската компания, собственост на американския актьор Робърт Де Ниро, съди бивш служител, когото обвинява в злоупотреба със средства и гледане на Netflix сериали в работно време, предаде БГНЕС.      Canal Productions обвинява Чейс Робинсън в \"нарушаване на доверителните ѝ задължения\" и я съди за обезщетение в размер на 6 милиона долара, съобщи BBC.   В съдебното дело се твърди, че тя е харчила здраво за лични разходи, използвала е авиокомпаниите на Робърт Де Ниро за лични пътувания и рядко идвала в офиса.\r\nСпоред профила на LinkedIn на г-жа Робинсън тя се присъединява към компанията през 2008 година. През 2017 година тя е повишена във вицепрезидент по производство и финанси в Canal Productions. Нейните професионални задължения са изисквали да гарантира, че фондовете на компанията не са обект на злоупотреби.  \"Позицията на Робинсън изискваше г-н Де Ниро да ѝ има пълна вяра, доверие и увереност, че ще изпълнява задълженията и отговорностите си в най-добрия интерес на фирмата, като внимателно контролира финансите и другите служители\", се казва в иска по съдебното дело.\r\nПрез 2019 година заплатата на Робинсън е била 300 000 долара.    ", "date": "2019.08.21", "title": "Де Ниро съди служителка за гледане на сериали в работно време "}
{"url": "https://www.actualno.com/america/amazonija-gori-kakvo-pravi-brazilskijat-trymp-video-i-snimki-news_788595.html", "text": "      Бразилската тропическа гора в Амазонка търпи рекорден брой пожари тази година, сочат нови данни, цитирани от БГНЕС.      Националният институт за космически изследвания на Бразилия (Inpe) заяви, че сателитните му снимки показват 83% ръст спрямо същия период на 2018 година.  Тази информация идва седмици, след като президентът на Бразилия Жаир Болсонаро уволни ръководителя на агенцията заради данните за обезлесяването на страната.  Димът от пожарите предизвика затъмнение в град Сао Пауло в понеделник. Сателитните снимки показват най-северния щат в Бразилия - Рорайма, покрит с тъмен дим, докато съседните щати обявиха извънредно положение заради пожарите.         ", "date": "2019.08.21", "title": "Амазония гори - какво прави \"бразилският Тръмп\"? (ВИДЕО и СНИМКИ)"}
{"url": "https://www.actualno.com/showbusiness/oficialno-shte-ima-chetvyrta-serija-matricata-sys-starite-geroi-news_788552.html", "text": "      Филмовото студио Warner Brothers Pictures обяви заснемането на четвъртата част от филма \"Матрицата\", главните роли в който отново ще са Киану Рийвс и Кери-Ан Мос, съобщава Variety, позовавайки се на председателя на Warner Brothers Тоби Емерих.      Режисьор и сценарист на четвъртата \"Матрица\" ще бъде Лана Уашовски. Александър Хемон и Дейвид Мичъл също са допринесли за сценария.   \"Много се радваме да се върнем в Матрицата с Лана. Лана е истински визионер, изключителен и оригинален филмов режисьор. Щастливи сме, че ще бъде сценарист, режисьор и продуцент на нова част от вселената на Матрицата\", каза Емерих.\r\nСпоред източници филмът ще започне да се снима в началото на 2020 година.  \"Много от идеите за нашата реалност, които ние и Лили отворихме преди 20 години, са още по-важни днес. Много се радвам, че върна тези герои в живота си и съм благодарен за поредния шанс да работя с прекрасните си приятели\", каза Уашовски.\r\nПредишните три филма от поредицата „Матрицата” са събрали над 1,6 милиарда долара печалби по целия свят. И трите филма са написани и режисирани от Лана Уашовски и сестра ѝ Лили, а Киану Рийвс изигра главната роля в тях. Всъщност Уашовски бяха мъже, но си смениха пола. ", "date": "2019.08.21", "title": "Официално: Ще има четвърта серия \"Матрицата\" със старите герои"}
{"url": "https://www.actualno.com/balkani/ochertava-li-se-opozicionen-bojkot-na-izborite-v-syrbija-news_788098.html", "text": "      Сръбската опозиционна Народна партия на Вук Йеремич ще бойкотира предстоящите парламентарни и местни избори в Сърбия, предаде БГНЕС, позовавайки се на агенция МИА.      Според някои сръбски медии се очаква скоро други членове на Алианса за Сърбия да стигнат до същата позиция.\r\nОбществеността в Сърбия може да има повече информация за по-нататъшните опозиционни дейности на 23 август, когато се очаква всички, които подписаха съвместен документ миналия декември, да присъстват на срещата, съобщават сръбски медии.\r\nНа срещата трябва да присъстват представители на опозиционни съюзи, партии и движения, които подписаха Общите условия за свободни и честни избори на 14 декември. Тогава те отбелязаха, че въпреки различията си, те са единни в мнението си, че ще се борят за честни избори по единен и синхронизиран начин.   ", "date": "2019.08.21", "title": "Очертава ли се опозиционен бойкот на изборите в Сърбия?"}
{"url": "https://www.actualno.com/curious/zashto-po-pylnite-hora-ponasjat-jegite-po-dobre-news_788855.html", "text": "      Хората с се чувстват по-добре в периоди на необичайна топлина, тъй като мастният слой работи като \"узбекска козина\" и не им позволяват да се прегряват, показва наскоро публикувано проучване на руските учени \"Промяна на климата и здравето: оценка, показатели, прогнози\".      Резултатите от изследванията на група руски учени стартираха след необичайните топлинни вълни след 2010 г. Изследователите успяха да съберат много данни за въздействието на необичайно горещото време върху човешкото здраве.   \"Противно на общоприетото мнение, наднорменото тегло не е рисков фактор за смърт и сърдечно-съдови усложнения по време на топлинните вълни. Напротив, има положителна зависимост между телесното тегло и качеството на живот през този период\", се казва в доклада.\r\nКакто е обяснено в текста на документа, топлопроводимостта на мастните тъкани е по-ниска от тази на други тъкани в о, следователно подкожната тъкан играе ролята на \"узбекска козина\", която пречи на преминаването на топлината, предаде БГНЕС.  \"Поради тази причина хората със затлъстяване са по-чувствителни към умерен топлинен стрес. Въпреки това, когато околната температура се повиши над температурата на кожата, както се случва по време на топлинни вълни, слабите хора губят топлина чрез излъчване и конвекция на единица маса по-бавно, отколкото пълните.\" - се казва в доклада.\r\nВ същото време излагането на висока температура изостря заболявания като диабет, белодробни заболявания, неврологични заболявания, психични заболявания, пептична язва, бъбречни заболявания и засяга съня.    ", "date": "2019.08.21", "title": "Защо по-пълните хора понасят жегите по-добре "}
{"url": "https://www.actualno.com/society/danail-kirilov-trygna-da-pravi-zakon-za-falshivite-novini-news_787999.html", "text": "      Въпреки че и в сега действащото законодателство обидата, лъжата, клеветата и набеждаването са наказуеми, управляващите започват спешни \"експертни\" срещи за инкриминирането на разпространението на фалшивите новини. Това стана ясно след среща между правосъдния министър Данаил Кирилов и председателя на комисията за култура и медии в парламента Вежди Рашидов, съобщава в. .      Работните групи по въпроса ще се съберат още в началото на есенната парламентарна сесия, съобщи Кирилов. В тях ще бъдат привлечени експерти от прокуратурата и МВР. \"Имаме работни групи, в момента обсъждаме и различните възможности, но не искам да казвам дали ще се прави отделен закон или нови текстове в съществуващи закони, тъй като нещата са на много начален етап. Имаме различни варианти, но трябва да видим и какви са възможностите в европейското право\", поясни Кирилов. Според него един от ключовите въпроси е да се определи какво е фалшива новина, тъй като дебатът в Европейския съюз тече повече от две години, но от него така и няма резултат.   Вежди Рашидов обаче е готов със своя дефиниция какво е фалшива новина. \"Непроверената новина, която няма нищо общо с истината, е фалшива новина. С лъжливата новина се съсипват човешки съдби, никой не се извинява за това. Обратният въпрос е кой ще защити правата на всеки добър гражданин, който е омърсен\", коментира за \" \" Рашидов. На въпрос защо не се използва сега съществуващата законодателна уредба за справяне с невярната информация, Рашидов отговори, че \"свободата на словото е много добро нещо, но нека не минава в свободия. Когато човек прави каквото си иска и не носи никаква отговорност за това, е свободия\".\r\n\"Хората трябва да имат правото да претендират за истината. Никой не убива свободата. Напротив, за убиване е този, който се опита да убие свободата на словото. Но не трябва да се злоупотребява. За фалшивата новина, която не кореспондира с истината, трябва да се носи отговорност\", убеден е Рашидов и допълни, че всеки ден интернет бълва фалшиви новини. Той бе категоричен, че законодателните промени щели да бъдат подложени на обществено обсъждане. Вежди Рашидов дори обяви, че е поискал от премиера Бойко Борисов България да бъде домакин на обща среща на председателите на ресорните комисии в националните парламенти в ЕС, на която да бъдат обсъдени общи европейски стандарти за справяне с неистинските новини.  Миналия месец Европейската комисия одобри финансиране на нова програма, инициирана от евродепутата Андрей Новаков, съобщиха от партията. Проектът представлява безвъзмездно финансиране за онлайн медии, информационни агенции и сайтове с цел подобряване на капацитета им да се борят с дезинформацията и фалшивите новини. \"Както в Европа, така и в световен мащаб дезинформацията е способна да влияе на избори и на работата на правителства. Новата програма ще е в подкрепа на медийната среда в Европа, включително и в България. Предложеният бюджет е в размер на 2.5 млн. евро, които Евросъюзът ще инвестира именно там, където има най-голяма нужда\", коментира Новаков. ", "date": "2019.08.21", "title": "Данаил Кирилов тръгна да прави закон за фалшивите новини"}
{"url": "https://www.actualno.com/crime/babata-na-pochinalata-kristin-kym-lekarite-ne-naprazno-gi-bijat-v-speshna-pomosht-news_789241.html", "text": "      Вярно е, че не успяхме да си довършим работата, но не смятам, че е пропуск, че не съм седнал при детето отзад предвид пораженията, които то е понесло. Това заяви д-р Недко Димитров – лекарят, който е първото медицинско лице, оказало помощ на жестоко изнасилената и по-късно починала 7-годишна Кристин.      Нямам спомен – така Милка Георгиева, бабата на починалата Кристин започна разказа си пред bTV, след което категорично заяви, че нямало никаква лекарска намеса. Лекарят обаче разказа, че бабата била в истерия, дори поливала с вода главата на момиченцето, когато той опитал да направи преглед.   Не направи опит да я обездвижи, да ѝ даде кислород, да премери пулс, изброи бабата. Тя добавя, че линейката не била оборудвана за такъв тежък случай и се оплака, че линейката така и не е спряла, макар тя да е чукала по прозореца на шофьорската кабина.\r\n\"Не напразно българи и цигани ги бият в Спешна помощ\", продължи Георгиева, която поиска д-р Димитров да си скъса дипломата и да не бъде никога доктор. Бабата се закани да съди доктора, като обвини и болницата, че не била подготвена за тежък инцидент.  Говорим за тежко престъпление, а фокусът се мести към лекарите. Не мога да кажа колко оборудвани са били колегите, но най-важното е да се окаже първа помощ и да се реанимацията продължи в болница. Това заяви проф. Асен Балтов, директор на \"Пирогов\". Той призна, че лекарят е трябвало да е отзад в линейката и това е грешка, но изрази несъгласие с тезата, че докторът е виновен за смъртта на Кристин. \"Мястото на близките изобщо не е в линейката - грешка е\", добави Балтов и припомни, че мнението на бабата е мнение на афектиран от трагедия човек.\r\nЗа финал Балтов попита и къде е била полицията, та е позволила бабата да се качва при детето.   Каква е тезата и на прокуратурата - припомнете си в !     ", "date": "2019.08.21", "title": "Бабата на починалата Кристин към лекарите: Не напразно ги бият в \"Спешна помощ\""}
{"url": "https://www.actualno.com/business/temenujka-petkova-govori-dvusmisleno-za-vajnoto-za-aec-belene-sigurno-li-e-i-koj-plashta-news_789316.html", "text": "      Да, според мен има наистина сериозен интерес към АЕЦ „Белене”. Това заяви енергийният министър Теменужка Петкова в коментар за „вечния” ядрен проект, която определи като приятна изненада участието на български компании.       – т.е. да не плаща повече държавата (данъкоплатците) за „Белене”? Петкова повтори , че това зависи от парламента. \"Ще докладваме на българския парламент и това, което той вземе като решение, това ще се случи\", обобщи Петкова.    Периодично се правят проверки от БАН на площадката на \"Белене\" и тя е абсолютно сигурна , хората могат да са спокойни, заяви още Петкова и не се съгласи с никакви оценки – експертни или не, които противоречат на изказаната от нея теза. На директен въпрос дали основата на площадка е достатъчно стабилна – особено след наводнението от 2009 година, Петкова не пожела да влиза в спор. \"Видяла съм анализите и проверките на БАН\", повтори тя, но не каза кога точно е правена последната проверка !\r\nТеменужка Петкова отрече и, че още през 1983 година руснаците са искали да изоставят площадката. А какво каза преди две години бившият директор на площадката на \"Белене\" Илчо Костов - припомнете си и научете в !  Енергийният министър не можа да даде сериозни детайли кой стои зад българските участници, като каза единствено, че \"ще имаме повече информация до 90 дни\". На директен въпрос за явните връзки към Христо Ковачки, Теменужка Петкова обърна отговорът към това, че интерес имат \"Росатом\", CNNC, General Electric и Framatome, но последните две компании не искат да са стратегически инвеститори. А Петкова призна пред bTV, че стратегическият инвеститор или инвеститори ще водят преговори с желаещите да вземат миноритарен дял и/или да сключат договор за закупуване на ток - General Electric и Framatome искат да доставят оборудване.\r\nСъщевременно енергийният министър настоя, че съответните желаещи трябва да имат опит с ВВЕР реактори. Въпросът е имат ли такъв опит точно американците и французите, докато български компании е по-възможно да имат опит – особено \"ИПК и УП\" ЕООД, в която личи връзка към бивш директор на АЕЦ „Козлодуй” (Иван Генов). \"Предстоят интересни обединения\" , подчерта Петкова относно бъдещето на проекта.   Що се отнася до смяната на шефа на НЕК Петър Илиев с Жаклен Коен, който всъщност управляваше енергетиката ни преди Илиев, Петкова отвърна, че мандатът на Илиев изтекъл на 5 август и отрече той да е уволнен заради натиск от бизнеса - било решение на новия УС на БЕХ.     ", "date": "2019.08.21", "title": "Теменужка Петкова говори двусмислено за важното за АЕЦ \"Белене\" - сигурно ли е и кой плаща"}
{"url": "https://www.actualno.com/america/trymp-s-nova-zaplaha-za-tyrgovskite-otnoshenija-s-es-uj-na-shega-news_788246.html", "text": "      \"Имаме всички козове в тази сделка, защото всичко, което трябва да направим, е да облагаме с данъци техните автомобили и те ще ни дадат всичко, което искаме, тъй като изпращат милиони Mercedes-и в САЩ\". Това заяви американският президент Доналд Тръмп по адрес на търговските отношения с Европейския съюз.      Заплахата дойде, след като Тръмп подписа споразумение с ЕС по-рано този месец за засилване на износа на говеждо месо от САЩ. Очаква се годишният безмитен износ на говеждо месо за САЩ в ЕС да  достигне близо три пъти до 420 милиона долара в резултат на сделката. Президентът на САЩ обеща да наложи мита за вносни части за превозни средства и резервни части от ЕС и Япония, но реши да отложи мярката за 180 дни - до средата на май.   \"Работата с Европейския съюз е много трудна - те целят висока сделка\", заяви Тръмп пред репортери в Белия дом. \"Имаме всички козове в ръцете си, защото всичко, което трябва да направим, е да облагаме с данъци техните автомобили и те ще ни дадат всичко, което искаме, защото изпращат милиони Mercedes-и. Те изпращат и милиони BMW-та\", добави американският президент, но уточни, че се шегува.\r\nТръмп е готов да се срещне с лидери от ЕС на срещата на Г-7 този уикенд във Франция. Мнозина очакват срещата на върха да приключи без съвместно комюнике поради различия в търговията.   ", "date": "2019.08.21", "title": "Тръмп с нова заплаха за търговските отношения с ЕС - уж на шега"}
{"url": "https://www.actualno.com/cite/normalno-li-e-dvama-eksperti-da-objasnjavame-da-ne-se-pie-preparat-kojto-se-polzva-v-toaletnata-news_789365.html", "text": "      Това заяви националният здравен инспектор д-р Ангел Кунчев заради случай с човек, продаващ \"чудотворни лекарства\", които всъщност забърква в гаража си. А себестойността е потресаваща - \"материалите\" струват 75 стотинки, \"лекарството\" се продава за горе-долу толкова, но в левове.      \"Докато има лековерници, които си дават парите за глупости, това ще продължава\", добави д-р Кунчев пред bTV.\r\nВъпросното \"лекарство\" всъщност изгаря хранопровода, а може да се стигне и до смърт, при инхалация, заради влизащата в белите дробове отрова. \"Ако човек твърдо е решил да се самоубие, държавата има малко механизми да му въздейства\", обобщи Кунчев. ", "date": "2019.08.21", "title": "Нормално ли е двама експерти да обясняваме да не се пие препарат, който се ползва в тоалетната?"}
{"url": "https://www.actualno.com/cars/proektyt-za-pyt-na-slynchevi-bateri-se-provali-news_789333.html", "text": "      Дългият 1,6 км участък от пътя Wattway, състоящ се от слънчеви панели, вече е напълно негоден за употреба. Съоръжението се намира във Франция, като влезе в експлоатация преди 3 години. Заради преминаването върху него на тежка техника, както и заради дъжда и снега, пътят е излязъл от строя, съобщава в. Le Monde.       Създаването на тестовото трасе Wattway струваше над 5 млн. евро. То беше построено през 2016 г., след като Агенцията по околната среда на Франция обяви, че подобен път ще генерира електричество, достатъчно за захранването на населено място с 5000 жители. Трасето черпеше енергия от уличните стълбове в град Турувр-о-Перш.   Почти веднага след началото на проекта един след друг започнаха да излизат от строя фотоволтаичните панели, които заемат площ от 3000 квадратни метра. Тяхното покритие не успя да издържи на теглото на автомобилите, преминаващи през трасето. Освен това, се оказа, че те са много шумни и това накара местните власти да ограничат скоростта в участъка до 70 км/ч. В началото на 2019 г. стана ясно, че вместо обявените 150 000 кВт/ч електроенергия, пътят изработва едва 40 000 кВт/ч. В резултат на това, годишните приходи от него намаляха от 10 500 евро на 3100 евро. Причината за намалена ефективност на Wattway се дължи на дъжда и снега, както и на тежката техника, преминаваща по трасето.   ", "date": "2019.08.21", "title": "Проектът за път на слънчеви батери се провали "}
{"url": "https://www.actualno.com/cinema/djejms-bond-se-zavryshta-objaviha-imeto-na-novija-film-ot-poredicata-news_788331.html", "text": "      Ясно е как ще се казва 25-ят филм за Джеймс Бонд. Лентата е озаглавена \"Няма време да умра\" (No Time to Die) и ще бъде последната с участието на Даниел Крейг в главната роля.      Във филма ще участва и носителят на \"Оскар\" за тази година Рами Малек. Изигралият гениалният Фреди Меркюри актьор ще влезе в ролята на мистериозен злодей, който ще се изправи срещу супер героя Джеймс Бонд. Лентата е по сценарий на Фийби Уолър-Бризж, а режисьор е Кари Фукунага. Ралф Файънс и Бен Уилшоу също ще се завърнат в продукцията.   \"Джеймс Бонд: Няма време да умра\" ще бъде пуснат първо по кината във Великобритания на 3 април догодина, а пет дни по-късно ще е премиерата му и отвъд Атлантика. ", "date": "2019.08.21", "title": "Джеймс Бонд се завръща: Обявиха името на новия филм от поредицата"}
{"url": "https://www.actualno.com/health/visokoto-kryvno-na-mladini-uvrejda-mozyka-na-starini-news_789617.html", "text": "      Хората на възраст между 30 и 40 г. трябва да наблюдават кръвното си налягане, за да защитят здравето на мозъка си в по-късен живот, се казва в проучване публикувано в Lancet Neurology.      В изследването са участвали 500 души, родени през 1946 г. По време на това проучване, участниците   са измервали кръвното си налягане и са преминали мозъчни сканирания. Резултатите  показват връзка между по-високото кръвно налягане в началото на средата  на живота с по-късното увреждане на кръвоносните съдове и свиването на  мозъка.   Това не е първият път, когато повишеното кръвно налягане в средна възраст е свързано с повишен риск от деменция, но учените искаха да разберат повече за това кога и как може да се случи.\r\nПовишаването на кръвното налягане на възраст между 36 и 43 години е свързано със свиване на мозъка.  Мозъкът на всеки се свива малко с напредване на възрастта, но това е по-изразено при тези с невродегенеративни заболявания като съдова деменция.\r\nПовишаването на кръвното налягане на възраст между 36 и 43 години е свързано със свиване на мозъка.\r\nМозъкът на всеки се свива малко с напредване на възрастта, но той е по-изразен при тези с невродегенеративни заболявания като съдова деменция.       И докато изследваните не показва признаци на когнитивно увреждане, изследователите казват, че свиването на мозъка обикновено предхожда това - така те ще следят хората в изследването през следващите години, за да наблюдават признаци.\r\nПовишеното кръвно налягане между 43 и 53 е свързано и с повече признаци на увреждане на кръвоносните съдове или \"мини инсулти\", когато хората достигат 70-те си години.\r\nПроф. Джонатан Скот, клиничен невролог от UCL Queen Square Institute of Neurology, ръководи изследванията.\r\nТой каза: „Кръвното налягане, дори и през 30-те години на човешкия живот, може да окаже ударен ефект върху здравето на мозъка четири десетилетия по-късно. Мониторингът и интервенциите, насочени към максимално здраве на мозъка по-късно в живота, трябва да бъдат насочени поне от ранния етап в средата на живота.“\r\nПроф. Шот каза пред Би Би Си „В момента се предлагат здравни проверки  от 40-годишна възраст. Нашите данни показват, че кръвното налягане трябва да се измерва много по-рано“.      Пол Лийсън, професор по сърдечно-съдова медицина в Университета в Оксфорд, казва: „От известно време знаем, че хората с по-високо кръвно налягане са склонни да имат различна мозъчна структура в по-късен етап от  живота си.“ ", "date": "2019.08.21", "title": "Високото кръвно на младини уврежда мозъка на старини"}
{"url": "https://www.actualno.com/asenovgrad/mylchanieto-na-chinovnicite-krie-li-zam-kmet-kolko-sa-fishovete-za-nepravilno-parkirane-v-asenovgrad-news_786207.html", "text": "      В днешното издание на рубриката \"Мълчанието на чиновниците\" ще зададем публично въпросите, касаещи работата на Дейност \"Инспекторат, паркинги и гаражи\" към община Асеновград, на които от общинската администрация в града отказа да отговори. При това - двукратно. Както, тенденциозно продължава да се случва, ни вест, но кост имаме от градската управа по отношение на журналистическо ни запитване по темата. А при подаването му втори път, по Закона за достъп до обществена информация, получихме полуотказ. Мотивът - обичайният: въпросите не били формулирани, както изисквала нормата. Така се аргументира заместник-кметът на Асеновград - инженер Мария Вълканова, оправомощена временно да изпълнява длъжността кмет на града по времето, когато бе отправено запитването от . Или иначе казано, ся к'ви са тия въпроси?!      Единствената информация, която ни бе предоставена, е в какъв размер са приходите и разходите на Дейност \"Инспекторат, паркинги и гаражи\" за 2018 г. А именно: за 12-те  месеца на миналата година близо 205 300 лева са приходите и около 198 500 са разходите на звеното. Общинската управа премълча стойността на същите параметри за първите шест месеца на 2019 г. Не каза и от какви дейности са влезли пари, по какъв начин са разходвани миналогодишните средства и за какво ще бъдат вложени или предназначени събраните от тази година. И за финал - ето на кои въпроси още получихме отказ за отговор от Мария Вълканова:   1. Какъв е броят на съставените фишове и на поставените скоби заради неправилно през 2018 г. и съответно - през първата половина на 2019 г. на територията на град Асеновград?\r\n2. Какви са най-честите нарушения, от страна на водачите?  3. Какви са най-честите проблеми и трудности, с които се сблъскват служители от Дейност \"Инспекторат, паркинги и гаражи\" по време на изпълнение на служебните си задължения в Асеновград? ", "date": "2019.08.21", "title": "Мълчанието на чиновниците: Крие ли зам.-кмет колко са фишовете за неправилно паркиране в Асеновград?"}
{"url": "https://www.actualno.com/america/trymp-otloji-sreshta-s-datskija-premier-zashtoto-danija-ne-iska-da-mu-prodade-grenlandija-news_788672.html", "text": "      Американският президент Доналд Тръмп заяви, че отлага срещата си с датския премиер Мете Фредериксен, защото тя не се интересува от предложението на американския президент да купи Гренландия, предаде БГНЕС.      В Twitter Тръмп нарече Дания \"много специална страна с невероятни хора“ и заяви, че ще отложи за друг път срещата си с Фредериксен, която трябваше да се проведе след две седмици (на 2 септември), защото тя няма \"интерес да обсъжда покупка на Гренландия\".     Тръмп потвърди интереса си да придобие Гренландия в неделя, след което Фредериксен нарече това \"абсурдна дискусия\" и \"шега\".  The Wall Street Journal (WSJ) потвърди, че Тръмп многократно е питал съветници дали Вашингтон може да закупи Гренландия, позовавайки се на \"хора, запознати с дискусията\". В материала на вестника се твърди, че американският президент \"е слушал с повишен интерес, когато са обсъждали изобилните ресурси и геополитическо значение на Гренландия\". Двама души също са казали на WSJ, че Тръмп е поискал адвокати на Белия дом да разгледат логистиката за придобиването на острова.\r\nВъпреки това дори министерството на външните работи на Гренландия изясни, че не приема оферти за продажбата на Гренландия.\r\nГренландия е автономен регион в рамките на Кралство Дания. От 1979 година Дания ръководи външните работи, военните въпроси и конституционните въпроси на Гренландия, докато Гренландия решава вътрешните си работи.     ", "date": "2019.08.21", "title": "Тръмп отложи среща с датския премиер, защото Дания не иска да му продаде Гренландия"}
{"url": "https://www.actualno.com/crime/bez-iznenada-pyrvi-sme-v-es-po-jertvi-na-katastrofi-s-avtomobil-news_788016.html", "text": "      България е първа в Евросъюза по една от най-печалните статистики - смърт при пътнотранспортно произшествие с автомобил. У нас тези смъртни случаи са 64 на всеки 1 милион жители, докато средното за ЕС ниво е почти три пъти по-малко – 23 такива случая. В страната членка с най-малко автопроизшествия с фатален изход на милион жители - Малта, тези случаи са само 11, показват данни на Евростат, изнесени от в. \" .      В България се намира и регионът с най-много катастрофи с фатален край - Северозападна България, където през 2016 г. на всеки 1 млн. жители са станали 153 пътни инцидента. Следват по един регион в Португалия, Румъния и Гърция и на пето място е друг български - Северен централен, в който е имало 132 такива случая на милион жители. Гърция и Румъния водят по брой смъртни случаи на милион жители при катастрофите, в които смъртта е причинена не от автомобил, а от друго превозно средство, например мотоциклет, велосипед, или се е случила на пешеходец.   Любопитното е, че в България през 2016 г. статистиката не е отчела нито един случай на загинал на пътя мотоциклетист. Водеща в тази класация е Гърция с 20 смъртни случая на милион жители, докато средното за ЕС ниво е 8 смъртни случая.\r\nНай-лошото в класацията е, че тенденцията при катастрофите с фатален изход в България не само че не е към трайно намаляване, както е в ЕС, а в отделни периоди броят на убитите на пътя дори се увеличава. През 1999 г. в 28-те страни, които днес съставляват Европейския съюз, е имало общо 58 244 смъртни случая, причинени от автокатастрофи. През 2017 г. те са вече 25 257, т.е. повече от два пъти по-малко. През този почти 20-годишен период няма нито една година, в която фаталните катастрофи да не са по-малко на брой, отколкото през предишната. В България през 1999 г. е имало 1047 убити на пътя, докато през 2017 г. жертвите са 682. Това е намаление с около 40%, но през годините цифрите доста се колебаят.   ", "date": "2019.08.21", "title": "Без изненада: Първи сме в ЕС по жертви на катастрофи с автомобил"}
{"url": "https://www.actualno.com/society/systojanieto-na-stefan-danailov-e-stabilno-news_789396.html", "text": "      „Състоянието на Стефан Данаилов в момента е стабилно. Няма промяна в показателите му. Днес ще бъдат назначени допълнителни консултации и изследвания. Той ще бъде подготвен за евентуална операция, която обаче не е спешна. Кога точно ще бъде извършена интервенцията, ще се реши до 48 часа”, заяви пред Нова телевизия д-р Стоил Апостолов, управител на МБАЛ „Бургасмед“.      Актьорът беше приет в ортопедичното отделение на лечебното заведение. Той е със счупване на бедрена шийка. Инцидентът с легендата на българското кино и театър е станал в неделя в апартамента му в Приморско.   Пред NOVA говори и синът на актьора Росен Цанков. „Говорих с татко вечерта, когато стана инцидентът. Той е със страхотен дух. Мисля, че това много ще му помогне да се възстанови. Държа връзка с екипа на болницата. Вероятно операцията ще се извърши там. Не знам дали професор Андрей Йотов ще участва в интервенцията. Не мисля, че е удачно да го местим в София в това състояние”, сподели Цанков, цитиран от БГНЕС. ", "date": "2019.08.21", "title": "Състоянието на Стефан Данаилов е стабилно "}
{"url": "https://www.actualno.com/asia/sasht-odobri-prodajba-na-eskadrila-ot-desetki-f-16-za-tajvan-news_788509.html", "text": "      Съединените щати одобриха сделка за 8 милиарда долара като военна продажба на 66 изтребителя F-16 на Тайван, съобщи Агенцията за сътрудничество в областта на сигурността и отбраната.      \"Държавният департамент взе решение за одобрение на евентуална чуждестранна военна продажба според TECRO [Тайбейско икономическо и културно представителство] за 66 самолета F-16C/D Block 70 и свързаното с него оборудване и подкрепа за приблизителни разходи от 8 милиарда долара\", се казва в съобщение, цитирано от БГНЕС.   Припомняме, че за 8 изтребителя F-16 България ще плати на САЩ 1,2 млрд. долара.\r\nПредложената сделка помага да се обслужват националните и икономическите интереси за сигурността на Съединените щати, като се подкрепят усилията на Тайван да модернизира военните си сили и да се поддържа надеждна отбранителна способност, гласи още съобщението.  Агенцията за сътрудничество в областта на отбраната на САЩ също заяви, че предложената продажба ще помогне за поддържане на политическа стабилност, военното равновесие и икономическият напредък в региона.\r\nВ петък говорителят на китайското външно министерство заяви по време на пресконференция, че САЩ нарушават суверенитета на Китай и се намесват във вътрешните му работи, като предоставят на Тайван изтребители.    ", "date": "2019.08.21", "title": "САЩ одобри продажба на ескадрила от десетки F-16 за Тайван"}
{"url": "https://www.actualno.com/chronicles/goljamata-ekskurzija-turcija-zatvarja-granicata-si-s-nrb-news_788187.html", "text": "      „Голямата екскурзия“ – така е известен процеса на масово изселване от лятото на 1989 г. на български граждани от турското малцинство в страната. Засегнатите са около 360 000 души, които са принудени набързо да изоставят домовете си и да потърсят убежище в съседна Турция Причина за това събитие става изявление, направено от председателя на Държавния съвет Тодор Живков през пролетта (29 май) на същата година. По това време Тодор Живков е фактически държавен глава в условията на тоталитарното управление на комунистическа България. Основното послание и призив на изявлението е Турция да отвори границата си за желаещите да се изселят български граждани, на които ще се даде тази възможност. Излъчено е по държавните БНР и БНТ. На 3 юни турската държава отваря границата си и това довежда до мащабна миграционна вълна през летните месеци на 1989 г. Само след няколко месеца – в края на август (21 август), огромният поток от хора принуждава турската страна отново да затвори границата. В официалната позиция на българските власти по отношение на масовото изселване на български турци и мюсюлмани се използва думата „екскурзия“, което провокира медиите с известна доза печална ирония да нарекат събитието „голямата екскурзия“.       ", "date": "2019.08.21", "title": "Голямата екскурзия: Турция затваря границата си с НРБ"}
{"url": "https://www.actualno.com/society/britanec-pochina-sled-kato-se-zarazi-s-opasna-bolest-v-slynchev-brjag-news_788452.html", "text": "      Британец почина, след като се разболял по време на почивка в България, твърди вестник Daily Mirror. Според информацията, той се заразил с легионерска болест по време на престоя си в хотел в Слънчев бряг и около седмица след прибирането си в Хамилтън починал.      Близките на 43-годишния Джон Коуън са завели дело срещу туроператора, който е организирал екскурзията в България. Според тях, той се е разболял по време на престоя си в тризвезден хотел в Слънчев бряг и състоянието му се е влошило, когато се е прибрал у дома. Коуън прекарал няколко дни на легло преди да започне да изпитва остър недостиг на въздух и отишъл при личния си лекар, който установил, че мъжът е развил пневмония. 43-годишният британец веднага е откаран в болница, но заради инфекцията бъбреците му отказали. На младия мъж се е наложило да бъде направена и операция, по време на която сърцето му спряло за около 30 минути, което се оказало фатално за него и той починал на 19 юни.   Според близките на Коуън, други четирима негови приятели също са се разболели от коварната болест. Въпреки това, пробите взети от водата в хотела за наличието на опасната бактерия, били отрицателни. Според Daily Mirror вървят проби и на климатичната инсталация в хотела, която трябва да покаже дали тя не е причина за избухването на болестта.\r\nЛегионерската болест представлява сериозна, потенциално фатална инфекция на белите дробове, предизвиквана от бактерии от рода Legionella. Те са разпространени в естествени и изкуствени водоеми – езера, блата, реки и други. Вдишването на микроскопични капчици вода, съдържащи бактериите е основен източник на зараза. Значителен източник са и водоснабдителните системи, които използват естествени водоеми като източник на вода, особено ако последната не е била щателно обработена. Първото документирано масово заразяване с тази болест е станало на срещата на Американския легион през 1976 година. Именно оттам идва и името на болестта. Установено е, че тогава бактериите са се развивали във вентилационната система на хотела, в който са били отседнали участниците.  Заболяването започва от 2 до 10 дни след заразяване, с висока температура, втрисане и мускулни болки. Белодробната инфекция предизвиква болка в гърдите, постоянна кашлица и затрудняване на дишането. Възможно е да се наблюдават още главоболие, умора, загуба на апетит, загуба на координация, гадене и повръщане, объркване и нарушаване на мисловните процеси. Въпреки втрисането, пулсът е нормален или леко забавен. Лечението е антибиотично, като най-уязвими на болестта са малки деца, възрастни хора и такива с намален имунитет.\r\nИзвестно е, че всяка година се съобщава за повече от 1000 пътуващи, заразени с легионерска болест по света. Рискът от заболяване при настаняване по време на пътуване обаче може да бъде намален, заради което от Европейския център за профилактика още през миналата година разпространиха съвети за това какво могат да направя мениджърите на обекти за настаняване на туристи, така че да се избегне заразяване с легионерска болест на гостите.    ", "date": "2019.08.21", "title": "Британец почина след като се зарази с опасна болест в Слънчев бряг"}
{"url": "https://www.actualno.com/asia/edin-ot-naj-uvajavanite-avstralijski-sveshtenici-vliza-v-zatvora-za-bludstvo-s-deca-news_788638.html", "text": "      Кардинал Джордж Пел, най-високопоставеният католически духовник, обвинен за сексуално насилие досега, не успя да се отърве от присъдите си в Австралия, предаде БГНЕС.      Пел беше затворен за предварителен срок от шест години през март, след като беше признат за виновен в малтретирането на две момчета в катедралата в Мелбърн през 90-те години. Той продължи да пледира невинност. Апелативният съд обаче отхвърли аргумента на Пел, че присъдата е несправедлива.   Бивш служител на Ватикана, 78-годишният Пел сега ще остане в затвора поне докато не получи право на условно освобождаване през октомври 2022 година.\r\nМиналия декември съдът единодушно осъди Пел за сексуално малтретиране на 13-годишните момчета след литургия в катедралата \"Св. Патрик\" и за малтретиране на едно от момчетата отново по друг повод. Пел оспори присъдата, като заяви, че е \"неразумна\", тъй като няма достатъчно доказателства за съдебните заседатели, които да го осъдят извън разумното съмнение.  Адвокатите на духовника казаха, че съдебните заседатели са разчитали твърде много на \"непотвърдените доказателства\" на единствената оцеляла жертва. Но жалбата на Пел беше отхвърлена от трима съдии в Апелативния съд на австралийския щат Виктория в сряда. ", "date": "2019.08.21", "title": "Един от най-уважаваните австралийски свещеници влиза в затвора за блудство с деца"}
{"url": "https://www.actualno.com/america/trymp-njama-nishto-protiv-rusija-pak-da-se-vyrne-i-g-7-da-stane-g-8-news_787992.html", "text": "      Президентът на САЩ Доналд Тръмп изрази подкрепа за завръщането на Русия в Г-8, като заяви, че би било \"много по-подходящо\" Москва да бъде в клуба на световните сили, предаде БГНЕС, позовавайки се на АФП.      \"Със сигурност бих могъл да го подкрепя\", каза той пред репортери в Белия дом, само няколко дни преди срещата на върха на \"Г-7 - без Русия\", във Франция. \"Много по-подходящо е Русия да е там\", добави Тръмп.   Русия беше изключена от формата Г-8, след като преди 5 години руският президент Владимир Путин предприе военни действия и едностранно анексира полуостров Крим, нарушавайки териториалната цялост на Украйна. И до момента Путин, макар да не го признава официално, води политика на военна намеса в Украйна, през Източна Украйна - основно в региона на Донбас.\r\nПрипомняме, че две години срещу Тръмп беше водено разследване за евентуална руска подкрепа той да стане президент, но то не доведе до конкретни действия извън политически шум.   ", "date": "2019.08.21", "title": "Тръмп няма нищо против Русия пак да се върне и Г-7 да стане Г-8"}
{"url": "https://www.actualno.com/balkani/sled-sreshta-s-trymp-rumynskijat-prezident-objavi-pozicija-protiv-severen-potok-2-news_788781.html", "text": "      Съединените щати и Румъния се противопоставят на завършването на газопровода \"Северен поток 2\" с мотива, че той ще направи съюзниците в региона зависими от Русия за енергийните им доставки, заявиха в съвместно изявление президентите Доналд Тръмп и Клаус Йоханис, предаде БГНЕС. Двамата разговаряха във Вашингтон.      \"Съединените щати и Румъния признават, че енергийната сигурност е национална сигурност. Подчертаваме противопоставянето си на \"Северен поток 2\" и други проекти,  които правят нашите съюзници и партньори зависими от енергията от Русия\", се казва в официално изявление на двамата.   Съединените щати и Румъния ще работят заедно за това как да подобрят климата за енергийни инвестиции в региона, заявиха Тръмп и Йоханис.\r\n\"Освен това призоваваме нашите индустрии да работят в тясно сътрудничество, за да подкрепят гражданските цели в областта на ядрената енергетика в Румъния\", гласи още изявлението.  Същевременно Съединените щати и Румъния се договориха да засилят отбраната в Източна Европа, включително в Черно море, съобщи Белият дом.\r\n\"Заедно нашите страни полагат дългосрочни усилия да модернизираме въоръжените си сили и да изпълним задълженията си за споделяне на тежестта в НАТО. Военните ни застават рамо до рамо, за да защитим свободата и се надяваме да засилим нашите отбранителни и възпиращи позиции на източния фланг на НАТО, включително в Черно море , което е от стратегическо значение за трансатлантическата сигурност\", гласи съответната част от съвместното изявление.    ", "date": "2019.08.21", "title": "След среща с Тръмп, румънският президент обяви позиция против \"Северен поток 2\""}
{"url": "https://www.actualno.com/society/prognoza-za-vremeto-21-avgust-srjada-news_787761.html", "text": "      През нощта ще е ясно и почти тихо. Днес отново ще е слънчево, след обяд и горещо. В източните райони ще има временни увеличения на облачността – без валеж. Ще духа слаб до умерен вятър от североизток. Максималните температури ще са между 32° и 37°, малко по-ниски по морския бряг. Атмосферното налягане ще се задържи малко по-високо от средното за месеца. Това съобщи за Агенция „Фокус”дежурният синоптик Георги Цеков от Националния институт по метеорология и хидрология (НИМХ).      По Черноморието ще е слънчево, около и след обяд с незначителна облачност. Ще духа слаб до умерен североизточен вятър. Максимални температури на въздуха между 28° и 31°. Температурата на морската вода е 25-27°. Вълнението на морето ще е 2 бала, на север от н. Калиакра и временно до 3. \r\nНад планините ще е слънчево. Ще духа слаб до умерен североизточен вятър. Максималната температура на височина 1200 метра ще е около 24°, на 2000 метра – около 17°.\r\nПрез следващите дни ще остане предимно слънчево, в следобедните часове в низините - горещо. Преобладаващите максимални температури ще са между 32° и 37°. Ще духа слаб, в Северна и Източна България до умерен вятър, в четвъртък североизточен, след това - от изток-североизток. В следобедните часове ще има временни увеличения на облачността, но вероятността за валежи е малка.   ", "date": "2019.08.21", "title": "Прогноза за времето - 21 август (сряда)"}
{"url": "https://www.actualno.com/asia/silite-na-asad-blokiraha-punkt-na-turskata-armija-v-sirija-news_789062.html", "text": "      Сирийските войски блокираха всички пътища около наблюдателния пункт на турските войски в град Морик, който се намира на границата на провинциите Идлиб и Хама, предаде TACC, като се позовава на репортаж на телевизия \"Ал Хадас\".      Според разпространената информация въоръжените опозиционни формирования от градовете Кфар Зейт, Ел Латамна, Лахай и Латмин в северната част на провинция Хама по-рано са се оттеглили в Морик. Възможно е някои от бойците, които се сражаваха в град Хан Шейхун на юг от Идлиб, също да са се насочили натам, пише Агенция \"Фокус\".   В началото на седмицата (19 август), не успя да достигне до Морик заради боевете в района на Хан Шейхун. Според изявление на турското министерство на отбраната конвоят е атакуван от въздуха от сирийските ВВС. Няма съобщения за загуби от турската страна, но трима цивилни са загинали, а 12 други – ранени.\r\nПо-рано през деня министърът на външните работи на страната Мевлют Чавушоглу предупреди, че Турция няма да премести деветия наблюдателен пост от Морик на друго място. Според него Анкара е готова да предприеме \"всички необходими мерки, за да гарантира сигурността в района\". Турският министър посъветва Дамаск \"да не си играе с огъня\".  Припомняме, че преди две години беше договорена демилитаризирана зона в Идлиб, Алепо, Латакия и Хама. Там вече има 12 наблюдателни пункта на турската армия. ", "date": "2019.08.21", "title": "Силите на Асад блокираха пункт на турската армия в Сирия"}
{"url": "https://www.actualno.com/football/ronaldo-progovori-za-kraja-na-karierata-si-vyzmojno-e-da-gledame-poslednite-mu-machove-news_789752.html", "text": "      Звездата на Ювентус - направи изненадващо изказване относно неговото бъдеще. Португалецът сподели, че няма как да е наясно кога ще сложи край на кариерата си, като това може да се случи още следващата година или на 40-годишна възраст.      Роналдо е на 34 години, а след присъединяването си към \"бианконерите\" миналия сезон отбеляза 28 гола в 43 двубоя във всички надпревари и помогна на отбора да спечели осма поредна титла в .   \"Не мисля в момента за това. Може да прекратя кариерата си още следващата година, а може и да играя до 40-41 години. Винаги съм казвал, че просто се наслаждавам на момента. Това е невероятен подарък и продължавам да се наслаждавам\", сподели Роналдо. А относно рекордите, които продължава да труп:\"Има ли футболист с повече рекорди от мен. Не смятам, че има такъв\".      ", "date": "2019.08.21", "title": "Роналдо проговори за края на кариерата си, възможно е да гледаме последните му мачове"}
{"url": "https://www.actualno.com/crime/po-nevzeti-pensii-izdirvat-samolichnostta-na-myrtveca-otkrit-kraj-negovan-news_788302.html", "text": "      Сред хората, които не са взели пенсията си в последните месеци, търси МВР мъжа, открит мъртъв край софийското село Негован. Заедно с него бе открита и жена. Предполага се, че тя му е дъщеря, тъй като е на около 45-55 години, а мъжът е с 20 години по-възрастен. Затова и се смята, че невзетата пенсия би била сред най-лесните начини мъжът да бъде идентифициран, пише .      При продължилите претърсвания и огледи бе открит и тазът на жената. По него има само следи от гризане от животни. Липсват травматични увреждания от убиеца. Двамата са убити с по 1 изстрел в главата, след което са насечени. Предполага се, че двама души са рязали телата. Причината е в много различните травми от отделянето на крайниците от телата. Дрехите на жертвите също са намерени. По тях няма дупки от куршуми, нито следи от кръв. Обувки липсват, затова се смята, че са застреляни в дома си. Дрехите са летни, а според експерти престъплението е станало преди около 2 месеца. Възможно е и по портфейл, открит в плика, да има годен ДНК материал. От него е извадена личната карта. Останали са само няколко монети. Версията за грабеж се изключва.   Сред най-отличителните улики е ключ за автомобил \"Рено\". Ясен е и моделът му, а колата не е сред най-караните у нас. Смята се, че мъжът ще бъде разпознат много по-лесно, защото са намерени и двете му ченета. Те са специфични и най-вероятно зъботехникът пази отливката и името на пациента.\r\nВ огледите участват и следови кучета. Нови претърсвания имаше и на водоема. Водещата версия е, че убиецът е познавал добре жертвите, вероятно затова те не са обявени за издирване. А МВР вече официално помоли гражданите в София-област за помощ.   ", "date": "2019.08.21", "title": "По невзети пенсии издирват самоличността на мъртвеца, открит край Негован"}
{"url": "https://www.actualno.com/curious/vijte-otkyde-proizliza-dumata-google-news_778042.html", "text": "             Две години по-късно нейните създатели Лари Пейдж и Сергей Брин решават да преименуват търсачката, както и целия си бизнес, на Google.   Името ѝ е свързано с думата „гугол“ (googol) – именувано число в математиката, равно на  10 на степен 100 или на 1 със сто нули.   През 1938 г. американският математик Едуард Кеснер (Edward Kasner, 1878—1955) се разхождал в парка с двама свои племенници и обсъждал с тях големите числа. В хода на разговора станало дума за число със сто нули, което нямало свое име. Единият от племенниците, деветгодишния Милтън Сирота (Milton Sirotta), предложил да нарекат това число „гугол“ (googol). През 1940 г. Едуард Кеснер съвместно с Джеймс Нюман написал научно-популярната книга Mathematics and the Imagination („Математиката и въображението“) („New Names in Mathematics“), където и разказал за числото гугол.\r\nГугол е с около 20% по-малък от 70! (70 факториел). Има само два прости делителя — 2 и 5. В двоично представяне гугол е число от 333 бита, от които последните 100 цифри са нули. В шестнадесетична бройна система гугол се състои от 84 цифри, от които последните 25 цифри са нули.   Използвайки официално приетата в САЩ, Русия, Украйна и други страни система за наименование на числата, гугол може да се нарече десет дуотригинтилиона, етимологията на което е свързана с латинското число 33 и означава, че трябва 33 пъти пъти да се вземат по три нули - окончание „илион“.    източник: wikipedia ", "date": "2019.08.21", "title": "Вижте откъде произлиза думата Google"}
{"url": "https://www.actualno.com/business/ot-api-ne-iskat-tol-taksa-pod-15-stotinki-na-kilometyr-news_789213.html", "text": "      Предвиждаме интензивни разговори с превозвачите, за да може цената на тол таксите да бъде оптимизирана. Това заяви отговорният от АПИ за развитието на тол системата проф. Олег Асенов.      Тарифа под 15 стотинка на километър не бива да има, смята Асенов. Очакваните приходи от такси от АПИ са 600 – 750 млн. лева, но това е при цена 18 – 25 стотинки на километър.   Що се отнася до изчисляването на теглото на камионите, Асенов заяви пред bTV, че се ползва 3D скенери, а докато превозното средство се движи, специални сензори на магистралата следят дали е претоварен. \"Можем да видим и как е натоварен – дали товарът е повече вляво или вдясно\", добави чиновникът. Когато се хване претоварен камион, се намесва т.нар. тол полиция, която спира камиона и съставя акт.\r\nЗа финал Асенов коментира пожара на моста на при Дупница. Прави се пълно заснемане на конструкцията, какви вреди са нанесени. В рамките на 45 дни може да бъде пуснато движението в едната посока, уточни Асенов. Официално становище за проблемния участък ще има в петък, 23 август. Асенов обеща и мерки за превенция, за да няма втори такъв случай.  С какво блесна Асенов като професионалист – припомнете си в ! ", "date": "2019.08.21", "title": "От АПИ не искат тол такса под 15 стотинки на километър"}
{"url": "https://www.actualno.com/lovech/d-r-madlena-bojadjieva-samo-prez-2018-v-obshtina-teteven-sa-se-proveli-nad-50-kulturni-projavi-news_789734.html", "text": "               Мога да кажа, че положихме много усилия в тази посока, а изпълнените с хора културни събития показват, че вървим по правилния път. През тези четири години, освен че възродихме някои позабравени празници, организирахме и съвсем нови събития, които да разнообразят културния ни календар, а заедно с това да осигурят забавления за нашите съграждани, туристи и гости.   Само през 2018 година се проведоха немалко културни прояви, годишнини и чествания на територията на цялата община. За периода бяха организирани над 50 събития. Изключително богата е културната програма и през настоящата 2019 г. Виждам, че хората проявяват интерес и участват особено активно в събития, свързани с народните традиции, бит и култура. В тях включваме и местни самодейни състави, талантът на които е безспорен.        Не мога да дам едностранен отговор, защото всяко събитие е различно и носи своята енергия, идентичност и емоции. С особен интерес преминават честванията на Празника на града 1 ноември с историческата възстановка – освобождението на Тетевен, направена за първи път през този мандат, традиционната тържествената заря - проверка, посветена на епилога на Априлското въстание, както и отбелязването на възпоменателния митинг в м. Костина, село Рибарица, в памет на войводата Георги Бенковски. През 2016 г. поставихме началото на един от най-атрактивните празници в Тетевен - Празника на Тетевенската саламура, който се превърна в традиция за тетевенци и атракция за гостите на града. Есенният ни панаир е пълен с интересни събития за малки и големи. Станаха традиционни Коледния базар, посрещането на Нова година с концерт и заря на площада, както и всички събития, свързани с Коледните и Новогодишни празници.\r\nСред културните ни прояви са още: Европейските дни на художествените занаяти, Сирни Заговезни, Празникът на народната носия и обичаи в село Рибарица, Традиционният общински събор на народното творчество в село Черни Вит, Традиционният Козуренски празник, Дни на планинската вода и още много други. Културният живот в общината протича с активното участие на училищата, читалищата и младите хора от всички населени места. Обновяването на НЧ „Съгласие “ е от първостепенно значение. Всички знаем, че в театралния салон през зимата е много студено, а организирането на мероприятие там е почти невъзможно. След ремонта това ще се промени, а хората от Тетевен ще имат модерно, уютно и привлекателно читалище с обновени театрален салон и художествена галерия, където да се провеждат културни прояви през цялата година. Проектът се реализира по Програма за развитие на селските райони 2014 – 2020 г., съфинансирана от Европейския съюз, чрез Европейския земеделски фонд за развитие на селските райони. Общата му стойност е 387 564.92 лв.\r\nВ своето заключение д-р Бояджиева подчерта, че ще продължи да работи все така всеотдайно и устремено, независимо дали става дума за реализацията на нов инфраструктурен проект, културно или спортно събитие – стига да е в интерес на хората.    ", "date": "2019.08.21", "title": "Д-р Мадлена Бояджиева: Само през 2018 в община Тетевен са се провели над 50 културни прояви"}
{"url": "https://www.actualno.com/curious/8-neshta-koito-shte-se-sluchat-na-zemjata-ako-kislorodyt-izchezne-za-5-sekundi-news_789726.html", "text": "             Никой не може да живее без достатъчно количество храна, вода и кислород. От трите, кислородът е от най-важните и необходими елементи. Запитвали ли сте се някога, какво ще стане ако кислородът изчезне от Земята за 5 секунди? За да научите повече, прочетете по-долу …    – молекулярният кислород в атмосферата предпазва нашата кожа от UV лъчите   – по-малкото светлинни частици означават тъмно, почти черно небе         – eдинственото нещо, което предпазва метала от слепяне е кислородът – кислородът съставлява 45% от земната кора       – защото ще загубим 21% от въздушното наляган  – кислородът е важна съставка от структурата на бетона    – океанът ще се изпари в пространството – тялото на насекомите е в пряка зависимост от количеството кислород в атмосферата  ", "date": "2019.08.21", "title": "8 неща, които ще се случат на Земята, ако кислородът изчезне за 5 секунди   "}
{"url": "https://www.actualno.com/society/ot-1-septemvri-izplashtat-ednokratnata-pomosht-ot-300-lv-zaradi-chumata-po-svinete-news_789732.html", "text": "      След 1 септември 2019 г. започва изплащането на еднократната помощ в размер на 300 лв. на стопаните, които доброволно са умъртвили прасетата си и са предприели мерки за почистване и дезинфекция на обектите заради африканската чума. Съобщението дойде от Агенцията по безопасност на храните, цитирани от БГНЕС.       Кои стопани имат прави на обезщетение?    Право на обезщетение имат стопанствата в 20 км санитарни зони около индустриалните ферми и тези, определени с висок епизоотичен риск от Областните епизоотични комисии. Представители на Агенцията ще посетят засегнатите населени места, за да се разплатят със стопаните. Кметовете предварително ще обявят  деня и часа на срещите. Средства ще се превеждат и по банков път.\r\nДопустими за подпомагане са собственици, които отглеждат до пет прасета за угояване, разположени в санитарни зони и отглеждани във ферми тип ,,лично стопанство\", които не продават на пазара, а добиват месо само за лична употреба.  Те трябва да  бъдат включени в списък, изготвен от кмета на населеното място и заверен в срок до 26 август 2019 г.  Документът се представя в Областната епизоотична комисия, заверен от областния управител и от официалния ветеринарен лекар, с подпис и печат.   Как да кандидатствате за обезщетение? Заявленията за обезщетение се подават в кметствата. Те са по образец, в който всеки собственик декларира, че е усвоил доброволно месото. За да се възползва от помощта той трябва да е извършил почистване и дезинфекция. Собственикът трябва да заяви, че няма да отглежда прасета в стопанството си за период най-малко от 12 месеца след последната дезинфекция.   Кметовете на населените места ще изготвят Констативен протокол по образец за удостоверяване на доброволно усвояване на месото и почистване и дезинфекция на стопанството. Кметовете имат ангажимент да публикуват на публично място списъците със стопаните, които следва да получат помощ.     ", "date": "2019.08.21", "title": "От 1 септември изплащат еднократната помощ от 300 лв. заради чумата по свинете"}
{"url": "https://www.actualno.com/society/zaplaha-za-bomba-zatvori-za-kratko-i-letishte-plovdiv-news_790054.html", "text": "      Заплаха за бомба затвори летище Пловдив тази сутрин, съобщиха за от полицията. Подобни сигнали имаше днес и до летище София, както и до Българската национална телевизия.       Около 11 часа е получена информация в дежурната част на полицията за поставено взривно устройство. Веднага са предприети действия от страна на полицията и службата за сигурност на самото летище. Проверката е приключила преди минути като сигналът не е потвърден и взривно устройство не е открито.   Заплахата за бомба все пак е нарушила за кратко работата на аеропорта. Полет от Тел Авив е бил отклонен, докато се изясни има ли опасност от взрив. Самолетът все пак ще пристигне на летище Пловдив, след което ще отпътува за израелската столица. За довечера пък е предвидено кацането на друг полет - от Лондон, който след това отново ще излети за летище Стънстед. ", "date": "2019.08.21", "title": "Заплаха за бомба затвори за кратко и летище \"Пловдив\""}
{"url": "https://www.actualno.com/society/novini-ili-novini-kartinata-na-pechata-za-21-avgust-news_787865.html", "text": "      И тази седмица я преполовихме – месецът отдавна, но за съжаление на глупостите не им се вижда краят.       Два са най-важните акценти на броя – че НАП със сигурност ще отнесе глоба за теча на данни, в който зам.-главният прокурор и кандидат единствен за главен прокурор Иван Гешев видя Приходната агенция единствено като жертва. Чак утре обаче ще стане ясно какъв ще е размерът на глобата – може да е до 20 млн. лева, като председателят на Комисията за защита на личните данни Венцислав Караджов засега казва, че санкцията ще е за милиони. Тя обаче може да се обжалва\r\nНовина номер две е, че Данаил Кирилов и Вежди Рашидов тръгнаха да правят закон за фалшивите новини. Кога ще направят закон срещу фалшивите депутати и министри е ясно – никога.   115 000 лева ще даде парламента, за да учи депутатите на чужди езици – английски, немски и френски. Нещо ни звучи като в онзи виц, в който чужд турист спира пред двама милиционери и почва да ги пита за пътя към хотела си. Пита на английски – милиционерите се пулят. Пита на френски – същото. Пита на немски – резултатът не се променя. Пробва на италиански – пак драма. Ядосал се накрая и си тръгнал. Тогава единият милиционер казал на другия: \"Ей, много учен тоя, гледай на колко езици говори - трябва и ние да вземем пример\". Другият отвърнал: \"Е кво, да не му помогна?\".     Медията набляга на идея на земеделския министър Десислава Танева да няма ДДС за българско производство плодове и зеленчуци. Въпросът обаче е дали това ще е съвместимо с европейското право, защото може и да се прочете като държавна помощ.\r\nДруг акцент е твърдението, че сметището, заради което участък от АМ \"Струма\" при Дупница беше затворена, продължава да е опасност – защото там се трупат боклуци. Администрацията къде точно спи? Вестникът бодро съобщава, че нямало радиация по Северното Черноморие. В подкрепа на новината има куп уверения – от експерт от АЕЦ \"Козлодуй\" на база замервания през варненския кмет Иван Портних. Обаче радиацията дали само през Северното Черноморие може да мине? Не че не вярваме на другаря Путин, но все пак , нали? ", "date": "2019.08.21", "title": "Новини или Novini – картината на печата за 21 август"}
{"url": "https://www.actualno.com/crime/uchenik-se-udavi-v-reka-jantra-kraj-polski-trymbesh-news_790029.html", "text": "      Деветокласник се удави във водите на река Янтра. Трагедията се разиграла във вторник следобед край край село Раданово, Полски тръмбеш.      Тийнейджърът решил да се разхлади и влязъл да се къпе в една от корекциите на реката. Погълнал го дълбок вир, от който не успял да изплува.   Около 19 часа близки на момчето са подали сигнал на телефон 112. Спасителни екипи започнали претърсване на реката, което било спряно с настъпването на нощта. Търсенето е подновено тази сутрин. Около 9 часа водолазите открили тялото на удавеното дете. Трупът е изпратен за аутопсия във Великотърновската болница, пише БГНЕС. ", "date": "2019.08.21", "title": "Ученик се удави в река Янтра край Полски Тръмбеш "}
{"url": "https://www.actualno.com/sciencelogy/problemi-za-huawei-i-v-rumynija-news_790305.html", "text": "      Румъния би могла да изключи китайския гигант Huawei от бъдещата си 5G мрежа, става ясно от съвместно изявление на президентите на САЩ и Румъния, съобщава АФП.      Двамата са подписали споразумение по време на посещението на Клаус Йоханис във Вашингтон, уточнява БГНЕС. В документа се казва, че двете страни „ще се стремят да избягват рисковете за сигурността, съпътстващи китайските инвестиции в изграждането на 5G телекомуникационна мрежа.   Наскоро румънският президент изрази опасения относно евентуалното участие на Huawei в 5G-мрежата на страната, като добави, че Върховният съвет за национална отбрана (CSAT) ще обсъди този въпрос.\r\nРумънската и американската делегации подписаха също меморандум за разбирателство, в който са описани условията, на които трябва да отговарят доставчиците на услуги, за да станат част от 5G-мрежата.  Едно от изискванията е кандидатът да не бъде под контрола на правителството на трета държава.\r\nБукурещ прие своята „5G стратегия за Румъния” през юни, предвиждаща създаването на 250 000 работни места и инвестиции от 4,7 милиарда евро.   През четвъртото тримесечие на тази година ще бъде обявен търг за изграждане на мобилна мрежа от пето поколение.    Първоначално румънското правителство предложи да не бъдат изключвани китайски производители на оборудване.\r\nСАЩ се опасяват, че Huawei ще позволи на Пекин да шпионира комуникациите на държавите, които използват нейните продукти и услуги.\r\nСмятан за световния лидер в свръхбързото 5G оборудване и световен производител на смартфони номер две, през май Huawei беше засегнат от задълбочаващата се търговска война между Пекин и Вашингтон.    ", "date": "2019.08.21", "title": "Проблеми за Huawei и в Румъния"}
{"url": "https://www.actualno.com/politics/osvobodiha-nachalnika-na-nso-kojto-e-bivsh-syvetnik-na-rumen-radev-news_789899.html", "text": "      Правителството прие решение, с което дава съгласие генерал-майор Данчо Дяков да бъде освободен от длъжността началник на Националната служба за охрана считано от 30 август 2019 г.      В съответствие с чл. 7. т. 1 от Закона за Националната служба за охрана освобождаването на началника на службата се извършва след съгласуване с Министерския съвет.   Според съобщение от НСО генерал-майор Данчо Дяков се оттегля по свое желание и по лични причини.\r\nСпоред Закона за НСО президентът назначава и освобождава началника на службата след съгласуване с Министерския съвет.  Данчо Дяков беше назначен за началник на Националната служба за охрана от Румен Радев. Държавният глава удостои Дяков с висше офицерско звание генерал-майор, считано от 7 март 2018 г.\r\nТова се случи, след като януари същата година правителството даде съгласието си генерал-лейтенант Ангел Антонов да бъде освободен от длъжността началник на Националната служба за охрана. Той беше депозирал пред президента на Румен Радев писмо, с което желае да бъде освободен от поста. От НСО заявиха, че мотивите за оставката са преминаване на дипломатическа служба. Ангел Антонов е Генералният консул на България в Санкт Петербург.   В парламентарната комисия по отбрана миналата година той разкри, че службата дължи милион и 200 хиляди лева обезщетения за пенсии. Тогава Дяков изрази мнение, че законът за НСО трябва да бъде променен. Дяков каза още, че е много трудно да се намира качествен състав както във въоръжените сили, така и в НСО. Недостигът в службата е около 12-14%.    Намеренията на Дяков бяха да бъдат оптимизирани разходите в службата, за да бъдат повишени заплатите на служителите. По онова време той отказа да коментира дали трябва промяна на кръга на охраняваните от службата лица с мотив, че решенията за това кой трябва да се пази са политически.\r\nВоенната кариера на Данчо Дяков е преминала почти изцяло във \"Военна полиция\", като преди да заеме поста, той беше съветник на президента Румен Радев. ", "date": "2019.08.21", "title": "Освободиха началника на НСО, който е бивш съветник на Румен Радев"}
{"url": "https://www.actualno.com/america/stokata-kojato-trymp-ne-moja-da-obloji-v-tyrgovskata-vojna-s-kitaj-biblijata-news_789756.html", "text": "      Християните в САЩ празнуват победата: те успяха да защитят Библията. Наличието на Светото писание в Съединените щати беше застрашено от решението на Доналд Тръмп отново да повиши митата за внос от Китай, съобщи Би Би Си.      Библията беше в списъка на стоките, внесени от Китай, за които се прилагат повишени вносни мита. Това означаваше, че цената на новите екземпляри от Библията може да нарасне рязко и тиражът на книгата ще бъде значително намален.   И миналата седмица Тръмп направи спасителни за християните поправки в митническата си политика: под натиска на обществото Библията беше изключена от списъка с продукти, подлежащи на допълнителни мита.\r\nКак стана така, че търговската война с Китай може да се превърне в важен фактор в религиозния живот на американските християни?  Факт е, че в Китай се публикуват повече от половината от всички копия на Библията, които сега се издават в света. Китай е най-големият издател на библия в света. Amity Press, издателска компания, базирана в Нанкин, е произвела близо 200 милиона копия на Библията от 1988 г. насам.\r\nДвамата най-големи издатели на Библията в САЩ - Zondervan и Thomas Nelson (собственост на HarperCollins) – печатат около 75% от техните копия на Библията в Китай.   \"Американските издателства преместиха продукцията си в чужбина преди десетилетия, без да оставят значителни съоръжения в страната, които биха могли да послужат като алтернатива\", казва Марк Шенвалд, ръководител на издателството за християнската литература в HarperCollins.    Както обясняват издателите, една от причините лъвският дял от тиража на Библията на английски език да бъде публикуван в Китай е, че именно в Китай техниката на печат върху много тънка хартия е добре поставена. Именно на такава хартия е отпечатана значителна част от тиража на Библията. В същото време китайските издатели, които печатат Библията, работят предимно с оборудване, произведено във Великобритания, Германия, Италия, Швейцария и Япония.\r\nБиблията в САЩ традиционно остава сред най-продаваните книги. Според експерти на HarperCollins около 20 милиона копия на тази книга се продават всяка година в Съединените щати.\r\nЦените на Библията са сравнително ниски, голям брой копия се разпространяват безплатно. \"Библейският данък\" на Тръмп обаче би поставил под въпрос практиката за разпространение на Библията безплатно и би затруднил американските духовни пастири и религиозните организации да изпълнят основната си мисия - да разпространяват словото Божие. ", "date": "2019.08.21", "title": "Стоката, която Тръмп не можа да обложи в търговската война с Китай - Библията"}
{"url": "https://www.actualno.com/crime/falshivite-bombi-moje-da-sa-chast-ot-vylna-na-kiberzaplahi-v-es-news_790672.html", "text": "      Мейлът, с който са отправени фалшивите бомбени заплахи днес е разпратен до 4 летища -  в София, Варна, Бургас и Пловдив. Получили са го и няколко медии освен БНТ. Заплахата е била разпратена чрез \"анонимизиращи интернет ресурси и услуги на доставчици на електронни съобщения извън територията на България\".      Това се казва в писмо от Отдел „Киберпрестъпност“ на ГДБОП след разследване на масовите предупреждения за опасни пакети днес.   Според властите електронното съобщение е било с цел да създаване на затруднения в работния процес.\r\nСлучаят се разследва и от международните правоохранителни власти, защото след запитване от българска страна се оказало, че в рамките на вчерашния ден (20 август) подобни съобщения са били  разпратени по същата схема –  до летища и медии и в други  държави от ЕС.  В момента се събират още доказателства по станалия вече международен случай.        ", "date": "2019.08.21", "title": "Фалшивите бомби може да са част от вълна на киберзаплахи в ЕС"}
{"url": "https://www.actualno.com/healthy/okolo-150-sa-novorodenite-s-diabet-v-bylgarija-godishno-news_790145.html", "text": "      Около 150 са новородените с диабет в България годишно. Това каза ендокринологът доц. Радка Савова в интервю за Агенция „Фокус“.      \"В София имаме около 100 новорегистрирани годишно\", добави тя. Ендокринологът коментира и първите симптоми при диабет.   \"Най-ранният, който може да се види, е отслабване на тегло при добър апетит\", каза тя и добави, че това се наблюдава по-скоро при по-големите деца, които имат време да отслабнат без рязко да изпадат в тежко състояние.\r\n\"И следващите симптоми това са: жажда, често уриниране, ставане нощем до тоалетната, вторична енореза, тоест възстановено нощно напикаване, ацетоновият дъх, който се появява, коремните болки и повръщането, които се изразяват в последните дни преди диабетната кетоацедоза, която е тежко състояние на метаболитна ацидоза, тежко обезводняване, което води до кома\", изброи симптомите на диабета доц. Савова.  По думите ѝ децата са ангажирани с контрола на и това всъщност е различното. „Едно дете, което трябва да спазва диета, което трябва да бъде приучено на известна дисциплина, режим и начин на живот, разбира се, че в известен смисъл е различно от другите деца, но това е само по този показател – ангажираност към контрол на диабета. Иначе те физически, психически и емоционално са напълно здрави с целия потенциал да живеят и да се развиват като деца“, коментира тя.\r\nТип 1 автоимунен диабет не може да бъде предотвратен.   \"Дори когато ние в някакви по-ранни етапи сме установили, че детето вече има антитела към бета клетките на панкреаса, ние само следим тези деца, за да знаем кога да се намесим с инсулин, но ние не можем да предотвратим това заболяване\", каза доц. Радка Савова. По думите й терапията с инсулин е животоподдържащо лечение, но то не е лекуване на диабета. Тя добави, че този диабет е различен от диабет тип 2, който не е автоимунен.    \"Диабет тип 2 диабет не е автоимунно заболяване – до там води затлъстяването, обездвижването и инсулиновата резистенция. Този диабет при възрастните, който вече е до 10% от населението, и все по-често засяга и деца със затлъстяване, този диабет е предотвратим\", категорична бе тя. ", "date": "2019.08.21", "title": "Около 150 са новородените с диабет в България годишно"}
{"url": "https://www.actualno.com/society/prodavat-razredena-belina-kato-lekarstvo-chudo-sreshtu-rak-news_789721.html", "text": "      У нас за продажба се предлага разредена белина като лекарство-чудо. Опасните химикали се разпространяват като средство за лечение на рак, аутизъм, проблеми с бъбреците и още куп други заболявания, показва разследване на bTV.      Светослав Стаматов от Бургас забърква в дома си и ги продава. Клиентите му са хора, които търсят лечение на тежки заболявания от всякакво естество.   Трудно е да се сетите за болест, за която не се предлагат продуктите. Шишенцата се поръчват по телефона.\r\nЕкип на телевизията се свърза с търговеца. Той препоръчва продукта си с думите:  \"Чисти вируси, бактерии, гъбички, паразити и възпаления. Пиете го осем пъти на ден и впръсквате два пъти\".\r\nПред апартамента му в Бургас, вече пред камера, обаче мъжът отрече да продава лекарства. По думите му продуктът \"пречиства вода\". ", "date": "2019.08.21", "title": "Продават разредена белина като лекарство-чудо срещу рак"}
{"url": "https://www.actualno.com/society/stajantite-na-vivacom-vzeha-uchastie-v-dobrovolcheska-akcija-posvetena-na-decata-news_790755.html", "text": "       Над 60 младежи от Лятната стажантска програма на VIVACOM взеха участие в специална доброволческа акция, целяща да подобри условията за отдих и игри на децата. Тя се проведе в град София, в района на община „Оборище“, с помощта и съдействието на общината.       Стажантите освежиха три детски площадки -  „Джунгла“, „Хълмчето“ и тази на улица „Земен“ №3 и прилежащите към тях общи части. Те почистиха и пребоядисаха съоръженията за игра, оградите и пейките.\r\nЗа 16-та поредна година, VIVACOM провежда лятна стажантска програма, която има за цел да привлече, развие и приобщи младите хора към корпоративната среда. Една от инициативите на тази програма е и доброволческата акция, част от политиката за корпоративна социална отговорност на компанията. Така освен с практически професионален опит, който трупат, студентите придобиват чувство за отговорност към обществото и желание да допринасят лично за реализирането на значими каузи.\r\nТази година стажантската програма протича под мотото „VIVAGAME Открий своето място!“. В нея се обучават близо 70 стажанти от почти всички дирекции на компанията, в продължение на три месеца. Всеки от тях има индивидуален ментор, който го въвежда и подпомага в реалната работна среда. Стажантите придобиват практически умения в избраната от тях сфера, получават различни професионални обучения, а след края на програмата над 40% от тях имат възможност да продължат своето развитие в компанията.   ", "date": "2019.08.21", "title": "Стажантите на VIVACOM взеха участие в доброволческа акция, посветена на децата"}
{"url": "https://www.actualno.com/america/zabraniha-na-polovinkata-na-boris-djonsyn-da-vliza-v-sasht-news_791802.html", "text": "      Властите в Съединените щати отказаха да издадат виза на приятелката на британския премиер Борис Джонсън Кари Саймъндс. Предполагаемата причина за отказа е нейно пътуване до непризнатата държава Сомалиленд през миналата година, съобщава британският в. Daily Mail.      Саймъндс е трябвало да посети САЩ, за да проведе няколко срещи, свързани с работата на природозащитната организация Oceana. Тя е подала заявление за работна виза, но имиграционната служба е отказала да издаде разрешение, предава БГНЕС.\r\nПредполага се, че отказът е заради петдневното й пътуване до Източна Африка заедно с родения в Сомалия социална активистка Нумко Али, известна с кампанията си срещу женското обрязване. Двете посещават Сомалиленд – северна територия, обявила независимост от Сомалия през 1991 г., но непризната в международен план.\r\nПо време на визитата й Саймъндс се среща с с лидера на Сомалиленд Муса Бихи Абди, с когото обсъждат проблемите на жените и замърсяването на моретата. Великобритания не е признала независимостта на Сомалиленд, но поддържа контакти с правителство там.  Не е известно дали Саймъндс се е регистрирала в електронната система за авторизация на пътувания ESTA, която позволява на поданици на Обединеното кралство да извършват краткосрочни безвизови пътувания до САЩ. Предвид историята на нейните пътувания, системата би могла автоматично да откаже влизане в страната.\r\nПрез 2016 г. във формуляра на ESTA е добавен въпрос за посещения в Иран, Ирак, Сирия, Судан, Либия, Сомалия или Йемен. Ако кандидатът отговори положително на този въпрос, системата може да генерира отказ.\r\nСпоред дипломатически източници, все още има надежда този въпрос да се реши така, че \"госпожица Саймъндс да осъществи планираното си посещение в САЩ\".     ", "date": "2019.08.21", "title": "Забраниха на половинката на Борис Джонсън да влиза в САЩ"}
{"url": "https://www.actualno.com/crime/djip-i-leka-kola-se-udariha-v-jambol-ima-raneni-news_790030.html", "text": "      Мъж пострада тежко при катастрофа между джип и лека кола в Ямбол, предаде кореспондентът на БГНЕС от региона.      Двама са пострадали - шофьорът на леката кола е в тежко състояние и е приет за лечение в многопрофилна болница \"Св. Пантелеймон\".  Повече от час екипи на пожарна и полиция се опитвали да го извадят от возилото. В джипа се е возило момиче, което също е ранено.   Инцидентът станал минути след 12.00 ч. на едно от най-натоварените   кръстовища на околовръстен път Юг и ул. \"Граф. Игнатиев\" в града. ", "date": "2019.08.21", "title": "Джип и лека кола се удариха в Ямбол, има ранени"}
{"url": "https://www.actualno.com/celebrate/sv-ap-tadej-ot-sedemdesette-apostoli-news_628701.html", "text": "      Св. Тадей бил родом от Едеса. Отпърво бил ученик на св. Йоан Кръстител, а след това започнал да върви след Господа и станал един от 70-те апостоли. След Възнесението на Иисус Христос и съшествието на Св. Дух Тадей бил пратен да благовествува в Едеса. Там живял при един свой познайник, на име Товия, проповядвал словото Божие и с името на Иисус Христос вършил много чудеса.      Слух за извършваните от него чудеса дошъл до едеския княз Авгар, който получил от Спасителя обещание за пълното си излекуване чрез Неговия ученик. Авгар помислил, че Тадей е оня ученик, за когото Спасителят му писал, и го повикал при себе си. Когато Тадей влязъл в стаята на княза, Авгар бил поразен от сиянието, което озарявало лицето му, затова го посрещнал и му се поклонил до земята. Придворните на Авгар, понеже не виждали сиянието, се удивлявали на тази постъпка на своя княз да окаже такава почит към бедния странник.   - Ти ли си оня ученик – попитал князът, - когото Син Божи обеща да ми прати, за да получа чрез него изцерение и живот вечен?\r\n- Понеже ти си възложил своето упование на Господ Иисус Христос, Той ме прати при тебе – отговорил Тадей. – Ако вярваш, ще ти бъде по твоята вяра.  - Аз тъй несъмнено вярвам – отговорил Авгар, - че исках дори да ида с войска в Йерусалим, за да отмъстя на юдеите за убиването на Христа. Но римското правителство ми попречи да изпълня моето желание.\r\n- Господ наш Иисус Христос не е искал помощ от людете във време на Своите страдания – възразил апостолът, - защото е могъл да повика легиони ангели. Но той изпълни волята на Отца и страда за спасението на целия свят. А сега, когато със слава се възнесе на небесата седи от дясно на Бога. Той също така не иска никой да отмъщава за Него. Той има власт над всички и ще въздаде заслуженото всекиму, когато дойде да съди живи и мъртви.   Апостолът още дълго беседвал с княза и домашните му за Господ и им обяснил Божия закон. Всички повярвали и приели от него св. кръщение. След това Авгар съвършено се излекувал от проказата.    Св. апостол Тадей проповядвал на всички едески жители и мнозина от тях повярвали и се кръстили. Благородният Авгар поискал богато да възнагради апостола за своето излекуване, но Тадей отказал да приеме дарове. Когато утвърдил Едеската църква и поставил презвитери, той напуснал града, обиколил цяла Сирия и Месопотамия и навсякъде проповядвал Евангелието. Умрял във финикийския град Берит.  ", "date": "2019.08.21", "title": "Св. ап. Тадей от Седемдесетте апостоли"}
