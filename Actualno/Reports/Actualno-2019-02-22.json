{"url": "https://www.actualno.com/vraza/vyv-vraca-obsydiha-kak-decata-sys-specialni-potrebnosti-da-namirat-po-lesno-rabota-news_723583.html", "text": "  Областен форум за се проведе във Враца. Дискусията се организира от Регионалното управление на образованието във Враца и Центъра за подкрепа за личностно развитие „Център за работа с деца“. Срещата на педагози и представители на социалните институции  бе открита от началника на образователната структура във Враца Галина Евденова. „Значимостта на кариерното консултиране е важна предпоставка за развитието на младите хора. Чрез съвместната работа между всички институции ще успеем да начертаем най-доброто бъдеще за учениците със специални образователни потребности“ – каза в приветствието си Г. Евденова.     „ , специфичност и дарба. Важното е институциите да подкрепяме и да помагаме на тези деца, за да намерят своето място в обществото“. С тези думи се обърна към участниците зам.-кметът на община Враца Петя Долапчиева.\r\nПоздрав към участниците  бе народна песен, изпълнена  от ученичката от Роман Милена Петрова, която е със специални образователни потребности.\r\nНа форума беше разгледана темата за „Успехите и предизвикателствата пред кариерното ориентиране на учениците със специални образователни потребности“. Това включва работата на специалистите с  възможностите за кариерно ориентиране, представени от експерти и педагози от Центъра за кариерно ориентиране при ЦПЛР, от Начално училище „Иван Вазов“, и от училищата  „Н. Й. Вапцаров”, село Селановци и „Христо Ботев“, село Баница.  В хода на работната среща бяха споделени добри практики и възможности за кариерно ориентиране на ученици със специални образователни потребности.\r\nВ обсъждането се включиха с презентации представители на СУ „Васил Левски”, град Роман, ПГ„Димитраки Хаджитошин”, ЦСОП „Д-р Петър Берон”, ПГТР, както и филиал „Проф. д-р Иван Митев“ към Медицински университет-София, чийто представител – доц. Ивета Михайлова показа възможностите за специалността „Трудотерапия“, като нова стратегия  за професионално развитие на лица със специални образователни потребности.\r\nГости на образователния форум бяха още Маргарита Ангелова, директор на „Бюро по труда“ - Враца, Йордан Йосифов от Асоциация „Родител“, представители на Търговско-промишлената палата, на неправителствени организации, преподаватели, студенти и ученици.    ", "date": "2019.02.22", "title": "Във Враца обсъдиха как децата със специални потребности да намират по-лесно работа"}
{"url": "https://www.actualno.com/crime/trygna-deloto-sreshtu-marija-gizdeva-sledvashtoto-zasedanie-na-15-mart-news_723616.html", "text": "  След две години и седем месеца Окръжен съд - Стара Загора, даде ход на делото срещу , обвинена за убийството на Богдан Динев. През юли 2016 г. известният като Боньо Фаса 62-годишен мъж беше намерен мъртъв в дома му. Тогава 18-годишната Мария каза, че го е пробола с нож, защото опитал да я изнасили.     На първото заседание адвокатите й поискаха отвод на прокурора по делото Петко Георгиев заради допуснато нарушение. Тричленният съдебен състав с председател Красимир Рачев обаче не уважи искането им. След това защитата на обвиняемата поиска делото да бъде върнато в прокуратурата заради процесуални нарушения - непредявяване на част от материалите от досъдебната фаза и неточности в обвинителния акт. Съдът не уважи и това тяхно искане, а адвокатите заявиха, че определението ще бъде обжалвано пред Апелативен съд - Пловдив.   На Мария Гиздева са повдигнати обвинения  за умишлено причиняване на тежка телесна повреда, следствие на което е настъпила смъртта на Динев и за незаконно използване на чужд платежен документ - банкова карта на жертвата. Тезата на защитата й е, че тя е действала при неизбежна отбрана и коментираха, че повдигнатото обвинение за използване на картата “е само за „допълнителен привкус”.\r\nСъдебните експертизи, направени по делото, са 28 и трябва да бъдат разпитани около 60 свидетели.  ", "date": "2019.02.22", "title": "Тръгна делото срещу Мария Гиздева, следващото заседание - на 15 март"}
{"url": "https://www.actualno.com/politics/cvetanov-gerb-izbira-stabilnostta-news_723636.html", "text": "  В сложната конфигурация, в която сме, ние избираме стабилността на страната. Това каза председателят на ГЕРБ Цветан Цветанов в предаването „Панорама“ по БНТ.     „За преференциите, ако всички бяха наясно с фактите, надали щяха да се излагат тези позиции, които да противопоставят обществото“, каза Цветанов. Той припомни, че преференциите се въвеждат от БСП през 2007 г. с 15% праг. „ГЕРБ е партията, която направи прагът да бъде 7%, за да има възможност за пренареждане на партийната листа“, подчерта Цветанов.   По думите му решението да се отложат поправките за преференциите е било взето, за да се спрат всякакви възможна спекулации и обявяването, че те са отнели изборното право на гражданите или демократичните права. „На никой не е нарушено конституционното право с решението в българския парламент. Променили сме позицията си, но това не е нещо, което трябва да бъде укоримо“, коментира Цветанов. „В политиката не можеш да правиш законодателство на инат. Това означава, че имаш тесни партийни или други интереси“, допълни той, като отбеляза, че решението на БСП да не идват в парламента е именно на инат.\r\nВъв връзка с това дали е имало договорка с ДПС за преференциите, той коментира: „Разговорите, които се водят между парламентарните сили са функция на Народното събрание“. „Ние нямаме пълно мнозинство, за да имаме комфорта да взимаме сами решения и да не променяме позициите си. Форматът на коалицията ни изисква и много отстъпки, но управленската програма се спазва и нямаме различия. Има ситуации, в които се нуждаем от плаващи мнозинства, за да защитим целите, които сме си поставили като управляващи“, посочи още Цветанов. „Когато си в управление, трябва да взимаш решения, които кореспондират с реалността. В сложната конфигурация, която имаме, ние избираме стабилността на страната“, подчерта той.  Във връзка с напускането на Народното събрание от БСП, Цветанов коментира: „Не е добре, когато една сила излиза от парламента. Те правят трети опит да излязат, но не излизат, а просто не упражняват правата си, за които са ги избрали избирателите им. От егоистична гледна точка тази седмица за нас беше изключително комфортна, но опозицията трябва да защитава и своите избиратели и да отстоява принципите на парламентаризма. Ние го направихме и потърсихме елегантна форма да се върнем, защото нашите партньори ни посъветваха, че това е единственият начин да се чува гласа ти, когато си п.в опозиция“.\r\n„Голямата политика кореспондира с проблемите на хората в най-малките места и политиците не са нещо по-различно от хората в малкото населено място“, каза още Цветанов.   ", "date": "2019.02.22", "title": "Цветанов: ГЕРБ избира стабилността"}
{"url": "https://www.actualno.com/starazagora/razdadoha-nagradite-v-konkursa-za-detska-risunka-naslednici-na-dechko-uzunov-news_723603.html", "text": "  Почти от цялата страна се изпратили свои творби за участие в конкурса за детска рисунка „Наследници на Дечко Узунов“. Конкурсът се организира от Националното училище по пластични изкуства и дизайн и за 12-и път се провежда под патронажа на областния управител на Стара Загора Гергана Микова и е посветен на 120-годишнината от рождението на родения в Казанлък художник и на половинвековния юбилей на художествената гимназия в града.     Специалните награди на областния управител тази година получиха четвъртокласничката Виктория Миронска от Стара Загора и шестокласничката Калина Добрева от Хасково. Две ученички от Казанлък получиха специалните награди на кмета на Казанлък Галина Стоянова - петокласничката Златка Чалъкова и седмокласничката Татяна Колева от Града на розите.\r\nВ първата възрастова група победител е казанлъшката четвъртокласничка Никол Начева, а във втората - петокласничката от Кърджали Севинч Еминова.", "date": "2019.02.22", "title": "Раздадоха наградите в конкурса за детска рисунка “Наследници на Дечко Узунов”"}
{"url": "https://www.actualno.com/politics/zaharieva-ako-sasht-predpriemat-voenni-intervencii-vyv-venecuela-bylgarija-shte-zapazi-neutralitet-news_723607.html", "text": "  Ако САЩ предприемат военни интервенции във Венецуела, България ще запази неутралитет. Това каза вицепремиерът и министър на външните работи Екатерина Захариева в ефира на Нова телевизия.     „Понякога в света наистина изглежда, че всеки е срещу всеки. Но въпреки че нерядко в ЕС имаме различни позиции, всяка от държавите има свои национални интереси особено във външната политика. И мисля, че е ясно къде стои България – в ЕС и съюзник на НАТО. Но това не значи, че не можем да имаме понякога и индивидуална външна политика“, заяви Захариева и посочи, че такава не се формулира лесно, но по думите ѝ България знае кои са нейните приоритети.   „По отношение на Иран има разлика между САЩ и ЕС дали трябва да има споразумение за ядрено разоръжаване. ЕС счита, че светът няма да е по-добро място без това споразумение, но от друга страна имаме сериозни притеснения по отношение на регионалната роля на Иран в различни проекти“, коментира вицепремиерът.\r\nЗахариева заяви, че притесненията за опитите за намеса на Русия в политиките на редица държави не са отскоро. „Всъщност ЕС създаде т.нар. звено за бързо реагиране, като идеята е всички заедно да се борим срещу пропагандата и фалшивите новини. За всички държави има притеснение, че 1/3 от следващия ЕП ще бъде зает от популисти и евроскептици. Такива са прогнозите, но нека да видим какво ще стане. Хубаво е да се чуват различни мнения, но понякога хората имат усещането, че се занимават в дребни неща и изпускат голямата картина за това, къде стои Европа в глобалния свят“, посочи тя и обясни, че критиките за ЕС могат да бъдат градивни стига да не са за неговото разпадане.  Във връзка със случващото се във Венецуела Захариева уточни, че всички 28 страни-членки на ЕС са се обединили около това, че изборите през 2017 г. не са били демократични. „Българската позиция е следната – венецуелският народ трябва да избере кой да го управлява. Ако изберат Мадуро, няма проблем. Но трябва да имат възможност да го изберат при демократични избори, а не опозицията да е в затвора“, коментира тя. „Ако САЩ предприемат военни интервенции във Венецуела, безспорно България ще запази неутралитет. Но това би бил най-лошият вариант“, посочи Захариева.", "date": "2019.02.22", "title": "Захариева: Ако САЩ предприемат военни интервенции във Венецуела, България ще запази неутралитет"}
{"url": "https://www.actualno.com/america/venecuelski-vojnici-ubiha-chovek-na-granicata-s-brazilija-news_723613.html", "text": "  Най-малко един човек е загинал, а още няколко са пострадали в южния венецуелски град Кумаракапай, в близост до границата с Бразилия, когато войници са открили огън по протестиращи, съобщиха пред Reuters „местни лидери и роднини на жертвите“, предаде \"Фокус\".     Очаквайте подробности.   ", "date": "2019.02.22", "title": "Венецуелски войници убиха човек на границата с Бразилия"}
{"url": "https://www.actualno.com/healthy/ekspert-imunizaciite-sreshtu-morbili-se-izvyrshvat-na-13-mesechna-i-12-godishna-vyzrast-news_723623.html", "text": "  Имунизациите против морбили се извършват на 13 месечна и 12 годишна възраст. Това каза за „Фокус“ д-р Лиляна Несторова, специалист по инфекциозни и вътрешни болести. Тя посочи, че морбилната инфекция е силно ограничена благодарение на ваксинациите. „Инкубационният период или времето от попадане на вируса в организма до изявата на първите клинични симптоми е доста разтегливо като периода е от 9 до 14 дни“, допълни д-р Несторова. Тя каза още, че при имунизираните този период може да бъде и по-дълъг като при тях заболяването протича по-леко. „Заболяването започва с повишена температура, отпадналост, безапетитие и изразен катарален синдром, което е ринит, който предизвиква запушване на носа, обилна носна секреция, суха и мъчителна кашлица съпроводена с режеща болка зад гръдната кост“, добави д-р Лиляна Несторова.     По думите й другите симптоми са свързани с болки в гърлото, зачервяване на конюнктивите като те могат да бъдат и входна врата на тази инфекция. „Този период трае около три дни като следващият период е свързан с обривен стадии, когато се появява обрива“, посочи специалистът. Лекарят коментира, че обривът при морбили започва на строго определени места. „Най-често тези места са области на кожата зад ушите като бързо се обхваща лицето и горните части на крайниците. След това се обхваща цялото тяло“, уточни д-р Лиляна Несторова. Тя заяви, че обривът е петнист като понякога при по-тежките случаи може да бъде хеморагичен като в началото е петнист и се слива като се получава характерния морбилен обрив. „Този период също трае три дни след което започва оздравителния период, в който температурата спада, общото състояние се подобрява и апетита също се подобрява“, допълни д-р Несторова. По думите й след изчезване на обрива настъпват промени в кожата от участъка на пигментация.   ", "date": "2019.02.22", "title": "Експерт: Имунизациите срещу морбили се извършват на 13 месечна и 12 годишна възраст"}
{"url": "https://www.actualno.com/ruse/marija-gabriel-razkri-vyzmojnostite-na-cifrovite-tehnologii-v-ruse-news_723592.html", "text": "  Еврокомисарят по цифрова икономика и цифрово общество Мария Габриел посети Русе. Тя се срещна с кметa Пламен Стоилов и зам.-кмета по европейско развитие д-р Страхил Карапчански. Обсъдени бяха а, вкл. , в рамките на която Община Русе спечели финансиране и така ще предлага на ключови локации в града.     „Несъмнено Вашето име е толкова разпознаваемо сред обществеността – усилената работа в интерес на страната ни и фокусирането към потребностите на хората ни карат да се гордеем, че имаме такъв достоен и работещ представител в европейския парламент, който освен това много подкрепя Русе“, каза градоначалникът.   Мария Габриел посети Английската езикова гимназия „Гео Милев“, където се срещна с ученици-посланици на Европейския парламент. Средношколците зададоха своите въпроси от  области на цифровия единен пазар, а еврокомисарят ги насърчи да инвестират в своите цифрови умения и компетентности, за да се възползват от предимствата на цифровия свят. Учениците говориха по темата „Тенденциите в развитието на училището като дигитална среда за обучение“.\r\nВ РУ „Ангел Кънчев“ еврокомисарят дискутира със студенти, преподаватели, представители на институции и предприемачи на тема „Цифровите технологии: възможности и предизвикателства“. 90% от бъдещите работни места ще изискват цифрови умения, а милиони европейци нямат такива. Мария Габриел отговори на актуални въпроси като: как бързото развитие на цифровите технологии променя реалността, в която живеем; какви умения ще са нужни, за да се възползваме от новите възможности на цифровия свят; какви са главните предизвикателства, пред които цифровизацията ни изправя и как да ги преодолеем, за да запазим конкурентоспособността си.  Финалният етап от нейната визита бе Центъра за речни информационни услуги, където е целия контрол на корабния трафик по река Дунав и се запозна с технологията и функционалността на оборудването.", "date": "2019.02.22", "title": "Мария Габриел разкри възможностите на цифровите технологии в Русе "}
{"url": "https://www.actualno.com/society/ot-ponedelnik-zapochva-rekonstrukcijata-na-vik-mrejata-po-ul-gen-parensov-mejdu-ul-shesti-septemvri-i-ul-shishman-news_723604.html", "text": "  От понеделник, 25 февруари започва реконструкцията на ВиК мрежата по ул. \"Ген. Паренсов\" в София, в отсечката между ул. \"6 септември\" и ул. \"Шишман\".     Работата на екипите на \"Софийска вода\" ЕАД трябва да приключи до 11 април при подходящи метеорологични условия. След това в участъка ще започнат работа строителите, които работят по проекта за обновяване на централната градска част. Ще бъде пренареден паважът, ще бъдат направени нови тротоари и ще бъде допълнено озеленяването. Ако няма съществена промяна на метеорологичните условия ремонтът трябва да приключи до 30 май.   ", "date": "2019.02.22", "title": "От понеделник започва реконструкцията на ВиК мрежата по ул. \"Ген. Паренсов\" между ул. \"Шести септември\" и ул. \"Шишман\""}
{"url": "https://www.actualno.com/society/sasht-prashtat-rejndjyri-u-nas-na-obuchenie-news_723637.html", "text": "  Съвместна българо-американска подготовка на въоръжените сили започва на полигон „Ново село“ в България, предава ТАСС. Тя ще продължи до 19 октомври. В петък пресцентърът на Министерството на отбраната на България е съобщил, че вече е започнала предислокацията на американския военен контингент в Европа на територията на балканската държава, пояснява руската телеграфна агенция, цитирана от \"Фокус\".     В съобщението се казва: \"С цел подготовка, смятано от днес, 22 февруари, започна предислокация [в България] на до 400 военни с необходимата екипировка, въоръжение по щат и боеприпаси от състава на Въоръжените сили на САЩ в Европа. Включени са също и бойни пехотни машини М2 Bradley, вертолети Blackhawk (многоцелеви вертолет \"Черен ястреб\" – бел. ТАСС) и Pave Hawk (многоцелеви вертолет за специални операции), самоходни миномети М1064, транспортна, помощна и ремонтна техника \".   В рамките на съвместната подготовка на учебния полигон ще се провеждат стрелби и тренировъчни полети на военни вертолети.", "date": "2019.02.22", "title": "САЩ пращат рейнджъри у нас на обучение"}
{"url": "https://www.actualno.com/asia/sasht-ostavjat-400-vojnici-v-sirija-news_723631.html", "text": "  САЩ ще оставят общо около 400 свои военнослужещи в Сирия, които ще бъдат разделени между зоната за сигурност, която беше договорена за Североизточна Сирия и американската военна база в Ат Танф, в близост до границата с Ирак и Йордания, съобщава Reuters, като се позовава на неназован източник от администрацията във Вашингтон, предаде \"Фокус\".     В петък събеседникът на британската агенция е уточнил, че 200-те войници в Североизточна Сирия ще бъдат част от контингент, наброяващ от 800 до 1500 души, съставен от европейски съюзници на НАТО, който ще отговаря за установяването и наблюдението на зоната за сигурност, договорена с Турция.   ", "date": "2019.02.22", "title": "САЩ оставят 400 войници в Сирия"}
{"url": "https://www.actualno.com/europe/rusija-syobshti-za-shema-za-prane-na-pari-predi-vota-v-moldova-news_723606.html", "text": "  Руските власти съобщиха в петък, че са открили схема за пране на пари, включваща мощния олигарх и политик в Молдова Влад Плахотнюк. Информацията се появи в публичното пространство два дни преди парламентарните избори в бившата съветска държава.     Руското министерство на вътрешните работи заяви, че е арестувало мъж в Московска област заради подозрителни сделки с чуждестранна валута, които са довели до изпирането на повече от 37 милиарда рубли (около 50 милиона евро).   В съобщението се казва, че Плахотнюк - смятан за най-могъщия човек в Молдова - е участвал в схемата. Плахотнюк, който е и лидер на управляващата Демократическа партия, притежава както руско, така и молдовско поданство.\r\nПарламентарните избори в Молдова през уикенда се очертават като тристранна надпревара между проруската социалистическа партия на президента Игор Додон, управляващата Демократическа партия и проевропейски съюз.  Партията на Плахотнюк заяви, че руското изявление е \"груба намеса\" в изборите в Молдова, които ще се проведат в неделя.\r\nРуските власти заявиха, че схемата за пране на пари протича между 2013 г. и 2014 г., когато средства в чуждестранна валута били прехвърлени на руски банкови сметки с помощта на подправени документи.   През 2017 г. Москва съобщи, че е разкрила мащабна престъпна операция, чрез която са били изпрани близо 21 милиарда долара от Русия с помощта на молдовски съдии.    Наречена \"Руската пералня\", сложната операция включвала фиктивни заеми между кухи компании. Руски следователи заявиха в петък, че са замесени близо 500 души, включително Вячаслав Платон, бивш депутат и един от най-богатите хора в Молдова.\r\nПлатон бе обвинен в Молдова и осъден на 18 години затвор за ролята си в аферата.", "date": "2019.02.22", "title": "Русия съобщи за схема за пране на пари преди вота в Молдова"}
{"url": "https://www.actualno.com/education/ministyr-vylchev-ako-vyrnatite-v-uchilishte-sa-32-33-hiljadi-deca-tova-e-kolosalen-rezultat-news_723545.html", "text": "  Взаимодействието на институциите и резултатите от този механизъм показват, че имаме над 40 хиляди новозаписани деца в училище. Една част от тях са 5-6 годишни, но дори да говорим за , това пак е колосален резултат. Това заяви министърът на образованието Красимир Вълчев в отговор на въпрос от от . Той участва в образователен форум, организиран от Варненския свободен университет в Пампорово с кметове от цялата страна.     „Аз децата няма да ги върна в училище. Ще ги върнат на институциите - учителите, социалните работници, полицаите, общинските служители. Това е армията от хора, на която ние разчитаме“, подчерта министърът.   По думите му държавата трябва да подкрепи тази армия от хора, като им създаде организация и координация. „ , особено в най-проблемните части, не може да убеди родителите, в някои случай той е и обект на агресия. Когато отидат заедно обаче се чувства в по-голяма степен силата на държавата“, посочи Вълчев.\r\nЗаписването обаче е само първоначалната стъпка, - допълни той. Много по-трудно е осигуряването на ежедневната им посещаемост и още по-трудно е да направим така, че да – не само знания, а умения и отношения. Всъщност в образованието така идва резултатът - количествените натрупвания водят до качествени изменения – каза министърът.  Според него формулата е , координирана работа на институциите за осигуряване правото им на образование, което е задължение на родителите плюс мотивирани и креативни учители.\r\n„Радвам се, че разговорът, който се води напоследък, акцентира върху мястото на правото на образование в йерархията на правата. Често спорим за това, защото искаме да свържем правото на образование с някаква друга помощ, да кажем помощ за отопление. От другата страна ни казват, че социалната помощ е свързана правото на живот, което е висше право. Въпросът е дали “, добави Красимир Вълчев.\r\nМеждувременно министърът е изпратил до ЕК писмо с настояване да се премахване въпрос в анкета, в който български ученици над 9 години и.       Анкетата е част от платформата на Еврокомисията за дигитализация на образованието SELFIE, която се разпространява в 28 страни-членки на Евросъюза и предлага за отговор на въпроса за пола 4 варианта– \"момче“, \"момиче“, \"друго“ и \"предпочитам да не казвам“.\r\nНад 900 български училища до момента са попълнили анкетата. По думите на Вълчев никое от 900-те училища, в които е влязла платформата, не е подало сигнал, че някой е възмутен. Сигналът бил от един-единствен родител до медиите.\r\n\"Аз самият неведнъж съм казвал, че в училище и като министър, и като родител, но анкетата не е на наш сървър, не можем да променяме, дори преводът не е наш. Може единствено ЕК, по наша молба, да го направи“, добави министър Вълчев.\r\nТой съобщи, че стартира два проекта по ОП „Наука и образование за интелигентен растеж“ - за допълнително обучение по български език в детските градини, и втория - за допълнително обучение за преодоляване на образователни трудности в училищата по всички предмети.\r\n„Това означава, че когато едно дете изостава, трябва да се работи с него. Тези допълнителни часове ще бъдат задължителни, обвързани с отсъствия и спиране на помощите“, уточни Вълчев.   ", "date": "2019.02.22", "title": "Министър Вълчев: Ако върнатите в училище са 32-33 хиляди деца, това е колосален резултат"}
{"url": "https://www.actualno.com/society/dunata-na-kymping-smokinja-e-bezvyzvratno-unishtojena-sochi-ekspertizata-news_723552.html", "text": "  Разораната с багер дюна на къмпинг \"Смокиня\" е безвъзвратно унищожена. Това сочат резултатите от извършената от Регионалната екоинспекция проверка.     Месец и половина, след като къмпинг \"Смокиня\" осъмна разоран от багер, вятърът е натрупал малко повече пясък и е заличил следите от машината, но дюна няма.   Полицията още не е установила собствениците на три каравани, незаконно вкопани в пясъка. Проверката кои са нарушителите е удължена до края на март.\r\nМеждувременно приключи проверката на туристическото министерство за нови случаи на увредени дюни по черноморското крайбрежие.  Мобилните групи на Министерството на туризма обходили всички плажове, на които има дюни. Нарушения не са констатирани.\r\nПлажовете с по-големи местообитания на дюни са край Созопол, Аркутино и Приморско на юг. И край Несебър и Шкорпиловци на север.   \"Нямаме нарушения други установени за разораване на дюни и възникване на някакви обекти на територията на морския плаж\", казва Боряна Петрова, експерт от дирекция.    Припомняме, че министърът на околната среда и водите Нено Димов , че има \"законова възможност да се накара разрушителя на дюната на \"Смокиня\" да я възстанови, което би било прецедент за България\".", "date": "2019.02.22", "title": "Дюната на къмпинг \"Смокиня\" е безвъзвратно унищожена, сочи експертизата"}
{"url": "https://www.actualno.com/politics/ninova-ako-dojdem-na-vlast-deputatite-koito-ne-rabotjat-njama-da-vzemat-nishto-news_723621.html", "text": "  \"Уважаеми управляващи, променете закона, намалете и замразете депутатските заплати и запишете, че който не работи, не получава нищо. Вие имате мнозинство, това решение е във Ваши ръце. Не го ли направите, ще се види истината. Не ви е грижа за справедливостта и народа, а само за собствения ви джоб.     Гарантирам, че ако българските граждани преценят, че БСП е достойна да управлява, това, което искаме днес, ще е едно от първите решения на следващото Народно събрание\", Корнелия Нинова с публикация в социалните мрежи.   \"ПГ на \"БСП за България\" напусна Народното събрание и заяви, че не желае да получава възнаграждения, командировъчни и да ползва служебни коли и разходи за гориво, докато отсъства от парламента. Съгласно Правилника за работа на парламента, дори да не ходиш на работа, получаваш част от заплатата си. Ние декларирахме, че не желаем и тези суми. За целта управляващите се заканиха да променят Правилника. Нека го направят, но ние поставихме въпроса да се гласува и нашето предложение, което внасяме за трети път и от три месеца стои без движение. Искаме да се реши принципно въпросът за депутатските заплати. Те растат на всеки три месеца автоматично с ръста на средната работна заплата. Това е несправедливо, икономически необосновано и морално укоримо. Несправедливо е над 2 милиона българи да живеят на прага на бедността, да се увеличават неравенствата, а заплатите на политическия елит да растат. Като поставихме така принципно въпроса и настоявайки да се приеме нашето предложение, управляващите взеха завой. За да не се отваря темата за намаляването на депутатските заплати, се отказаха от намерението си да променят Правилника за работа на парламента и да накажат БСП.\r\nТвърдят, че е наше законово право да получаваме пари, без да ходим на работа. Но законите се променят, нали?\", добави Нинова, по повод думите на председателят на парламента Цвета Караянчева, че депутатите на суми от Народното събрание.  ", "date": "2019.02.22", "title": "Нинова: Ако дойдем на власт, депутатите, които не работят, няма да вземат нищо"}
{"url": "https://www.actualno.com/europe/zagubata-na-bioraznoobrazieto-tejka-zaplaha-za-izhranvaneto-po-sveta-news_723469.html", "text": "  Растенията, насекомите и организмите, които са от решаващо значение за производството на храна, бележат рязък спад, твърди ООН.     Способността на света да произвежда храна е подкопана от неуспеха на човечеството да защити биологичното разнообразие, според първото подобно проучване на ООН за растенията, животните и микроорганизмите, които помагат да има храна в нашите чинии.   Ясното предупреждение беше отправено от Организацията за храни и земеделие, след като учените откриха доказателства, че природните системи за подпомагане, които подкрепят човешкия режим на хранене, се влошават по света, тъй като стопанствата, градовете и заводите ограбват земята и изпомпват химикали.\r\nПрез последните две десетилетия приблизително 20% от земната растителна площ е станала по-малко продуктивна, се казва в доклада.  В него се отбелязва \"изтощителна\" загуба на почвено биоразнообразие - гори, тревни пространства, коралови рифове, мангрови гори, находища на водорасли, както и загуба на генетично разнообразие сред растителните и животински видове. В океаните една трета от риболовните зони са опустошени.\r\nМного видове, които индиректно участват в производството на храни, като например птиците, унищожаващи вредители на културите и мангровите дървета, подпомагащи пречистването на водата, са по-малко, отколкото в миналото в цели 91 страни.\r\n63% от растенията, 11% от птиците и 5% от рибите и гъбите са на изчезване. Опрашващите видове, които предоставят основни услуги на три четвърти от световните култури, са застрашени. Освен подробно документирания спад на пчели и други насекоми, докладът отбелязва, че 17% от гръбначните опрашители, като прилепите и птиците, са застрашени от изчезване.       Веднъж изгубени, видовете, които са от решаващо значение за нашите хранителни системи, не могат да бъдат възстановени. Това поставя бъдещето на нашата храна и околна среда под сериозна заплаха.\r\n\"Основите на нашите хранителни системи са подкопани\", пише в проучването Грациано да Силва, генерален директор на Организацията за храни и земеделие. \"Части от общия доклад създават мрачна картина. Налице е дълбока загриженост, че в толкова много производствени системи в толкова много страни се твърди, че биоразнообразието за храните и селското стопанство и предоставяните от него екосистемни услуги, са в упадък.\"\r\nСелското стопанство често е обвинявано, поради промени в използването на земята и неустойчиви управленчески практики, като прекомерна експлоатация на почвата и третиране с пестициди, хербициди и други агрохимикали.\r\nПовечето страни заявяват, че основният двигател за загубата на биоразнообразие е преобразуването на земята, тъй като горите са изсичани за селскостопански цели, а ливадните площи са покрити с бетон за целите на градове, фабрики и пътища. Сред другите причини са свръхексплоатацията във водоснабдяването, замърсяването, разпространението на инвазивни видове и изменението на климата.\r\nТенденцията е към еднообразие. Въпреки че светът произвежда повече храна, отколкото в миналото, тя разчита на непрекъснато разширяващите се монокултури.      Две трети от растителната продукция идва само от 9 растителни вида (захарна тръстика, царевица, ориз, пшеница, картофи, соя, плодове от маслодайна палма, захарно цвекло и маниока), докато много от останалите 6 000 култивирани вида са намалели и източниците на диворастяща храна стават все по-трудни за намиране.\r\nВъпреки че потребителите засега не забелязват никаква промяна, когато отиват да пазаруват, авторите на доклада казват, че това може да се промени.\r\n„Супермаркетите са пълни с храна, но най-вече внесена от други страни и няма много разновидности. Зависимостта от малък брой видове означава, че те са по-податливи на зарази и изменение на климата. Това прави производството на храни по-малко устойчиво\", предупреждава Джули Белангер, координатор на доклада.\r\nКато пример, докладът отбелязва, че прекалената зависимост от тесен кръг от видове е основен фактор за глада, причинен от болест по картофите в Ирландия през 40-те години на миналия век, срива в зърнените култури в САЩ през 20-ти век и загубите от производство на таро в Самоа през 90-те години.\r\n\"Налице е спешна нужда да се промени начинът, по който се произвежда храна и да се гарантира, че биологичното разнообразие не е нещо, което ще бъде пренебрегнато, а ще се третира като незаменим ресурс и ключова част от стратегиите за управление\", казва Белангер.   Биологичното земеделие, например, сега обхваща 58 млн. хектара (143 м.кв.) в световен мащаб, но това е само 1% от глобалната земеделска земя.\r\nДокладът призовава за повишен интерес на правителствата към биоразнообразието, тема, която рядко получава същото внимание като изменението на климата. Много държави съобщават за икономически загуби, причинени от изчезващи или променящи се екосистеми. Ирландия, Норвегия, Полша и Швейцария отбелязват намаляващи популации на пчели. Египет е загрижен, че рибната промишленост ще пострада, защото рибите мигрират на север поради повишаването на температурите на океана. Гамбия съобщава, че общностите са принудени да купуват скъпо струващи промишлени продукти, тъй като свободните източници на дива храна стават все по-оскъдни.\r\nКризата с биологичното разнообразие трябва да бъде издигната глобално на дневен ред с дискусия на следващата Г-7 през април, Световния конгрес за опазване през юни, а след това и на голямата конференция на ООН в Пекин през следващата година.\r\n„По целия свят библиотеката на живота, развиваща се в продължение на милиарди години - нашето биоразнообразие - се унищожава, трови, замърсява, ограбва, ограбва, изсмуква и изгаря със скорост, невиждана в човешката история“, алармира ирландският президент Майкъл Хигинс на конференция за биологичното разнообразие в Дъблин в четвъртък.", "date": "2019.02.22", "title": "Загубата на биоразнообразието – тежка заплаха за изхранването по света"}
{"url": "https://www.actualno.com/sofia/naprejenieto-sred-slujitelite-sloji-na-tezgjaha-noshtnija-transport-v-sofija-news_723523.html", "text": "  Ще бъде ли закрит нощният градски транспорт? Този въпрос излиза на дневен ред след като транспортните синдикати към КТ \"Подкрепа\" е КНСБ са се обединили около исканията за разреждане на дневните линии в София и закриване на въобще на нощните. За това алармираха от неправителствената организация \"Спаси София\".     \"Така ли се изпълнява на кмета Йорданка Фандъкова? С още орязване и разреждане на дневния транспорт, който и без това през годините беше разреждан многократно? Това ли е \"развитият\" градски транспорт, в който уж все много се инвестира и за който все много се правеше?\", питат от гражданската инициатива.\r\n\"Логично е обидените синдикални лидери, които изведнъж се оказаха в медийния фокус, за да обясняват, защо шофьорите работят в мизерни условия и със стотици извънредни часове, да искат да си го \"върнат\". Това е очакваната реакция на безполезни, страхливи хора, хванати, че не вършат никаква полезна дейност, въпреки че всеки месец от заплатите на хиляди служители се отчисляват немалко пари за тяхното съществуване\", пишат в своята позиция от \"Спаси София\".\r\n\"Затова отново настояваме за незабавната оставка на председателката на транспортната комисия в Столичния общински съвет (СОС) Екатерина Йорданова. Тя се намира в тежък конфликт на интереси - освен общински съветник от управляващата партия, г-жа Йорданова е същевременно и председател на транспортните синдикати към КНСБ, а дъщеря ѝ е назначена като съпредседател на младежките синдикати. Шуробаджанащината, оплела синдикатите трябва да бъде прекратена, за да могат те най-сетне да влязат в ролята си на защитници на правата на работниците. Добре разбираме и че редовият синдикален служител също е жертва на самозабравилите се ръководители\", уточняват от организацията.   Г-жо Фандъкова, г-н Дончо Барбалов (Транспорт за София), очакваме от вас категорична позиция в подкрепа на . Добре ви е известно, че 14-те шофьори, които го обслужват, са нищожен процент от над 2000 водачи, работещи в цялата система, и закриването му с нищо няма да подобри условията на труд. Очакваме да се противопоставите на синдикалния начин за решаване на проблемите - \"Няма транспорт, няма проблем\"!\", завършва позицията на \"Спаси София\".", "date": "2019.02.22", "title": "Напрежението сред служителите сложи на тезгяха нощния транспорт в София"}
{"url": "https://www.actualno.com/football/jrebijat-e-hvyrlen-jasni-sa-18-finalnite-dvojki-v-liga-evropa-news_723556.html", "text": "  Станаха ясни всички 1/8-финални двойки в Лига Европа, след като бе изтеглен жребият с отборите в Нион, Швейцария.     Първите мачове ще се състоят на 7 март, а реваншите ще се изиграят на следващата седмица - 14 март.   Големите фаворити в турнира засега се разминаха помежду си. \r\nЧелси ще се изправи срещу украинския Динамо, Интер ще срещне коравия германски Айнтрахт.  Арсенал ще играе с френския Рен, а рекордьорът по трофеи в турнира - Севиля, ще се изправи срещу Славия (Прага).\r\nВижте всички двойки в .", "date": "2019.02.22", "title": "Жребият е хвърлен: Ясни са 1/8 - финалните двойки в Лига Европа"}
{"url": "https://www.actualno.com/society/sedmicata-v-absurdi-18-22-fevruari-news_722537.html", "text": "              Работещите българи имат средно по близо 3000 лева за втора пенсия, натрупани в личните им партиди в универсалните пенсионни фондове, сочат данните на Комисията за финансов надзор към края на 2018-та година, пише в. \"Труд\". А в. \"Сега\" пресмята, че всъщност след като 5 месеца средната сума е била над 3000 лева, вече е малко под тази граница. : Правете си значи сметката като се пенсионирате колко ще живеете!      Прокурорската за престъпление по служба и търговия с влияние срещу финансовия министър Владислав Горанов зависи изцяло от решението на антикорупционната комисия (КПКОНПИ) дали той е в конфликт на интереси. Това стана ясно от обясненията на говорителя на главния прокурор Румяна Арнаудова. : Чака Михаля ...  Министерство на вътрешните работи е получило дарения за 1 195 421 лв. за миналата година въпреки бюджета си от над 1 млрд. лв. Начело сред дарителите са чуждите посолства - с 536 хил. лева. Втори по ред дарители са общините - там даренията са в размер на 434 644 лева. : Узаконена корупция!    Евродепутатът Николай Бареков обяви, че става учител по български език и литература. Бареков написа в своя профил във Facebook, че ще предприеме стъпки в тази посока, като подаде молбата си за работа в Министерството на образованието и науката (МОН) и ще очаква да бъде разпределен за позицията. : По английска литература, разбира се!  Партия ГЕРБ ще възстанови \"по подходящия начин т. нар. преференциално гласуване\". Това заяви на пресконференция в централата на политическата формация народният представител от ГЕРБ Георги Марков.\r\n\"Не е отпаднала преференцията, вдигнат е прага, но това не беше казано или обяснено. Ще се върне старото положение – или чрез ветото на президента, което той ще наложи и ние ще се съобразим с него, или ще се внесе спешна промяна на закона\", обясни премиерът Борисов. : Браво, бате Бойко, във форма си с въртележката!   Колективен иск от 16 американски щата, водени от Калифорния, е внесен срещу американския президент Доналд Тръмп. Причината решението му да обяви национално . : Забавно е да бъде съден президент за политическо решение и не се случва често  Изгубен акт за раждане отвежда семейството от квартал \"Акациите\" в отдела за административно обслужване на граждани. Родителите обяснили, че възобновяването на документа е заради пътуване в чужбина. Странното им поведение, обаче усъмнило служителите. При разговор с момичето, то споделило истинските мотиви на родителите - извеждане зад граница, въпреки неговото нежелание. : Когато \"традициите\" промиват мозъка - който иска да си продава децата за булки, наказание!   900 000 лева ще даде държавата за изпълнение на Комуникационна стратегия на България за ЕС през тази година. Бюджетът ще бъде разделен поравно за изпълнение на национален и международен план. : Ако 12 години не сме се запознали, значи няма надежда!  „Топлофикация – София“ ЕАД отнася 10 000 лева глоба по Закона за защита на личните данни, защото поиска от смолянчанина Стефан Иванов да плати сметката на софиянец със същото име. : Браво, само че е малко!  Предложението за това бе на председателя на комисията Данаил Кирилов, което срещна одобреното на мнозинството. Причината – да бъде изчакано становището на администрацията на президента, тъй като гласуваните промени, срещу което се надигна голямо обществено недоволство, все още не са влезли в сила (срокът е 14 дни след приемане на второ четене в пленарна зала), а по темата се обсъжда и евентуално вето от страна на държавния глава. : Сега президентът може да поиска Бойко Борисов да му се помоли!   Не е стока и не е услуга – това е държавна такса. Така проф. Олег Асенов, ръководител на отдел \"Управление на информационните системи и инфраструктура\" в Националното тол управление, обясни защо държавата стигна дотам, че не връща пари при грешки във въвеждането на регистрационен номер, когато си купуваш електронна винетка. : Научно доказателство къде еволюцията е спряла, врътнала се е и е преминала в дееволюция!  Жената, на име Веселинка, всъщност била муле в класическа схема на  телефонна измама, но \"по време на работа\" попаднала на районен прокурор  от Варна. : Нагледно доказателство, че никога не е късно да станеш за резил.  Нашите колеги са били в района на снимките. Не са установили нарушения и това е написано в прессъобщението. Това заявиха служители от Дирекция Национален парк \"Рила\" пред във връзка с информацията от Министерството на околната среда и водите, че по сигнал от Facebook екипът на прочутия експерт по оцеляване Беър Грилс ще отнесе , като навлизане и плуване във водния басейн на Каракашевото езеро, палене на огън и ловене и умъртвяване на животински видове.\r\nНа уточняващ въпрос от наша страна как служители на ДНП \"Рила\" са били с екипите на Грилс, а не са установили нарушения, от парка посочиха, че техни служители (трима) са били непрекъснато в района на снимките и ако са установили нарушения, са щели веднага да санкционират извършителя/те. Представители на парк \"Рила\" коментираха, че през двата снимачни дни служители са били на място, \"но не са били свидетели на нарушението в рамките на установеното със заповедта време за снимки\".\r\nВпоследствие успяхме да се свържем и с директора на парк \"Рила\" Красимир Андонов. Той направи предположение, че хората на Грилс за предприели самосиндикално заснемане на кадри извън разрешените с негова заповед часове за снимки. Андонов изрично посочи, че това е негово предположение и тепърва ще се установява в действителност какво се е случило. : Колко много обяснения - я просто да си кажат под коя сянка бяха опънали скарата преди година и половина!   От няколко дни кипи възмущение сред родители и политици заради европейска анкета, която се разпространява из български училища. Става дума за инструмента SELFIE, с чиято помощ училищата могат да оценят своето равнище на преподаване в ерата на дигиталните технологии. В рамките на този инструмент е включена анкета, в която наред с другите въпроси учениците трябва да посочат своя пол, а възможностите за отговор са \"момче\", \"момиче\", \"друго\" и „предпочитам да не казвам“. Именно този въпрос породи обвинения, че се нарушава конституцията, че се проповядва джендър идеология в училищата и че се събира информация за сексуалната ориентация на децата, с която може да се злоупотребява. : Де да се бяха възмутили така и за Изборния кодекс ...  Директорът на парк \"Рила\" Красимир Андонов не каза колко точно ще са санкциите за Грилс, но посочи, че в неговия случай има три нарушения - навлизане и плуване във водния басейн на Каракашево езеро, палене на огън, ловене и умъртвяване на животински видове. Директорът обаче съобщи друго - че глобата за хорото в Бъбрека още не е платена и щял да иска съдействие от НАП, т.е. още не е поискал такова. : Нищо де, Беър ще плати, само да стане юбилей!  Лидерът на ВМРО похвали Бойко Борисов за реакцията му за преференциите, като уточни, че Борисов научил от него на конференцията по сигурността в Мюнхен какво е станало. Може би премахването на мажоритарния вот е сметка да се задържи властта, добави Каракачанов. Според него такива изменения само действали против този, който ги прави. Ако искаме да не караме хората да псуват на майка парламентаризма, трябва да спрем с всякакви тарикатлъци, каза още Каракачанов, като в тарикатлъците включи и електронното гласуване, което било отхвърлено навсякъде.\r\nТой е категоричен – проблемът с ромите сега бил 20 пъти по-голям, отколкото през 1990 година. Нямаше някакви измислени правозащитни организации, които да ходят да защитават изнасилили възрастни жени, защото при ареста полицай им ударил шамар, образно се изрази лидерът на ВМРО по отношение на основния принцип на правовата държава – невинен до доказване на противното. : Тарикатлък е Каракачанов във властта!  Това излезе от изказване на председателя на парламента Цвета Караянчева, която коментира темата след изричното волеизявление на председателя на БСП Корнелия Нинова, че червените депутати не искат да вземат никаква заплата, докато не са в пленарна зала. : Милите - никакво отказване от заплатата, по правилник е. Ако напишем в правилника на Народното събрание да скочат от покрива, ще изпълняват явно!  Ало-измамници са се пробвали с обаждания и в МВР, но успеваемостта на полицаите не е като в случая с . Това съобщи в кулоарите на парламента вътрешният министър Младен Маринов. : Те МВР не могат да се похвалят и с успеваемостта на чистачката в затвора! ", "date": "2019.02.22", "title": "Седмицата в абсурди (18 - 22 февруари)"}
{"url": "https://www.actualno.com/politics/kmetyt-na-kyrdjali-gerb-sa-se-srasnali-s-vlastta-news_723630.html", "text": "  Управляващата коалиция не е полезна нито за страната, нито за лицето й пред света. Това каза пред „Фокус“ кметът на Община Кърджали и заместник-председател на Национално сдружение на общините в Република България Хасан Азис.     ПП ГЕРБ се е сраснала с властта и подкопава основите на демокрацията, каза още той и добави, че състоянието на държавата във всички сектори е в негативен аспект. Засилената емиграция на български граждани е най-категоричната оценка на хората към управлението, коментира той. „Разочарованието е голямо. Няма по-категорична и по-жестока оценка за едно управление от напускането на страната, управлявана от определена коалиция, от сънародниците ни. Всичко друго може да се приема като декларация, оценка, която може да се оспори. Но никой не може да оспори повече от милион и половина български граждани, които са напуснали страната ни. Кой ще даде отговор и кой ще носи отговорност за това“, попита той. Хасан Азис каза още, че някой трябва да носи отговорност за състоянието на България и този някой не е ДПС. Той обясни, че в момента партията е наричана удобният виновник и патерица на сегашното управление, но това не е така.   ", "date": "2019.02.22", "title": "Кметът на Кърджали: ГЕРБ са се сраснали с властта"}
{"url": "https://www.actualno.com/vraza/romantichni-variacii-na-pianista-stivyn-vanhauyrt-sys-simfonieta-vraca-news_723554.html", "text": "  Белгийският пианист Стивън Ванхауърт ще свири тази вечер заедно със „Симфониета - Враца “. Концертът слага началото на европейското турне на маестрото, . В програмата са включени „Симфонични вариации за пиано и оркестър“ от Цезар Франк, “Вариации по тема от Хайдн“ от Йоханес Брамс и други. Диригент е Христо Павлов.     „Мисля, че днес музикантите са длъжни да ангажират вниманието на аудиторията и да привлекат по-специално на младите слушатели“, казва музикантът. Той е роден в Белгия, понастоящем живее и работи в Лос Анжелис /САЩ/.\r\nВ Брюксел развива уменията си в Консерваторията при своя преподавател проф. Боян Воденичаров. Изнася концерти и рецитали в някои от най-престижните концертни зали на четири континента. Радва се на сътрудничество с други музиканти и постоянно участва във фестивали за камерна музика по целия свят.  Носител е на наградата „Морис Льофран“, Ротарианската награда, наградата „Галиот“ и Голямата награда на Международния конкурс в Лос Анджелис през 2004 година.Стивън Ванхауърт е включен в списъка с артисти на „Стейнуей“, което пианистът определя като огромна чест и признание.\r\nМузикалната проява започва от 19 ч. в Градската концертна зала. Билети се продават на касата в новия билетен център до х-л „Хемус“.  ", "date": "2019.02.22", "title": "„Романтични вариации“ на пианиста Стивън Ванхауърт със „Симфониета - Враца“ "}
{"url": "https://www.actualno.com/balkani/kosovo-iska-obedinenie-s-makedonija-i-cherna-gora-sreshtu-syrbija-news_723627.html", "text": "  Председателят на „Демократическата партия на Косово“ (ПДК) и председател на парламента на страната Кадри Весели даде интервю пред прищинската телевизия КТВ, в което призова Македония и Черна гора да се обединят с Косово срещу Сърбия, предава електронното издание на вестник „Нова Македония“, цитирано от \"Фокус\".     „Македония и Черна гора са в НАТО, ние не сме, да се обединим всички заедно срещу Сърбия“, заяви Весели.\r\nПървите реакции от Сърбия на това изказване бяха, че председателят на косовския парламент само е потвърдил това, което Белград говори на международната общност от години – „Албанците имат намерение да дестабилизират Балканите, а и региона“.   „Ще се изправя срещу Сърбия, както го направих преди 20 години. Ако е Божията воля, повече няма да има война. Но не дай Боже Сърбия да пробие границата с Косово, не вярвам, че ще си остана у дома. Не искам това да се случи, но по-добре аз да пострадам, отколкото войник от Косовските сили за сигурност (КСС)“, заяви още Весели.  „Не съм в политиката да се състезавам дали е по-силен Хашим (Тачи, президентът на Косово), Иса (Мустафа, бивш премиер на Косово и лидер на „Демократическата лига на Косово (ЛДК)), или Рамуш (Харадинай, премиер на Косово), аз съм само срещу (президентът на Сърбия Александър) Вучич“, подчерта Весели, който е убеден, че правителството в Прищина никога не може да падне заради исканията на Сърбия и заради наложените 100-процентови мита върху сръбските стоки.\r\n„Нова Македония“ припомня, че наскоро сръбският президент определи Весели като „господар на Косово“, човек в сянка, който преди това е бил началник на разузнавателната служба на Армията за освобождение на Косово, а сега е лидер на управляващата „Демократическа партия на Косово“ и председател на местния парламент.\r\nПреди време, когато Вучич обяви, че иска да отиде в Косово, Весели заплаши да арестува президента на Сърбия, ако реши да посети язовира Газивода, отбелязва още вестникът.    ", "date": "2019.02.22", "title": "Косово иска обединение с Македония и Черна гора срещу Сърбия"}
{"url": "https://www.actualno.com/curious/dneven-horoskop-za-23-fevruari-news_723472.html", "text": "        Тази събота избягвайте да се занимавате с неща, които са ви слабо познати. Рискувате да се нараните заради недостатъчно опит и информация. През този ден не вярвайте на слухове. Някой ще се опита да очерни ваш приятел. Помислете как бихте се чувствали, ако сте на негово място.   Ако искате да постигнете целите си не огласявайте намеренията си на всеослушание. Тихо преследвайте целите си и ще успеете.     Днес бъдете внимателни в изказа си. Има риск да нараните някого с непремерени думи. По-добре ги запазете за себе си. Днес ще ви се наложи да се занимаете с извънредни дейности. Не съжалявайте, защото по този начин си спестявате бъдещи неприятни занимавки. Отменете ги сега. Тихата обстановка днес ще ви даде повече удовлетворение от шумната приятелска компания. Не се колебайте да откажете покана и да останете у дома.   Тази събота може да се превърнете в изключително търсена личност. Не се подавайте на суетата и изключете телефона си. Вашето спокойствие е най-важно.    Тази събота не позволявайте някой друг да определя правилата. Прекарайте деня според нуждите ви. Повишете тонуса си с повече сън. Тази събота не се осланяйте на страховете си. Потърсете експертно мнение, с което да се съобразите. Интепретациите сега не са подходящи.    Това е ден, в който е добре да избягвате разговори по спорни въпроси. Изказването на мнението ви може да предизвика конфликт и да ви навлече неприятности. Тази събота може да изпитате известен дискомфорт, но това ще ви доведе до гениално хрумване. Така и интересното занимание през деня ще ви е осигурено. Бездействието няма да ви помогне при справянето с даден проблем. Сега е необходимо да вложите максимално усилия и да спазвате твърдо начертан график.", "date": "2019.02.22", "title": "Дневен хороскоп за 23 февруари"}
{"url": "https://www.actualno.com/balkani/sekretar-na-avto-organizacija-v-syrbija-ubi-direktora-news_723626.html", "text": "  Директорът на Авто-мото съюзът на Сърбия Мирко Бутулия, който е и президент на хандбалния клуб „Цървена Звезда“ бе застрелян и убит от генералния секретар на организацията Предраг Джурджев, когато се опитал да прекрати свадата му с друг служител в централата на Съюза в центъра на Белград, съобщава електронното издание на вестник Blic, цитирано от \"Фокус\".     Според информацията на вестника, Джурджев влязъл в свада с един служителите и те се сбили, когато Бутулия се включил в опит да разтърве двамата, да арбитрира и да намали страстите. Тогава обаче Джурджев извадил пистолет и застрелял Бутулия.   Според източниците на „Блиц“, генералният секретар стрелял пет пъто по Бутулия – четири пъти в гърдите и един в главата. След това излязъл от канцеларията и отишъл в друга стая, където, в момент на нервно разстройство, се застрелял в челото.\r\nСекретарката на Бутулия чула стрелбата и се втурнала към офиса на шефа си, но после видяла, че в паника изплашеният й колега скача през прозореца на офиса, който се намира на първия етаж.  Тя също е скочила от около два метра и е останала невредима.\r\nДжурждев е загинал на място, докато Бутулия е издъхнал от нараняванията си в болница, в около 16:25 часа българско време.   ", "date": "2019.02.22", "title": "Секретар на авто организация в Сърбия уби директора "}
{"url": "https://www.actualno.com/business/ek-uvelichava-nacionalnite-pomoshti-za-zemedelskite-stopani-news_723551.html", "text": "  Европейската комисия прие преразгледани правила за държавната помощ в сектора на селското стопанство (т.нар. минимална помощ или помощ de minimis), с които се увеличава максималният размер на средствата, които националните органи могат да отпуснат за подпомагане на земеделските стопани, без да е необходимо предварително одобрение от Комисията, съобщиха от ЕК.     Благодарение на това решение държавите от ЕС ще имат възможност да увеличат подкрепата за земеделските стопани, без да се нарушава функционирането на пазара, като същевременно се намали административната тежест за националните органи.   Максималният размер на помощта, която може да бъде предоставена на едно земеделско стопанство за тригодишен период, ще се увеличи от 15 000 евро на 20 000 евро.\r\nЗа да се избегне евентуално нарушаване на конкуренцията, всяка държава от ЕС разполага с максимална сума на национално ниво, която не може да надхвърля. Националният таван се определя в размер на 1,25 % от годишната селскостопанска продукция на съответната държава през същия тригодишен период (в сравнение с 1 % съгласно сегашните правила).  Ако за даден селскостопански сектор съответната държава не изразходва повече от 50 % от общия си пакет за национална помощ, тя може допълнително да увеличи размера на минималната помощ за едно стопанство до 25 000 евро, а националният таван – до 1,5 % от годишната продукция.\r\nУвеличението на таваните влиза в сила на 14 март и може да се прилага със задна дата по отношение на помощите, които отговарят на всички условия.", "date": "2019.02.22", "title": "ЕК увеличава националните помощи за земеделските стопани"}
{"url": "https://www.actualno.com/analysis/sasht-izvivat-rycete-na-prishtina-zaradi-mitoto-za-srybski-stoki-news_723570.html", "text": "  Съединените щати наложиха на Косово нова \"наказателна\" мярка заради отказа на искането на Вашингтон да премахне 100% вносното мито върху вноса от Сърбия и Босна и Херцеговина.     Вестник \"Зери\" съобщава от свои източници, че САЩ са отказали поканата към косовското правителство за участие в осем програми в Европейския център за изследвания в областта на сигурността \"Джордж Маршал“ в Германия.   Посолството на САЩ в Прищина потвърди пред вестника новината за отлагането на тези програми.\r\n„Посолството на САЩ може да потвърди, че поканите за участие на Косово в осем програми, които започват през март и продължават до септември, се отлагат.  Европейски център за изследвания в областта на сигурността \"Джордж Маршал“ третира предизвикателствата на транснационалната и регионалната сигурност. Тези предизвикателства са обхванати от тези семинари / програми“, казаха от американската дипломатическа мисия.\r\nКосовският премиер Рамуш Харадинай упорито отхвърля искането на САЩ за премахване на митото за Сърбия и БиХ, поради което посолството в Прищина не му издаде виза за молитвена закуска, която се проведе във Вашингтон този месец, организирана от президента Доналд Тръмп.   Освен това по същата причина посещение в Косово от висш американски военен служител бе отложено преди няколко седмици.    ", "date": "2019.02.22", "title": "САЩ извиват ръцете на Прищина заради митото за сръбски стоки "}
{"url": "https://www.actualno.com/showbusiness/arestuvaha-aktior-insceniral-napadenie-sreshtu-sebe-si-za-po-visoka-zaplata-news_723582.html", "text": "  Американският актьор Джуси Смолет бе арестуван заради това, че инсценирал нападение срещу самия себе си. Според полицията в Чикаго той платил на двама братя, за да инсценират нападение срещу него по расистки и хомофобски подбуди, съобщи Нова телевизия. Актьорът постъпил така, защото бил недоволен от заплатата си в телевизионния сериал \"Империя\" и искал да се издигне в кариерата си. Срещу Джуси Смолет са повдигнати обвинения, че е излъгал полицията за предполагаемото нападение от 29 януари.     „Смолет се е възползвал от болката и гнева от расизма, за да се издигне в кариерата. Изумен съм! Питам се защо някой, особено афроамериканец, ще използва този символизъм, за да отправя фалшиви обвинения. Смолет платил 3500 долара, за да се инсценира това нападение и да повлече репутацията на Чикаго през мръсотия на съдебен процес”, заяви началникът на полицията в Чикаго Еди Джонсън.   ", "date": "2019.02.22", "title": "Арестуваха актьор, инсценирал нападение срещу себе си за по-висока заплата"}
{"url": "https://www.actualno.com/society/3000-peshehodci-presichat-nepravilno-450-shofiori-ne-spirat-na-peshehodni-pyteki-news_723558.html", "text": "  3000 пешеходци са засечени да пресичат неправилно, а 450 шофьори са отнели предимството на пешеходци на пешеходна пътека. Това показват резултатите от операция на МВР, проведена между 4 и 15 февруари, чиято цел е да провери дали пешеходците спазват правилата за движение.     „Установено е, че при повече от 100 случаи пешеходци съпровождат малки деца и пресичат неправилно“, посочва инспекторът от отдел \"Пътна полиция\" към Главна дирекция \"Национална полиция\" Илия Георгиев, цитиран от агенция „Фокус“.   „Планирано е провеждането на акции и в останалото време от годината, най-вече в дните, в които се очаква интензивен поток от пешеходци, като празнични дни и училищни празници“, съобщава инспектор Георгиев.\r\nСпоред Закона за движение по пътищата пешеходците също са участници в движението по пътищата и към тях има разписани редица задължения, като пресичане само на обозначените за целта места, забрана да прескачат ограничителните пътни съоръжения и да се движат само по тротоара или банкета на пътното платно, ако няма тротоар.  ", "date": "2019.02.22", "title": "3000 пешеходци пресичат неправилно, 450 шофьори не спират на пешеходни пътеки"}
{"url": "https://www.actualno.com/america/77-po-rihter-raztyrsi-ekvador-snimka-news_723522.html", "text": "  Земетресение с магнитуд от 7,7 по Рихтер разтърси източната част на Еквадор, съобщи РИА Новости по данни на геофизичния институт на САЩ. По данни на европейския сеизмологичен център магнитудът е 7,5 по Рихтер.     Трусът е регистриран в 10,17 часа в на 22 февруари на 132 км от град Палор. Най-близкият голям град е Макас с население от 23 700 жители - на 128 километра, а столицата Кито е на 271 километра. Там живеят 1,4 млн. души.   Земетресението е с дълбочина 152 км. Данни за жертви и разрушения до момента няма.   ", "date": "2019.02.22", "title": "7,7 по Рихтер разтърси Еквадор (СНИМКА)"}
{"url": "https://www.actualno.com/cars/bmw-i-daimler-s-obsht-proekt-za-1-mlrd-evro-news_723560.html", "text": "Линдзи Вон, Аксел Лунд Свиндал, Марсел Хиршер... Ако сте чували тези имена, но не сте напълно наясно със спорта, в който се превърнаха в звезди, то това видео може да ви е от полза.  Алпийските ски са привлекателен, но и много опасен и изискващ спорт. Той се радва на голям зрителски интерес в Европа и САЩ. Принос за това носи и фактът, че ските са и спорт, който се практикува от много хора по света. В следващите три дни Банско е домакин на кръг от СветовнаГерманските автомобилни гиганти BMW и Daimler ще инвестират 1 милиард евро в съвместни проекти  за устойчива мобилност, съобщиха на съвместна пресконференция шефовете на двата производителя. Става дума за пет различни начинания, които целят адаптиране към новите тенденции в транспорта и опит за конкуриране на компании като Uber. \"60-те милиона клиенти, които вече имаме, ще могат да се възползват от интегрирани, устойчиви системи за споделени пътувания, паркиране и зареждане на електромобили, мултимодални транспортни услуги\", обясни председателят на управителния борд на BMW Харалд Крюгер. \"Имаме ясна визия - тези пет проекта ще се слеят, за да формират еднинно мобилно портфолио с електрически, самоуправляващи се транспортни средства\", допълни той. Сътрудничеството се състои от пет съвместни предприятия: REACH NOW за мултимодални услуги, CHARGE NOW за зареждане на електрически автомобили, FREE NOW за таксиметрови пътувания, PARK NOW за паркиране и SHARE NOW за споделяне на автомобили. Благодарение на тях BMW Group и Daimler AG ще предлагат решения за градовете и общините, за да може трафикът за бъде оформен по-ефективно и устойчиво. С наложилите се вече услуги, това сътрудничество разполага с нужните ресурси за устойчива градска мобилност и нейното последователно развитие.", "date": "2019.02.22", "title": "BMW и Daimler с общ проект за 1 млрд. евро"}
{"url": "https://www.actualno.com/ruse/obshtina-ruse-predstavi-regiona-na-turisticheski-izlojenija-v-sofija-i-belgrad-news_723568.html", "text": "  В Белград, Сърбия се откри 41-вото Международно туристическо изложение (IFT) в Белград, където Община Русе се представя в рамките на щанда на Република България. Изложението е най-голямото в Сърбия, предназначено както за масова публика, така и за професионалисти в бранша.     Сърбия е сред осемте водещи пазари за входящ туризъм за България, по информация на нашето Министерство на туризма. През 2018 г., посетилите България сръбски туристи са над 421 000, . Българите, посетили  западната ни съседка през 2018 г. са около 500 000 , което също бележи ръст с 6,7% спрямо 2017 г.\r\nДиректорът на Общинско предприятие „Русе Арт” Мариан Савов присъства в Белград на подписването на меморандум за разбирателство между туристическите министерства на България и Сърбия. Документът беше официално подписан от министъра на туризма на България Николина Ангелкова и Расим Ляич, вицепремиер и министър на търговията, туризма и телекомуникациите на западната ни съседка. България е партньор на международния туристически форум в Сърбия, на който се представят стотици дестинации и се посещава от десетки хиляди. През 2018 г. Сърбия бе официална страна-партньор на българското туристическо изложение „Ваканция и СПА Експо“, чието тазгодишно издание завърши преди дни и Община Русе също се представи със собствен щанд.", "date": "2019.02.22", "title": "Община Русе представи региона на туристически изложения в София и Белград "}
{"url": "https://www.actualno.com/society/zimata-se-zavryshta-stud-i-snjag-ni-vryhlitat-ot-dnes-news_723512.html", "text": "        През първия ден от уикенда над цялата страна температурите ще са под нулата, дори и по морския бряг. Времето ще остане студено и в неделя.\r\nЩе има два ледени дни, в които и нощните, и дневните температури ще са под нулата. Само в крайните южни и югоизточни райони в неделя ще може да видим температури малко над нулата.   В петък през нощта дъждът ще се обърне в сняг навсякъде в страната и на места ще се образува снежна покривка.\r\nВалежите обаче бързо ще започнат да спират в събота, най-късно в крайните южни райони.\r\nВ планините ще вали сняг, ще духа силен вятър от североизток и ще е много студено, особено в събота. Трябва да бъдете особено внимателни, ако планирате излети в почивните дни.    Условията в планините ще са много сурови, температурите ще достигнат до минус 15 градуса в по-високите части. В събота жълт код за ниски температури, вятър и сняг е обявен за цялата страна, сочи справка на сайта на НИМХ.\r\nОт понеделник нататък дневните температури вече ще са над нулата, но сутрешните ще продължат да са отрицателни.   В сряда ни чака нова порция валежи, но главно на изток, като няма да са съществени. Там, и в планините, на места ще превали сняг.   От четвъртък и особено от петък дневните температури бързо ще се повишат и в края на седмицата ще видим отново градуси около 15.\r\nСледващата събота и неделя ще е топло, на трети март, за момента, не се очакват валежи.\r\nНово по-сериозно разваляне на времето моделите показват около 8 - 9 март.\r\nизточник: ", "date": "2019.02.22", "title": "Зимата се завръща: Студ и сняг ни връхлитат от днес"}
{"url": "https://www.actualno.com/business/s-chasten-hibriden-oblak-za-nad-34-mln-lv-dyrjavata-spasjava-administraciite-news_723463.html", "text": "  Държавен хибриден частен облак и защитен интернет възел за публични услуги възлага Държавната агенция “Електронно управление“. Поръчката е с прогнозна стойност 28 650 483 лв. без ДДС (34,4 млн. лв. с ДДС).     Същественият елемент на електронното управление представлява облачна инфраструктура, върху която ще бъдат разположени съществуващите в момента и новите информационни системи на централните и общинските администрации. Това е опция да не се допусне срив, подобен на този от август 2018 г. с .\r\nТогава вследствие на аварията, предизвикана от дефектирала дискова група RAID от дисков масив за съхранение на данни FujitsuEternus DX8700, се ескалира пълен срив на базата данни, бекъпа и функционалностите на . Възникналите проблеми доведоха до нарушаване на изпълнението на ключови за икономиката и националната сигурност нормативно установени дейности на Агенцията по вписванията, като за периода 09.08-27.08.2018 г. Търговският регистър спря да функционира.\r\nДържавният хибриден частен облак трябва да даде възможност за подобряване на предоставяните към бизнеса и гражданите услуги, по-бърза доставка на необходимите ресурси, управляемост, оперативна съвместимост и устойчивост.  Капацитетът му ще бъде увеличаван поетапно, според нуждите от ресурси и актуалното развитие на технологиите.\r\n„Облакът е едно средство за централизация на управлението на информационните ресурси, за да не се налага всяка администрация да изгражда собствена инфраструктура. По този начин тя ще бъде разтоварена от отговорността за последваща поддръжка. Това е свързано и с липсата на достатъчно експертен персонал в различните административни структури“, обясни председателят на Държавна агенция „Електронно управление“ Атанас Темелков пред списание „CIO“.   Поръчката е за проектиране, изграждане и пускане в експлоатация на защитена, високоустойчива и резервирана многопотребителска облачна инфраструктура, разположена в два центъра за данни - Контролно технически център на Електронното правителство (КТЦЕП) и Център за възстановяване.    Във всеки от двата центъра трябва да се инсталира нова изчислителна мощност от не по-малко от по 1500 процесорни ядра, комплектувани с не по-малко от по 19 терабайта оперативна памет и не по-малко от по 65 терабайта бързo дисково пространство за съхранение, не по-малко от по 300 терабайта памет с общо предназначение, както и не по-малко от 720 терабайта (TB) дисково пространство за архивиране.\r\nВ Центъра за възстановяване трябва да се инсталира 950 терабайта дисково пространство за архивиране с възможност за възстановяване след бедствия, злонамерени действия и/или промишлени аварии и изчислителна мощност от не по-малко от 120 процесорни ядра и 1,5 терабайта оперативна памет, комплектувани с не по-малко от 950 терабайта дисково пространство за архивиране.\r\nПредвижда се също проектиране, изграждане и пускане в експлоатация на Защитен интернет възел, изграждане (респ. надграждане) на преносната среда между центровете за данни, КТЦЕП и центъра за възстановяване\r\nИзбраният изпълнител трябва да изгради нови и да надгради съществуващите центрове за данни, в това число два центъра за данни, КТЦЕП, център за наблюдение и управление и център за възстановяване.   Негова задача ще е да разработи облачни услуги от типа IaaS, както и услуги тип ко-локация за целите на електронното управление, с възможност за ползване независимо от местоположението на потребителите. Той трябва да осигури осигури възможност за заявяване на необходимите ресурси без посредничество на оператор, както и контрол и отчет на потреблението, да обучи групи администратори, технически експерти и оператори.   и е в областта на отбраната и сигурността. Кандидатите трябва да притежават валидно удостоверение за сигурност с ниво „Секретно“, издадено по реда на Закона за защита на класифицираната информация. \r\nКандидатите следва да са реализирали минимален оборот в сферата, попадаща в обхвата на поръчката, изчислен на база годишните обороти в размер на 30 000 000 лв. без ДДС за последните 3 приключили финансови години.\r\nМаксималният срок за изграждане на системата е 2 години. Финансовото обезпечение е осигурено по проект „Надграждане и развитие на Държавен хибриден частен облак за нуждите на електронното управление“ по Оперативна програма „Добро управление”. Договорената стойност на проекта възлиза на 43,8 млн. лв.\r\nКъм този момент в сайта на Държавна агенция „Електронно управление“ все още не е достъпна пълната документация по обявената в АОП обществена поръчка.", "date": "2019.02.22", "title": "С частен хибриден облак за над 34 млн. лв. държавата спасява администрациите"}
{"url": "https://www.actualno.com/politics/marinov-prizna-che-zloupotrebite-s-telk-sa-biznes-shemi-mvr-provejda-besedi-news_723507.html", "text": "  Има фрапиращи случаи, които показват в какъв проблем се е превърнала злоупотребата с ТЕЛК. Тук вече с      Нормалният ред е хора със заболявания да търсят явяване пред ТЕЛК, но тук явно вече    Това отбеляза вътрешният министър Младен Маринов по време на изслушване в парламента по темата за дейността на МВР за разкриване и разследване на дейността на ТЕЛК.\r\nЗа справяне с проблема той посочи, че са организирани \"беседи\" с лица, на които са отпуснати пенсии.  \"Създадена е ситуация за оперативната обстановка и разкриване на престъпната дейност. За целта са проведени 384 беседи, с лица, на които са отпуснати пенсии за инвалидност“, разкри Маринов.\r\n„ . През месец януари 2019 г. на територията на страната са направени проверки на общо 41 преписки, като най-много такива преписки са извършени в Столичната областна дирекция“, допълни той.   „10-те области с най-голям процент на лица, ползващи пенсия са: Силистра - 28,61%, Враца - 19,29%, Габрово - 19,02 %, Разград - 18,31%, Моната - 17,54%, Перник - 16,97, Плевен - 15,96% Кюстендил - 14,89%, София област - 14,75% и Ловеч - 14,52%“, обясни Маринов    „През 2019 г. са образувани общо 29 досъдебни производства, като отново най-много са регистрирани в област Разград. Всички 29 досъдебни производства са на производство и към момента при разследващ полицай“, отчете Младен Маринов.", "date": "2019.02.22", "title": "Маринов призна, че злоупотребите с ТЕЛК са бизнес схеми, МВР провежда \"беседи\""}
{"url": "https://www.actualno.com/burgas/idejata-polet-nad-burgaskite-ezera-tyrsi-posledovateli-news_723494.html", "text": "  Интересна идея на \"Българо-италиански център Да Винчи\" ще помогне за развитие на спорта, заниманията на открито и отдиха на бургазлии около водните басейни.     Проектът е свързан със сертифициране на водна летателна площадка. Експерти ще преценят кой е най-подходящият водоем. Идеята е взаимствана от уникално красивото езеро Комо край Милано.\r\nПредседателят на Управителния съвет на център \"Да Винчи\" Иво Барзов, разказва: \"Дали проектът ще се развие, зависи от експертната оценка, която ще бъде направена. Тя ще покаже има ли възможност някои от водоемите край Бургас да бъде сертифициран за летателна площадка. Ще поканим консултанти от Аероклуб Комо. Те изявиха желание да дойдат, да разгледат, да се запознаят с възможностите. Езерата ще бъдат обследвани, защото може да се окаже, че някои не могат да бъдат използвани и ще бъдат изключени. Законът ще бъде спазен на сто процента, всички екологични норми и изисквания по \"Натура 2000\".  За да стане възможно всичко това, са необходими средства. С тях ще се поемат част от разходите за предварителното проучване на възможностите за сертифициране на площадката. \"Освен италиански консултанти, ще бъдат поканени и специалисти от България, включително от РВД. Те ще направят преценка на възможностите, нормативните документи, кой водоем ще е подходящ. В Гърция са лицензирани над сто водни площадки. А в България една - тя е в язовир Студен кладенец, община Кърджали\", допълва Иво Барзов.\r\nПривличането на инвеститори от Италия също е заложено в проекта \"Полет над Бургаските езера\". Много от тях могат да помогнат на икономиката, но не става въпрос за застрояване, а само в сферата на отдиха и спорта.\r\n\"Българо-италиански център Да Винчи\" е сдружение с нестопанска цел и няма финансов ресурс, с който да се издържа. Неговите създатели работят на различни места в града. За да осъществят проекта, те се нуждаят от финансиране. И както с надежда казва Иво Барзов: \"Една фантастична идея може да стане реалност\".    ", "date": "2019.02.22", "title": "Идеята \"Полет над Бургаските езера\" търси последователи"}
{"url": "https://www.actualno.com/music/ico-hazarta-se-zavyrna-udarno-s-nova-pesen-video-news_723474.html", "text": "        Автор на текста е Хазарта, а музиката и аранжимента са на Бат Венци от Ъпсурт.   Според феновете Ицо отново е останал верен на стила си и показва какво е истински рап. \"Браво, браво, браво, господине. Хубаво ли ти е? А дано ти мине\" , гласи част от хапливия припев на песента.  Във видеото момичета със значително количество силикон в устните си държат табели с надпис \"Дишаме отровен рап\", както и \"Рап за децата ни\" и \"Ниски цени на рапа\".    ", "date": "2019.02.22", "title": "Ицо Хазарта се завърна ударно с нова песен (ВИДЕО)"}
{"url": "https://www.actualno.com/business/samo-3-ot-bylgarite-njamat-mobilen-telefon-news_723527.html", "text": "    Това показват данни към края на 2018 г. от проучване, поръчано от Telenor.     За последните пет години Около  ¾ (74%) от тях притежават смартфон. „Това вече не е учудващо – този тип  телефони стават все по-достъпни, а и много аспекти от живота ни се  прехвърлиха в тях“, коментира Иван Комитски, старши експерт „Пазарни  проучвания“.    От Telenor цитираха и друго проучване, според което На второ място по поулярност се нарежда , а на трето – . 13% от хората ползват телефона си и за мобилно банкиране. Още подробности за използването на и мобилен интернет в България прочетете в   ", "date": "2019.02.22", "title": "Само 3% от българите нямат мобилен телефон"}
{"url": "https://www.actualno.com/dobrich/otlojiha-deloto-za-objavjavane-na-nesystojatelnost-na-evromangan-news_723515.html", "text": "  Насроченото за днес, 22 февруари, съдебно производство за обявяване в несъстоятелност на „ “ ЕАД по иск на Изпълнителна агенция „Главна инспекция по труда“ беше отложено за 19 март. Никоя от страните не се яви в съдебната зала на Окръжен съд – Добрич, където трябваше да бъде гледано делото при закрити врата. Причината за отлагане е нередовно призоваване на длъжника – призовката не му е била връчена в 7-дневен срок преди насроченото за днес заседание, уточниха от съда.     Трудовите инспектори заведоха иск срещу ръководството на четвъртата най-голяма манганова мина в света заради неизплатени заплати. Искът е да се установи неплатежоспособността на \"Евроманган\" и да се открие производство по несъстоятелност. На среща с националния омбудсман Мая Манолова в Добрич миньорите споделиха, че последно им е изплатено през ноември трудовото възнаграждение за юни. Част от миньорите са съкратени. По думите им в рудника са оставени 6-7 души, които да изпомпват водата от шахтите.   Междувременно стана ясно, че Министерството на енергетиката е спряло на 7 февруари концесионния договор за добив на манганова руда от находище \"Оброчище – Северозападен участък\". Мотивът на принципала е, че не се изпълнява концесионният договор и компанията не е издължила 130 000 лв. по него, въпреки отправената покана. Договорът за концесия е от 1999 г. и е с 25-годишен срок.\r\nИск за откриване на производство по несъстоятелност на \"Евроманган\" е внесен в окръжния съд на Добрич и от \"Енерго Про Продажби\" АД заради неплатежоспособност и свръхзадлъжнялост. Доставчикът на електроенергия твърди, че  задълженията на мината надхвърлят 64 986 лв. Делото по иска на \"Енерго Про Продажби\" е насрочено за 19 март. Назначени са съдебно-счетоводни експертизи, които да установят финансовото състояние на мангановата мина край балчишкото село Оброчище.  ", "date": "2019.02.22", "title": "Отложиха делото за обявяване на несъстоятелност на \"Евроманган\""}
{"url": "https://www.actualno.com/varna/avtobus-se-zabi-v-svetofar-vyv-varna-news_723504.html", "text": "  В ранните часове на днешния ден автобус от редовна линия на градския транспорт се е забил в светофар на кръстовището до затвора във Варна. От полицията съобщиха, че за щастие пострадали няма, но са нанесени материални щети.     В момента светофарът на кръстовището на бул. „Сливница“ и бул. „Христо Смирненски“, където се е блъснал автобуса, не работи. Движението там се контролира от регулировчик.\r\nВъв връзка с инцидента, граждани съобщиха за нередности в работата на светофарите в някои части на морската ни столица. Шофьори споделят, че някъде те спират да работят за няколко секунди. Около техникумите, в посока центъра, светофарът отброявал неправилно секундите.\r\n„Докато показваше червената секция, че остават 67 секунди за движещите се към спирката на техникумите по бул. „Сливница“, изведнъж превключи зелената секция по ул. Андрей Сахаров“, сигнализират варненци.    Архив ", "date": "2019.02.22", "title": "Автобус се заби в светофар във Варна"}
{"url": "https://www.actualno.com/ruse/biznesmeni-ot-severoiztoka-nauchiha-za-novo-finansirane-chrez-evropejski-fondove-news_723521.html", "text": "  Българо-румънската търговско-промишлена палата организира в Русе информационна среща на тема „Финансови инструменти за малкия и среден бизнес“, предаде кореспондентът на .     Експерти от Европейската банка за възстановяване и развитие, Фонда на фондовете и „Хюманконсултинг“ ЕООД  запознаха управленски кадри на фирми от Североизтока с актуални възможности за финансиране чрез механизмите и програмите, управлявани от европейските структурни и инвестиционни фондове.   Мирослав Стоянов от Европейската банка за възстановяване и развитие разясни програмата „Подкрепа за малкия бизнес“, която финансира експертна помощ за фирмите в различни области като предпроектни проучвания, технологични консултации, проучване на нови пазари, финансов консултинг, подготовка за въвеждане на ИСО, инженерингови решения, маркетинг и др. Две русенски фирми вече са използвали възможностите на програмата за развитие на бизнеса си, използвайки кратките срокове и ограничения брой документи.\r\nПремиерно за Русе бяха представени новите инструменти за финансиране чрез дялово участие. Ангелина Тодорова обясни основните цели на Фонда на фондовете - ефективното управление на финансови инструменти, осигуряване на икономии от мащаба и изграждането на експертиза на национално ниво. Тя сподели възможностите за финансиране чрез фондовете по Оперативна програма „Иновации и конкурентоспособност“ – Фонд за ускоряване и начално финансиране, Фонд за рисков капитал, Мецанин фонд / Фонд за растеж, Фонд за технологичен трансфер,  Портфейлни гаранции, Финансиране със споделяне на риска.  Галя Менова от „Хюманконсултинг“ ЕООД запозна с вариантите, с които фирмите ще увеличат производствения си капацитет, ще обучат и наемат нов персонал чрез възможностите на оперативните програми „Иновации и конкурентоспособност“, „Развитие на човешките ресурси“ и „Програмата за развитие на селските райони“.\r\nБългаро-румънската палата предвижда да организира през настоящата година нови с практическа насоченост срещи за важни регионални и национални проблеми на бизнеса.   ", "date": "2019.02.22", "title": "Бизнесмени от Североизтока научиха за ново финансиране чрез европейски фондове"}
{"url": "https://www.actualno.com/politics/marinov-otreche-da-ima-zameseni-politici-v-shemata-s-telk-zashtiti-lekarite-news_723529.html", "text": "  \"До този момент в МВР не са получавани и няма данни тази престъпна дейност да е свързана с политически сили и с действащи политици.     Става въпрос за чисто криминални случаи на организирани престъпни групи, които извършват тези престъпления с цел имотни облаги други\"   Това каза министърът на вътрешните работи Младен Маринов на изслушване от депутатите относно дейността на министерството за разкриване и разследване на престъпления свързани с дейността на Териториалните експертни лекарски комисии в страната.\r\nСлед това пред журналисти той се спря и на темата с участието на лекарите в казуса.  \"Не искам да слагаме черен маркер върху лекарското съсловие, това са хора, които извършават една благородна професия.\r\nТова, че някои от тях в лично качество извършват престъпление, не означава, че всички са престъпници, напротив, лекарите са много важна част от нашето общество и ние трябва да ги подкрепяме”, посочи Маринов.   Може би трябва да се мисли и за някакъв външен контрол в системата на ТЕЛК, като се изгради такава система, че да маркира и да светва там, където се появяват несъответствия в процентите, предлага Маринов.    „Не съм специалист по здравеопазване и по системи, които са свързани със здравеопазването и с осигуряването, но разсъждавайки от нещата, които виждам при нашата работа, смятам, че винаги трябва да има и някакъв външен, извън самата система контрол и то по-скоро да е свързан с отговорността този, който отпуска парите да има възможност да контролира те къде отиват”, обясни Маринов.\r\nТой посочи, че има опит и от други държави. „Трябва да се намери баланса между интереса на този, който отпуска парите той да контролира и дали отиват в правилната посока”, заяви той.", "date": "2019.02.22", "title": "Маринов отрече да има замесени политици в схемата с ТЕЛК, защити лекарите"}
{"url": "https://www.actualno.com/society/alo-izmamnici-atakuvali-i-mvr-no-policaite-ne-mogat-da-se-pohvaljat-s-uspevaemostta-na-prokuraturata-news_723525.html", "text": "  Ало-измамници са се пробвали с обаждания и в МВР, но успеваемостта на полицаите не е като в . Това съобщи в кулоарите на парламента вътрешният министър Младен Маринов.     Измамниците се отказвали в момента, в който усетят, че схемата не им се получава.   \"Винаги се прави всичко възможно да се задържи интереса, докато се организират процесуално-следствените действия, но в тези случаи измамниците се разколебават\", поясни вътрешният министър.\r\nВ случая от Варна прокуратурата има успех по отношение на лицето, което е отишло да вземе парите. Може би този, който е звънял, е бил по-интуитивен, коментира Маринов.  Той съобщи още, че ало-измамници са ползвали неговото име пред хора от населеното място, където е роден и живял.\r\nЗа разкриваемостта Маринов подчерта, че ще е дълъг процес и изтъкна ролята на медиите като много силен лост. А по отношение на работата на компетентните структури каза, че вече са създадени специални звена в Главна дирекция \"Национална полиция\" и в три областни дирекции - Русе, Търново и Варна, където според МВР се генерира тази престъпност.   \"Измамниците ползват територията на съседни държави, използват проблемите и различията в законодателството на тези държави, за да извършват тази престъпна дейност, но мисля че имаме добри резултати.    Все повече вдигаме нивата, до които стигаме при разследването на всеки конкретен случай\", каза министърът и изрази надежда до месеци да има и по-сериозни резултати по отношение на самите организатори.", "date": "2019.02.22", "title": "Ало-измамници атакували и МВР, но полицаите не могат да се похвалят с успеваемостта на прокуратурата"}
{"url": "https://www.actualno.com/viewpoint/kraj-parlamenta-shum-se-vdiga-lyskat-shtitove-i-sabi-news_723475.html", "text": "  Обобщение на седмицата: Край парламента шум се вдига, лъскат щитове и саби. Не се вижда някой да пристига, нито пък нещо важно вътре да се кове. Защо е тогава цялата тази шумотевица?     От над половин година насам нивата на шума в българската политика са изключително високи. Почти всяка седмица има шумен скандал и “остра конфронтация” между ГЕРБ и БСП (като към втория отбор от време на време се включва и президентът Радев). За всички е ясно, че от цялата тази врява особена обществена полза няма - Константинопол и този път няма да падне. Но шумът продължава да се усилва, което очевидно е изгодно за основните действащи лица в парламентарния театър.За ползите от политическия шум   Преди да стигнем до стратегиите на политическите играчи, нека първо дефинираме политическия шум. Това е дейност, чийто резултат не е важен - може дори да е нулев или отрицателен. Важното е за постигането на този нулев или отрицателен резултат политиците да получат много медийно време, което да използват за атака на опонентите и за себеизлагане пред обществеността. Накратко: ползата от политическия шум е, че привлича общественото внимание към неговия производител.\r\nСкандалът с махането на преференциалното гласуване беше точно такъв политически шум. Първо, ДПС неясно защо (винаги) искат обезсмисляне на преференцията: може би за да предотвратят обединение на извънпарламентарната опозиция или да дразнят \"Патриотите”. И двете потенциални цели не блестят нито с благородство, нито с особена политическа прозорливост.  ГЕРБ се съгласи с ДПС за де факто отмяна на преференцията с аргумента “да не се губи парламентарният ден” (според Цветанов). Оказа се обаче, че за да постигнат тази цел, ГЕРБ ще загубят поне два, ако не и повече парламентарни дни. Защото бързо стана ясно, че трябва да отменят собственото си решение и да върнат обратно преференциите - поради простата причина, че те се оказаха много популярни, а и отмяната им поначало беше необоснована. В крайна сметка излезе общ отрицателен резултат - поне два дни загубено парламентарно време. Но пък бяха генерирани изключително високи нива на политически шум.\r\nШумът около преференциите скри големите скандали от миналата седмица, които са далеч по-важни и по-опасни за политическия истаблишмънт. Докато се обсъждат преференциите, хората забравиха, че в продължение на две години държавните институции не са свършили нищо съществено по случая с отравянето на Гебрев и не са разследвали потенциалната руска следа в него. Дори когато информацията бе изнесена в чуждата преса, пак не разбрахме какво са правили руски разузнавачи на територията на България в добре подбрани моменти от близката ни история. Човек би казал, че подобен скандал е манна небесна за всяка опозиция по света. Не и за БСП обаче. Политическият шум по повод едно нещо е свързан диалектически с политическо мълчание по друго, по-важно нещо.        Скандалът не е опасен за ГЕРБ. Напротив, позволява им да отбележат някоя и друга точка в играта. Не чак да вкарат гол, но да изпълнят два корнера и един тъч. Първо, Борисов отново се оказа \"гласът на разума”, макар и прошепнат му от ненадейно място - депутата от гражданската квота Георги Марков. Така или иначе се създаде общо впечатление, че ГЕРБ слуша народа и се съобразява с него, дори и на цената на “щета” за себе си (по министър Горанов).\r\nВторо и по-важно, поправяйки поправката на поправката за преференцията, ГЕРБ получават възможност да кажат: “Виждате ли, няма скрита коалиция между ГЕРБ и ДПС. Това са приказки на зложелателни анализатори”. Това съобщение ще отекне мощно в проправителствените депесарски медии. Нищо, че става дума за фалшив аргумент. Скритата коалиция между ГЕРБ и ДПС е факт не от вчера. Всички важни политически решения или тяхната липса в този парламент - по съдебна реформа, КТБ, данъци, външнополитическа ориентация, ключови назначения - са гласувани почти без изключение от тези две партии. Ясно е също така, че при продължаващия разпад на “Патриотите” без гласовете на ДПС стабилността ще е силно нестабилна.\r\nВъпреки тези очевидни реалности, стратегията на ГЕРБ е да отрича докрай. Мила, не е това, което си мислиш - виж как отмених отмяната на преференциите.Ползите за БСП\r\nБСП също няма да вкарат гол, но изпълниха пряк свободен и два пъти удариха греда. Това стопля сърцата на поизнервената им публика, която се чуди как при толкова слаба и наситена с грешки игра на ГЕРБ червените продължават да изостават в резултата. А причината е елементарна треньорска грешка на Корнелия Нинова. Тя е дала инструкция на агитката си да вика с пълно гърло, а на футболистите си да тичат като бесни по игрището и да се хвърлят в остри противоборства. Според нея тази ескалация на напрежението ще доведе до падане на гол. Затова и БСП излизат от парламента и се опитват да инициират/яхнат граждански протести “срещу потъпкване на избирателните права”.\r\nГрешката се състои в това, че цялата активност на БСП се развива в единия ъгъл на игрището, който е традиционната зона на националпопулистите и т.нар. “Патриоти”. По въпроси като геополитическа ориентация, права на малцинствата, миграция, хомофобия и пр. \"социалистите” днес са май по-крайни дори от „Атака\" и НФСБ. Изтегляйки се в краищата на футболното игрище, те оставят ГЕРБ да контролира центъра и да провежда от време на време голови атаки в опразнените пространства. А политическият шум подпомага стратегията на Нинова. Нищо, че за БСП това е губеща стратегия.      Скритият коалиционен партньор уж загуби точка, но пък запази алибито си на опозиция. Истинската битка за Движението очевидно не е преференцията, а случващото се около “Емко” и “Дунарит”. Разшумяването около отравянето на Гебрев е вредно за плановете на ДПС. Затова по-високият шум около преференцията, заглушил \"Новичока”, е добре дошъл. В опит да си отбележат автогол, „Патриотите\" удариха гредата, което в крайна сметка е поне частичен успех. Резултатът се запази: “Патриотите” и днес са достатъчно неединни, за да направят ДПС екзистенциално важно за правителството, но пък са достатъчно единни, за да служат за параван на този факт. По този начин те постигат максимална полезност и вдигат своята цена както за ГЕРБ, така и за ДПС. А освен всичко друго, шумът от тази седмица заглуши дискриминационните обертонове на Каракачановата “концепция за циганите”.\r\nНакрая трябва да се каже и това: шумът е полезен и за политическите анализатори - те мерят неговите нива и конструират теории за полезността му за системата.    Даниел Смилов за . ", "date": "2019.02.22", "title": "Край парламента шум се вдига, лъскат щитове и саби"}
{"url": "https://www.actualno.com/society/mvr-zapochva-obhod-na-psihichno-bolnite-u-nas-news_723438.html", "text": "  Служители на МВР започват обход на всички хора с психични отклонения у нас, особено на тези, които не са били хоспитализирани и не се водят на отчет в някое . Те ще ги наглеждат, а при необходимост ще подават сигнал до съответната институция ако забележат някой проблем.     Това е записано в глава трета от Плана за изпълнение на Стратегията за превенция на престъпността 2019-2020 година на МВР. Още в първата точка е поставен срок към Главна дирекция „Национална полиция“ и по-скоро към подразделенията ѝ по области „да се осъществява активна превантивна дейност и системен контрол на лицата, злоупотребяващи с алкохол и други упойващи вещества, както и над тези, страдащи от психични заболявания, които не са настанени в съответните болнични заведения“. Това трябва да стане до края на тази година.   Според информация на „Монитор“ идеята е кварталните полицаи да минават периодично през домовете на хората, които могат да създадат риск за обществото. Това са основно граждани с психични заболявания, които тормозят родителите и семейството си както и такива, които системно се напиват.\r\nИменно те влизат в рисковите групи, които извършват подобно на това в Нови Искър от преди няколко дни. Там 26-годишният Георги, който имал психично заболяване, което обаче не било диагностицирано по надлежния ред, изби цялото си семейство миналата седмица. Младият мъж посече с малка брадва майка си, баща си, баба си и брат си в семейната им къща в неделя вечерта. От изявление на прокуратурата ден по-късно стана ясно, че е имало данни за негови посещения при психиатър. Нямало информация обаче да му е било назначено някакво лечение или да са му били изписани лекарства, с които да контролира състоянието си.  За да се избегнат още подобни случаи, от МВР вече са разписали разпореждането за периодичен обход на такива проблемни семейства.\r\n„Основна информация за тези хора имат именно кварталните полицаи. Те познават контингента по районите си. Идеята е те да ги посещават на определен период от време. Най-малкото, ако забележат нещо съмнително, ще могат своевременно да реагират или да подадат сигнал до съответната институция“, обясняват още от Вътрешното ведомство.   ", "date": "2019.02.22", "title": "МВР започва обход на психично болните у нас"}
{"url": "https://www.actualno.com/blagoevgrad/novi-po-dobri-uslovija-za-hora-s-dvigatelni-problemi-v-sandanski-news_723447.html", "text": "  Хората, които имат ограничените в двигателните възможности в Сандански ще има за придвижване в града. Това стана ясно от среща на кмета на града Кирил Котев и представители на хора с уреждания.     От срещата стана ясно, че ще бъдат в града. По този начин ще се подобри предвижването с инвалидна количка, или друг вид средство и ще бъде много по-улеснен достъпа до общински и други сгради и обекти в града.   Друга новост е свързана с построяването на асансьор за сградата, където се помещава бюрото по труда в града. Асансьорът се очаква да бъде изграден до края на тази година, след като е изготвен първо проект за финансиране по програмата.\r\nДългосрочните очаквания на общината са и свързани с осигуряване на достъп с колички до дома на културата, както и монтирането на автоматична платформа (робот). Същото съоръжение може да се приложи  и в сградата на градската библиотека. Очаква се и изграждането на рампа пред летния театър.  Срещата завърши с общение от кмета, че ще бъде публикувана и карта за достъпните места на хората с увреждания.", "date": "2019.02.22", "title": "Нови, по-добри условия за хора с двигателни проблеми в Сандански"}
{"url": "https://www.actualno.com/music/cigular-s-djavolska-tehnika-i-rok-vizija-idva-za-evropejski-muzikalen-festival-2019-news_723471.html", "text": "  Цигулар с „дяволска“ техника и рок визия ще гостува в тазгодишното издание на „Европейски музикален фестивал“, който се реализира като част от Календара на културните събития на Столичната община. Съорганизатор на фестивала е Министерството на културата на Р. България.     Феноменалният сръбски музикант Неманя Радулович и неговият оркестър Double Sens идват у нас за шоуто „Огнени струни“ на 23 юни от 20:00 ч.  в зала 1 на НДК. Често сравняван с Дейвид Гарет и Найджъл Кенеди, Радулович завзема световните сцени с неповторимо музикално присъствие и атрактивна визия. Той е нетрадиционен класически и crossover изпълнител. Завършил е Парижката консерватория, но това не му пречи да излиза на сцената с кожени дрехи и високи ботуши. Дете – чудо Неманя Радулович напуска родината си заради войните в Сърбия, а в момента е световноизвестен артист, който изнася между 100 и 130 концерта годишно. Специалистите отбелязват, че той притежава не само изумителна, техника, но умее чрез изпълнението си да „разказва истории“, както го правят само най-големите майстори на цигулката. Не случайно той е ексклузивен артист на Deutsche Grammophon – най-елитната звукозаписна компания за класическа музика.\r\nЗвездното гостуване се реализира по покана на „Кантус Фирмус“, а програмата на концерта представлява експлозивна смес от класика и балкански фолклор в специални аранжименти,  създадени за състава. Цигуларят ще свири  хитове, като „Годишните времена“ от Вивалди, „Шехерезада“ от Римски-Корсаков, „Танц със саби“ от Хачатурян и други любими на публиката пиеси, но също така сръбски народни песни с огнен ритъм. Част от репертоара бе включен в последния албум на артиста - Baika, издаден през ноември 2018 г. от немския звукозаписен гигант.\r\nБилетите за концерта на Неманя Радулович в „Европейски музикален фестивал“ ще бъдат пуснати в продажба от днес, 20 февруари на промоционални цени от 30 до 80 лв. Продажбата е на Ticketsbg.com, на касата на „Кантус Филмус“ в зала „България“ и в Билетния център на НДК.  Носител на званието “Best Instrumental Soloist of the Year” през 2014 г. от Victoires de la musique classique, Неманя Радулович се стреми да разшири границите на класическата музика, докосвайки сърцата на слушателите със своята изумителна артистична енергия и харизма.  „Аз съм отворен към различни музикални стилове. Освен класическата музика харесвам world music, поп, рок и хеви метъл. Чувствам се комфортно на сцената с ботуши и кожени панталони, свирейки Чайковски или Вивалди.  За мен това не е самоцел. Важно е да се покажеш на сцената такъв, какъвто си в действителност, а не просто да се преструваш. Само така можеш успешно да общуваш с аудиторията и да предадеш своето настроение на хората“, споделя Неманя Радулович пред журналисти.\r\nВиртуозният цигулар е роден в Ниш през 1985 г. и започва да се занимава с музика още като дете. На 14 години заминава за Германия, където учи при Джошуа Епщайн, а по-късно продължава в Парижката консерватория при Патрис Фонтанароза. Радулович посещава семинари на великите цигулари Йехуди Менухин и Салваторе Акардо. В момента той живее във Франция и ръководи камерните ансамбли Les Trilles du diable и Double Sens. Свири на цигулка от френския лютиер Жан-Батист Вийом от 1843 година.\r\nОркестър Double Sens е съставен от 14 музиканти от Сърбия и Франция, а всеки един от тях притежава качествата на солист и развива самостоятелна кариера. Double Sens концертират на най-престижните сцени в цяла Европа.        е един от най-значимите музикални фестивали на столицата от последното десетилетие. Той се организира по традиция с официалното партньорство и подкрепа на Министерството на Културата на Р. България и Столичната община. През годините в него са участвали ярки солисти и ансамбли от световните музикални сцени, като Максим Венгеров, Миша Майски, Гидон Кремер, „Цукерман чембър плейърс”, Камерен оркестър „Концертгебау”, Academy of St Martin in the Fields, Симфоничен оркестър на Москва „Руска филхармония“ и др. През 2015 година фестивалът получи Наградата на Столична община в област „Музика“ за ярки постижения в областта на културата. През 2017 г. фестивалът бе отличен за втори път със сертификат за качество от платформата „Европа за фестивалите. Фестивалите за Европа“ на Европейската фестивална асоциация. „Кантус Фирмус” АД е водеща българска музикална агенция, продуцент на концерти и събития с класическа музика и crossover проекти. Тя съществува от 1994 година, първоначално като част от Класик ФМ радио, а през 2007 година се отделя като самостоятелна компания. „Кантус Фирмус“ прави известни за широката публика редица млади български инструменталисти, като Васко Василев, Веско Пантелеев – Ешкенази, Мила Георгиева, Светлин Русев и други. Агенцията реализира концерти на редица световни звезди на класическата музика, сред които Джошуа Бел, Найджъл Кенеди,  Гил Шахам, Ванеса Мей, Ричард Клайдерман, Пинкас Цукерман и много други.", "date": "2019.02.22", "title": "Цигулар с „дяволска“ техника и рок визия идва за „Европейски музикален фестивал“ 2019"}
{"url": "https://www.actualno.com/cinema/kakyv-cvjat-ima-tozi-svjat-s-premiera-na-23-tija-sofija-film-fest-news_723479.html", "text": "  Филмът припомня трагичната съдба на поетесата Данила Стоянова. Малцина я познават, макар стихосбирката й да е преиздавана у нас и в САЩ, а едно нейно стихотворение е изписано на стена в холандския град Лайден, наред с произведенията на други големи световни поети.     Данила Стоянова (1961- 1984) си отиде едва на 23 години. Но още на 14 тя беше завършен  поет. И остава един от най-важните поети от поколението на осемдесетте години. Поезията й е все така свежа, нова, изненадваща и днес. Авторите на филма се надяват, че Дани ще заживее нов живот с новите поколения чрез филма „Какъв цвят има този свят”. В него приятелите й - добре познати в българския културен пейзаж, като художничката Марта Левчева, кинорежисьорът Димитър Петков, поетът Владимир Левчев, драматурзите Хермина Азарян и Роза Радичкова, физикът Деян Гочев, актрисата Жана Караиванова, фотографката Иглена Русева и др. - припомнят образа й и усещането си за човека, белязал не само младостта им, но и по-нататъшния им живот. И думите им днес, 35 години по-късно, се преплитат с произнесените  някога нейни стихове, за да се оформи един своеобразен диалог за живота и смъртта.   „Аз зная само, че мойто погребение\r\nне ще се състои.  Защото трудно се погребва този,\r\nкойто е изравнил смъртта с живота   и живее и в двете“.    Данила Стоянова говори просто и спокойно за живота и смъртта в чудото на своята поезия… Понякога едно голямо отсъствие изпълва с повече смисъл света около нас от много други присъствия…\r\n* * *\r\nСценарист и режисьор на „Какъв цвят има този свят“ е Ралица Димитрова. Във филма, продукция на „Б Плюс Филм“, участват Милена Ерменкова и Ованес Торосян,. Премиерната прожекция във фестивалната програма е на 8 март (петък), начален час 18,30, в кино „Люмиер Лидл“.   ", "date": "2019.02.22", "title": "„Какъв цвят има този свят“ с премиера на 23-тия София Филм Фест"}
{"url": "https://www.actualno.com/curious/hotel-marinela-predstavi-pyrvata-samostojatelna-izlojba-na-14-godishnija-hudojnik-sarp-ispir-news_723468.html", "text": "  На 21.02 в лоби бара на хотел Marinela се събраха дипломати, водещи бизнес фигури и любители на изкуството, за да присъстват на официалния коктейл по случай .      Събитието се осъществи в партньорство със сдружение “Маринела”, а вълнуващата история за нейното осъществяване бе споделена от административния директор на сдружението Ангелина Ангелова.  “Миналото лято, по време на нашата благотворителна кампания “Деца рисуват за деца” - представяхме картини на християнска тематика, рисувани  от деца от цяла България, като средствата всяка година даряваме на детското онко отделение в ИСУЛ. Та, този чудесен млад мъж е попаднал на нашата изложба и ме потърси - видяхме се и той ми показа своите творби, които са наистина впечатляващи, както сами можете да видите. Попита ме каква кауза подкрепяме и заяви, че и той би желал да помогне. Думите ми няма да стигнат, за да ви опиша какво точно чувствам към постъпката на това прекрасно момче и съм щастлива, че хотел “Маринела” и сдружение “Маринела” твърдо застават зад такива каузи. Поводът да сме тук тази вечер е доброто, което живее в нас.” Кратко слово пред гостите изнесе и майката на художника, както и Теодора Арменкова - член на управителния съвет на сдружението в помощ на децата, борещи се с коварната болест. Тя благодари на Ангелина Ангелова за дългогодишното сътрудничество и подкрепа от сдружение “Маринела” и вълнуващо поздрави младия Сарп за огромното му сърце.    Можете да посетите изложбата и да подкрепите каузата на младия Сарп и сдружение “Маринела” до края на месец март.", "date": "2019.02.22", "title": "Хотел Marinela представи първата самостоятелна изложба на 14-годишния художник Сарп Испир "}
{"url": "https://www.actualno.com/business/domuschievi-smjatat-da-utvyrjdavat-nova-kato-bylgarska-televizija-news_723486.html", "text": "  Инвестицията ни в „Нова Броудкастинг Груп“ е стратегическа за нашия инвестиционен холдинг. Тя ни дава възможност да навлезем в един перспективен и нов за нас индустриален сегмент. Това заяви изпълнителният директор на инвестиционния холдинг „Адванс Медиа Груп“ Георги Домусчиев по повод покупката на „Нова Броудкастинг Груп“, цитиран от Economic.bg.     Новите собственици смятат да продължат да развиват медията, разчитайки на екипа ѝ и запазвайки досегашната политика за обективна журналистика и публицистика, така че да предлага все по-качествен и интересен продукт.   „Ще окажем значителна подкрепа за утвърждаването на „Нова“ като „българската телевизия“ със запазването и включването в програмите на все повече български сериали, филми и развлекателни програми“, казва Домусчиев.\r\n\"Сделката е част от стратегическото решение да бъдат намерени нови собственици, които да инвестират в развитието на медийната група в България\", посочва Йорген Линдеман, президент и главен изпълнителен директор на MTG.  Сделката за покупката на медийната група на стойност 185 млн. евро бе официално потвърдена днес. До 30 дни се очаква регулаторно одобрение от Комисията за защита на конкуренцията, а сделката би трябвало да бъде финализирана през второто тримесечие на 2019 г.", "date": "2019.02.22", "title": "Домусчиеви смятат да утвърждават Нова като българска телевизия"}
{"url": "https://www.actualno.com/pleven/tri-obshtinski-uchilishta-v-pleven-iskat-dofinansirane-za-malomerni-paralelki-news_723473.html", "text": "  Три общински училища в Плевен са поискали от местния парламент да им бъде отпуснато допълнително финансиране, за да продължи съществуването на маломерни и слети паралелки в тях през тази учебна година. Предложенията им ще бъдат обсъдени от Общинския съвет на следващото му заседание.  Общата сума за това дофинансиране е близо ., съобщиха от местния парламент.     СУ „Анастасия Димитрова“ е поискало разрешение от общинската управа да запази една паралелка първокласници, която е с девет ученици и е единствена в училището.\r\nСУ „Пейо Яворов“ иска да запази своя паралелка - в 10-ти клас, която е единствена с икономическа насоченост и също е от девет ученици.\r\nДопълнително финансиране е поискало и Основно училище „Отец Паисий\" в село Опанец. В него има слята паралелка от първокласници и второкласници – общо осем деца, и паралелка в трети клас с петима ученици. В началото на тази година местният парламент в Плевен е разрешил на училището да сформира маломерни и слети паралелки и е одобрил средства за осигуряване на учебния процес. След това обаче от тези две паралелки напуснали по едно дете и е необходимо допълнително финансиране, за да продължат те да съществуват.  ", "date": "2019.02.22", "title": "Три общински училища в Плевен искат дофинансиране за маломерни паралелки "}
{"url": "https://www.actualno.com/society/sofia-pride-2019-na-8-uni-ne-davaj-vlast-na-omrazata-news_723490.html", "text": "  \"Не давай власт на омразата!\" Това е посланието на 12-ото ежегодно шествие в подкрепа на равенството на лесбийките, гей мъжете, бисексуалните, трансджендър и интерсекс хората (ЛГБТИ) Sofia Pride, което , съобщиха организаторите.     Както обикновено, събитието ще започне в 16:00 часа с музикална програма пред Паметника на съветската армия, а самото шествие ще бъде в 19:30 часа. Тази година се отбелязват 50 години от бунтовете в бар Стоунуол Ин в Ню Йорк, дали тласък на движението за гей освобождение и чието честване полага началото на първите паради в САЩ.   Стоунуолските бунтове са поредица от сблъсъци между ЛГБТ хора и нюйоркската полиция, провокирани от поредни масови арести на гей, би и транс хора по време, когато еднополовата сексуална интимност е все още престъпление. Бунтовете започват на 28 юни 1969 г. и продължават няколко дни. Стоунуол не просто пробужда движението за гей освобождение в САЩ, но е символ и катализатор за световното движение за равноправие на ЛГБТИ хората.\r\nПрайдът продължава да бъде изключително важен поради цялата стигма и омраза, на които са подложени ЛГБТИ хората в България ежедневно – отхвърляне от семейство и приятели, насилие поради омраза, тормоз в училище, дискриминация на работното място и в сферата на образованието, липсата на законодателна уредба на отношенията в семействата на ЛГБТИ хората и др. Прайдът е сред малкото събития, които дават гласност на тези неравенства. Парадът изпраща послание към всички ЛГБТИ българи и техните близки и приятели, че не са сами.  София Прайд се организира изцяло от доброволчески комитет, като целият бюджет на събитието се набира чрез дарения от неправителствени организации, дипломатически представителства, частни фирми и обикновени граждани.", "date": "2019.02.22", "title": "Sofia Pride 2019 на 8 юни: Не давай власт на омразата!"}
{"url": "https://www.actualno.com/curious/zodijata-pri-myjete-kojato-izneverjava-naj-chesto-news_723499.html", "text": "   Зодията, която изневерява много често е... Лъвовете не харесват моногамията, не им е по вкуса, нито им е заложено в природата. Причината, поради която го правят толкова често е, защото , които носят краткотрайно щастие. Същата непреодолима сила, която кара жените да посягат към шоколадчето в хладилника, въпреки че са на диета. Най-голямата слабост на Лъвовете е това, че един комплимент и една мила дума им стигат, за да им завъртят главата. Лъвовете приемат незаконните връзки като увлекателна игра, в която накрая се стремят да получат наградата. Недай боже, вкъщи да не уважават авторитета им - те почти няма да спят в брачното легло и ще се обградят с красиви любовници.      ", "date": "2019.02.22", "title": "ЗОДИЯТА при мъжете, която изневерява най-често  "}
{"url": "https://www.actualno.com/interest/v-koja-chast-na-denja-trjabva-da-jadem-otdelni-hrani-za-da-ne-pylneem-news_723477.html", "text": "  Освен правилото ябълките да се консумират само сутрин, диетолозите съветват в коя част от деня трябва да се консумират други храни, защото от това зависи дали те ще бъдат добри или лоши за нашия организъм, пише македонският портал Арт кухня.      Най-добре е да се ядат около обяд, защото така укрепват имунитета и почистват кожата. Не се препоръчва да се консумират вечер, тъй като те стимулират повишено слюнкоотделяне и могат да потиснат храносмилането.   Ябълките съдържат пектин, който понижава кръвната захар и холестерола - ако ги ядете сутрин за закуска. Така че вечер или през нощта е най-добре да ги избягвате, защото пектинът е труден за усвояване. Картофите трябва да се консумират през целия ден, защото са пълни с минерали и също така понижават холестерола. Въпреки това, тъй като са много калорични, най-добре е да се избягват вечер - това допринася за затлъстяване.        Горещо мляко преди лягане действа успокояващо и помага за добър сън. Така че чаша мляко е най-добре да се пие преди лягане. Ако се вземат около обяд, те понижават кръвното налягане. Вечер не се препоръчват - много са калорични.    Портокалите са позволени и дори е желателно да се ядат през целия ден. Тогава те помагат на храносмилането. Противно на възприетата практика, сок от свеж портокал не се препоръчва по време на закуска, защото дразни стомаха.    Препоръчват се за закуска. Тогава те подобряват храносмилането, а вечер могат да причинят подуване на корема. По обяд можете да си позволите порция ориз без гузна съвест. Вечер той бързо ще „се залепи‘ на бедрата ви.    За закуска, например с мюсли, черният шоколад е позволен. Съдържа антиоксиданти, които забавят стареенето и предпазват от сърдечни заболявания. Ако не искате да напълнеете, не го яжте между храненията, а също – внимавайте за количествата! Сутрин те укрепват имунитета и спомагат за храносмилането, а вечер причиняват подуване на корема. Това е още един продукт, който е на-добре да се консумира сутрин, защото в по-малки количества стимулира отслабването. Категорично не се препоръчва вечер. Тогава е труден за усвояване, може да натрупа мазнини и да ви причини стомашни проблеми.", "date": "2019.02.22", "title": "В коя част на деня трябва да ядем отделни храни, за да не пълнеем "}
{"url": "https://www.actualno.com/society/s-10-vdigat-zaplatite-v-stolichnija-gradski-transport-news_723491.html", "text": "  Преди дни подписахме нов колективен трудов договор със Столичния градски транспорт, с което се договорихме заплатите на служителите да се увеличат с 10% от 1 февруари.     По-високите си възнаграждения те ще получат през март.   Това обяви на пресконференция председателят на комисията по транспорт и туризъм в Столичния общински съвет и председател на Съюза на транспортните синдикати в България Екатерина Йорданова, предаде репортер на БГНЕС.", "date": "2019.02.22", "title": "С 10% вдигат заплатите в столичния градски транспорт"}
{"url": "https://www.actualno.com/politics/deputati-ot-bsp-prodyljavali-da-polzvat-pari-ot-narodnoto-sybranie-news_723493.html", "text": "  На 18 и 19 февруари 16 депутати от БСП са взели пътни, 19 са взели дневни командировъчни, съобщи председателят на парламента Цвета Караянчева. \"За 18 и 19 февруари, когато вече беше обявено от националната конференция, че няма да се вземат абсолютно никакви средства от Народаното събрание\", уточни Караянчева и добави, че освен това има заминали депутати от БСП в чуждестранна командировка.     Заявеното от лидера на БСП , че напълно се отказвали от възнагражденията си, според парламентарния шеф е само декларация. \"Така че ако тя не може да си контролира нейната парламентарна група е  нейн проблем. Аз няма как да наложа административни санкции и да се  произнеса еднолично и да променя правилника\", заяви Караянчева. Това, че депутатите от БСП не посещават Народното събрание е проблем на парламентарната група на БСП, категорична е Цвета Караянчева   \"Всеки народен представител има право да заявява дали иска да ползва командировъчни и дневни и аз няма как да огранича това тяхно право, което им е дадено по правилника. Всеки народен представител има право на законодателна инициатива и ако иска някой от групата на БСП иска да направи законодателна инициатива е добре дошъл в Народното събрание и да направи съответните предложения за промени в правилника\", подчерта тя.\r\nНа изричен въпрос какво става с едната трета от възнагражденията на депутатите, които получават при отсъствия,  Караянчева  съобщи, че тази сума се превежда в сметките на народните представители и върху нея ще бъдат правени съответните удръжки, както е по правилника.   . \"Нека видим дали ще постъпи такова предложение и тогава ще се консултирам\", каза Караянчева по повод предложенията за тотално орязване на възнагражденията на неходещите на работа депутати. \"Няма постъпило такова предложение\", подчерта председателят на парламента.\r\nЗаявеното вчера от Корнелия Нинова, че се отказват изцяло от възнагражденията си според Караянчева е само една декларация. Ясно е разписано в правилника как трябва да се направят промените в този правилник и се надявам г-жа Нинова и парламентарната група да са го прочели и да го знаят, добави тя.   За ползването на служебни автомобили от депутати от БСП Караянчева съобщи, че са били заявени в понеделник  и вторник, сега вече нямало заявено ползване на служебни автомобили.    Относно предложението на Сидеров от вчера Караянчева обясни, че още няма внесено писмено предложение. Припомняме, че лидерът на \"Атака\" финансови санкции за депутати, които не ходят на работа.", "date": "2019.02.22", "title": "Депутати от БСП продължавали да ползват пари от Народното събрание"}
{"url": "https://www.actualno.com/montana/koi-sa-prioritetite-v-novija-budjet-na-obshtina-lom-news_723482.html", "text": "        Това обяви кметът на общината Пенка Пенкова по време на публичния отчет. Остават нерешени проблемите с бездомните кучета, изграждането на нов гробищен парк, липсата на пречиствателна станция и нова канализация, неизползваемия стадион, трагичното състояние на автобусните спирки.   „През 2018 г. започнахме ремонтите на училища и детски градини, на улици и пътища, които ще продължат и тази година. За пръв път имаме за капиталови разходи над 4 милиона лева, отделно проектите ни с еврофинансиране са за над 20 милиона лева, предстои ни да подпишем договори за още над 11 милиона лева, които ще се изпълняват през следващите години. Само за ремонти на градски улици сме предвидили 3 милиона, до месец ще започне и ремонтът на общинските пътища Лом-Замфир, Лом-Трайково, Сталийска махала - „Багачина“. Продължава и ремонтът на улица „Софийска“, част от второкласен републикански път, който се финансира от АПИ. Продължаваме и с доизграждането на напорния водопровод край Добри дол, за което са предвидени 2 700 000 лв.“ – каза Пенкова.\r\nЛом е една от общините в България, която отчита много добри постижения в сферата на социалните дейности и услуги.  За селищата от общината са предвидени мерки, сред които  обновяване на площади и зелени площи – това ще се случи в Сталийска махала, Ковачица, Трайково и Замфир. Предвиден е и ремонт на читалищата в Трайково и Сталийска махала.\r\nОбщината ще обяви програма с мерки за ограничаване на популацията на бездомните кучета, при стриктно спазване на Закона за защита на животните.   Определен е терен за изграждането на нов гробищен парк, в момента се  изработва парцеларен план и  се търсят източници на финансиране.     . „Напълно разбирам нетърпението и негодуванието на хората от кварталите за състоянието на уличната мрежа. В тези квартали няма изградена канализация, водопроводната мрежа също не е подменяна, след като градът ни остана без пречиствателна станция след нереализирания Воден цикъл в мандат 2011-2015 г., през тези години не бе ремонтирана цялостно и нито една градска улица. Има и много улици, които никога не са били асфалтирани. Да не говорим, че само за ремонти на улиците в тези три квартала, но и не само там, са н “ – заяви Пенкова.\r\nКметът апелира  ломчани да са активни по програмата „ С проекти могат да кандидатстват малки и средни фирми, земеделски производители, неправителствени организации, училища, читалища и институции, регистрирани и действащи само на територията на община Лом.", "date": "2019.02.22", "title": "Кои са приоритетите в новия бюджет на община Лом?"}
{"url": "https://www.actualno.com/curious/3-te-zodii-koito-smenjat-naj-mnogo-partniori-news_723497.html", "text": "        Овните имат голям \"стаж\" в любовта, във връзките и в случайния секс. През 20-те си години те трупат страшно много опит, обичат да се забавляват и не броят колко партньори минават през живота им. Не целят да се задомят, за това бройката не е от значение. Те са страстни и обожават секса, за това и рядко остават без човек до себе си. Понякога само за секс, друг път за по-дълга връзка, която ги прави щастливи. Когато мине бурният им период и 30-те наближат, Овните започват да изпитват силна нужда от един постоянен партньор. Наживели са се, разбрали са какво искат и какво не искат от човека до себе си. Овните са типичен пример за това как, когато човек поживее на младини, става сериозен и отговорен партньор след това... особено, когато срещнат любовта на живота си. Тогава целият им мироглед се променя, започват да мечтаят за семейство и да градят сериозна кариера.    .  ", "date": "2019.02.22", "title": "3-те зодии, които сменят най-много партньори   "}
{"url": "https://www.actualno.com/cite/rusija-vrag-li-e-na-bylgarija-az-tvyrdja-che-ne-news_723436.html", "text": "  Това заяви в ефира на Нова телевизия лидерът на АБВ Румен Петков по повод темата за хибридната заплаха от страна на Русия.     Петков коментира и думите на председателя на парламентарната група на ГЕРБ Цветан Цветанов по повод евентуални заплахи от страна на Москва по време на предстоящите избори. \"Ако имаш конкретни твърдения, излизаш и ги заявяваш. Но да излизаш и да казваш, че някой разхвърля \"Новичок\" на Балканите, това е несериозно\", каза още Петков.", "date": "2019.02.22", "title": "Русия враг ли е на България? Аз твърдя, че не."}
{"url": "https://www.actualno.com/europe/mogerini-vidja-napredyk-v-dialoga-mejdu-belgrad-i-prishtina-news_723496.html", "text": "  Според Върховния представител на Европейския съюз по външните въпроси и политиката за сигурност Федерика Могерини има прогрес в преговорите за нормализиране на двустранните отношения между Белград и Прищина, въпреки трудностите, предава RTK.     \"Въпреки всички трудности, ние напредваме в преговорите между Сърбия и Косово, за да може веднъж\", заяви Могерини.   RTK уточнява, че съответното изявление италианският дипломат е направила за изданието Politico.", "date": "2019.02.22", "title": "Могерини видя напредък в диалога между Белград и Прищина"}
{"url": "https://www.actualno.com/curious/ako-imash-vryzka-s-oven-telec-ili-kozirog-procheti-tova-news_723501.html", "text": "  Има някои неща, които пропускаме за 'рогатите' зодии. Трябва да ги знаем, ако искаме да сме в хармония с тях, да ни обичат и ние да ги обичаме завинаги.      1. Не им казвай, че не могат да направят нещо. Ще се обърнат срещу теб и ще те обвинят в това, че не ги подкрепяш. 2. Никога не ги ревнувай! Това ги съсипва и престават да виждат смисъл във връзка, в която най-близкия им човек им няма доверие. 3. Не спори с тях, ще се заформи скандал, от който нямате нужда. Оставете ги да си мислят, че са прави. 4. Не плащай всичко вместо тях, те са независими и не обичат някой да ги държи под \"финансов контрол\". 5. Не се карайте за битовизми. Изключително много мразят това и не разбират защо някой трябва да им казва как да живеят в собствения си дом. 1. Те обичат честността и много мразят да ги лъжеш. Излъжеш ли ги за нещо дребно дори, могат да си тръгнат от живота ти. 2. Изненадвай ги с романтични жестове - обожават ги. 3. Давай им кураж, за да следват мечтите си. Те имат нужда от човек до себе си, който винаги ги \"побутва\"  напред в живота. 4. Дай им спокойствие и сигурност, че никога няма да ги предадеш. Имат нужда от това и са малко ревниви, макар и самите те никак да не обичат да ги ревнуваш. 5. Не ги притискай за важните решения в живота, остави ги сами да стигнат до заключението, че искат деца или брак. В противен случай могат да се стреснат и да си тръгнат.   ", "date": "2019.02.22", "title": "Ако имаш връзка с Овен, Телец или Козирог... прочети това!   "}
{"url": "https://www.actualno.com/society/myj-i-jena-se-grijat-za-pitbula-koito-uhapa-do-smyrt-dete-predi-godina-news_723506.html", "text": "  Спомняте ли си питбула, който преди време 3-годишно дете в село Мокрище? В момента той се намира при семейството на Нина и Христо Огнянови, които го отглеждат, съобщи bTV.     След инцидента инцидента експертите решиха, че кучето няма да бъде умъртвено, а грижите за него пое . Семейство Огнянови са част от тази организация и решават, че кучето Зевс ще остане при тях. Те имат и дете – на година и половина. Паснахме си с кучето и решихме да го оставим при нас, обясни Нина Огнянова.   Проблеми досега са имали само със здравословното състояние на животното – то е било изключително слабо, с глисти и гъбички. След предполагаем удар по главата с тежък предмет е ослепяло с едното око.\r\nЖената уточни, че през цялото време е имала предвид, че кучето е проявило агресия и го е изпитвала по всякакъв начин – чрез изненада, уплаха, но то никога не е отговорило с агресия. По-скоро се опитвало да се скрие.  Семейство Огнянови предполагат, че кучето е стояло непрекъснато вързано на синджир, без да бъде разхождано и без никаква комуникация с него. Твърдят, че контактува нормално с детето им, дори го пази.", "date": "2019.02.22", "title": "Мъж и жена се грижат за питбула, които ухапа до смърт дете преди година"}
{"url": "https://www.actualno.com/asia/kndr-poiska-pomosht-zaradi-nedostig-na-hrana-news_723430.html", "text": "  Северна Корея поиска помощ заради недостиг на храна, съобщава канадската Сити Ти Ви.     Пхенян изпратил в ООН разчети, в които се казва, че страната е произвела значително по-малко хранителни продукти през 2018 г. в сравнение с предходната.   Причината били горещини, суша, наводнения и санкциите, които ООН налага на Северна Корея, предаде БГНЕС.\r\nПоради недостига на храна, комунистическата страна щяла да намали дажбите на населението от 550 грама на човек на ден до едва 300 грама.  Според данните на ООН, 10.3 милиона севернокорейци или около половината население на страната, изпитват липса на определени видове храни, а около 41 процента от всички жители на Северна Корея са недохранени.\r\nВ писмото Северна Корея призовава \"международните организации спешно да отговорят и да реагират на недостига на храна\".   От 2006 г. Съветът за сигурност на ООН на няколко пъти затяга икономическите санкции срещу Северна Корея, заради отказа на страната да спре да разработва ядрени оръжия и балистични ракети.    ", "date": "2019.02.22", "title": "КНДР поиска помощ заради недостиг на храна"}
{"url": "https://www.actualno.com/america/meksikanskijat-prezident-syzdade-nacionalna-gvardija-news_723431.html", "text": "  Мексико създаде Национална гвардия, съобщава Риа новости. Новата структура беше одобрена единодушно от Сената на Мексико, като всички 127 сенатори, които присъстваха на гласуването, се обявиха \"за\".     Националната гвардия е идея на новия президент Андрес Мануел Лопес Обрадор.   Той иска да спре започналата през 2006 г. употреба на Армията на Мексико за гарантиране на реда и борба с престъпните организации.\r\nНационалната гвардия ще се състои от най-подготвените служители на силовите структури, включително армията.  Тя обаче ще е на подчинение на вътрешното, а не на военното министерство.\r\n\"Ще имаме орган, който гарантира вътрешната сигурност, но не нарушава правата на гражданите\", каза сенатор Едуардо Рамирес.   \"Войниците трябва да напуснат улиците на Мексико и да се върнат в казармите и военноморските бази\", допълни Рамирес, който оглавява една от комисиите в Сената.    ", "date": "2019.02.22", "title": "Мексиканският президент създаде Национална гвардия"}
{"url": "https://www.actualno.com/curious/5-te-zodii-koito-imat-naj-cheren-harakter-news_723500.html", "text": "         По принцип, вие сте една маймуна. Овенът е импулсивен, агресивен и създава много шум. На вашият характер му липсва дълбочина, така че много хора вярват, че сте \"фалшификат\", играещ за пред публиката. Много хора искат да знаят какво имате в главата си, но истината е, че в нея няма нищо. Способността Ви да опростявате реалността е редукционна, т.е. вие опростявате света, не за да стане по-разбираем за другите, а за да стане по-ясен за вас лично. Но липсата на далновидност ви прави наивни и глупави.    ", "date": "2019.02.22", "title": "5-те зодии, които имат най-черен характер  "}
{"url": "https://www.actualno.com/starazagora/s-blizo-1-mln-leva-ukrepvat-stena-na-jazovir-kraj-gylybovo-news_723530.html", "text": "   е отпусната за укрепване на стената на язовир „Хайдушко кладенче\", който се намира в землището на община Гълъбово. Малко над 849 хиляди лева са от Кохезионния фонд и почти 150 хиляди са национално съфинансиране от държавния бюджет. Дейностите по укрепването на стената трябва да се извършат в рамките на 29 месеца.     Вече е подписан договорът за превенция и управление на риска от наводнения на язовир „Хайдушко кладенче\" от министъра на околната среда и водите Нено Димов и кмета на община Гълъбово Николай Тонев. Проектът за възстановяванетохи укрепването на „Хайдушко кладенче\" е по Оперативна програма \"Околна среда 2014-2020 г.\" Целта му е до се подобри техническото и експлоатационното състояние на язовирната стена като мярка за защита на техническата и социалната инфраструктура и за защита на населението от наводнения, които могат да бъдат предизвикани от влошеното й състояние.   ", "date": "2019.02.22", "title": "С близо 1 млн. лева укрепват стена на язовир край Гълъбово"}
{"url": "https://www.actualno.com/politics/karakachanov-elektronnoto-glasuvane-e-tarikatlyk-nevinen-do-dokazvane-na-protivnoto-syshto-news_723439.html", "text": "  Това е въпрос на тълкуване. Да си вземаш заплатата както депутат и да не ходиш на работа ( вчера) – а, добре. Така вицепремиерът и лидер на ВМРО Красимир Каракачанов започна разговора с водещия на сутрешния блок на Българската национална телевизия Даниел Михайлов.     Според Каракачанов ходът на БСП да напусне парламента е предизборна кампания, но той лично така не е правил никога.    . Може би премахването на мажоритарния вот е сметка да се задържи властта, добави Каракачанов. Според него такива изменения само действали против този, който ги прави. , каза още Каракачанов, като , което било отхвърлено навсякъде.\r\nСъщевременно Каракачанов отрече, че бил давал ултиматум да напусне правителството, ако не бъде приета . Той е категоричен – проблемът с ромите сега бил 20 пъти по-голям, отколкото през 1990 година. , образно се изрази лидерът на ВМРО по отношение на основния принцип на правовата държава – невинен до доказване на противното. Според Каракачанов това ставало, защото \"сме се юрнали\" да изпълняваме каквото каже Брюксел, каквото каже Вашингтон.  Вицепремиерът обвини критикуващите концепцията му за ромска интеграция, че не са прочели 8 странички, но тръгнали да дават акъл, но веднага уточни, че не говорел за – коалиционният му партньор, който не се съгласи безрезервно с тезите в концепцията. Искам това да бъде на държавата България – , призова той и уточни, че .\r\nС какво се занимава Европа – с джендъри и всякакви глупости. А светът не е еднополюсен, има трети център – Китай. В Европа се наводни с мигранти, води се война, има сериозно напрежение на Западните Балкани – на фона на всичко това, на фона на конфликтите в самата Европа, Европа си измисля проблеми и се занимава с тях. Ще правим , в които питаме дали е момче, момиче или друго – какво друго, марсианче ли? Ще махаш коледните базари и ще ги прекръстваш на зимни, за да не дразниш тези, които идват в Европа да се възползват, продължи Каракачанов и сравни това поведение с идеологията на СССР – от Брюксел налагали марскистки идеализъм, който бил същият като глобалния либерализъм.", "date": "2019.02.22", "title": "Каракачанов: Електронното гласуване е тарикатлък, невинен до доказване на противното - също"}
{"url": "https://www.actualno.com/blagoevgrad/video-momiche-tvyrdi-che-obshtinski-syvetnik-ot-blagoevgrad-ja-zaplashva-s-iznasilvane-news_723441.html", "text": "  Шокиращо видео се появи в социалните мрежи в Благоевград. Младо момиче сподели , на което според нея е заснет общинският съветник Христо Ковачки, който предлага секс срещу пари на младо момиче. \" \".  Ето какво написа във Facebook и момичето на име Надя, която по информация на е работела като масажистка в хотел на общинския съветник:\r\n\" Здравейте! Ето едно видео от хотел \"Монте Кристо\". Собственикът Христо Ковачки - Мама Кажа, заплашва с изнасилване. Не ходете да работите там. Дебне зад всеки ъгъл... \". От коментарите под поста става ясно, че младото момиче, което е на 25 години, се е консултирало с адвокат, но според него, видеодоказателството нямало да бъде взето предвид в съда, при евентуално дело за сексуален тормоз и заплахи.\r\n\"Не събирам лайкове ! Не е лесно да осъдиш човек с пари и след като познава всички в прокуратурата! След като нямам доказателства освен това видео. А видео от телефон все още не е доказателство с съда ! Ако не знаете как стоят нещата, не е нужно да изразявате глупАво мнение! Клипът е публикуван не за лайкове а за да видят хората какви хора работят в общината! И да си имат едно наум\", написа още Надя. опита да се свърже с момичето за уточняващи въпроси, но до написването на този материал все още нямаме отговор. . Продължаваме да го търсим за коментар по  темата. 1. Общинският съвет ще направи ли проверка по случая?\r\n2. Ако се установи, че историята е реална, и лицето, говорещо във видеото е общинският съветник Христо Ковачки, той ще бъде ли отстранен от Общинския съвет?   Жителите на града веднага изпаднаха в истински шок от видеото и призоваха за самосезиране на прокуратурата.  Христо Ковачки е общински съветник от ПП \"Народен съюз\". Собственик е на хотел \"Монте Кристо\" в града, ресторантьор и собственик на градската баня. Досега името му не е намесвано в такъв скандал.", "date": "2019.02.22", "title": "ВИДЕО: Момиче твърди, че общински съветник от Благоевград я заплашва с изнасилване"}
{"url": "https://www.actualno.com/politics/mareshki-vmro-sa-vredni-i-opasni-za-cjalata-dyrjava-news_723437.html", "text": "  \"Вчера слушах по радиото един депутат от НФСБ, който в прав текст заяви, че преференциите се използват от ВМРО и Красимир Каракачанов, за да могат да взимат пари и да си редят листите. ВМРО не са ни опонент. Те са вредни и опасни за цялата държава България. Сега започват да гърмят всякакви схеми като тази в ДАБЧ. Най-големият цинизъм е, че те са уж срещу джендър идеологията, а Джамбазки е гласувал \"за\" нея в европарламента. Уж са срещу циганизацията, а реално ни карат да събираме пари и да плащаме абортите на циганите, да им опрощаваме наемите в общинските жилища, да им се строят нови жилища. Това е начинът от ВМРО да си купят цигански гласове.\" Това заяви лидерът на \"Воля\" Веселин Марешки в интервю за bTV.     По думите му не е трябвало да се правят промени в Изборния кодекс, а смяната на ЦИК е трябвало да стане веднага след приключването на евроизборите.   \"Преференцията и в стария вариант няма смисъл. Тя не работи. Нашето предложение беше изцяло мажоритарен вот и ние настоявахме да се говори по тази тема\", допълни още той.\r\n\"Българският народ е консервативен. Има мъже, жени и деца. Това е. Децата трябва да ги оставим на спокойствие и да не им се бърка в главите от най-малка възраст\", коментира Марешки на ЕК за сексуалната ориентация на децата.  \"БСП измамиха хората. Те не напуснаха парламента. За това се прави волеизявление. По техния начин и аз всеки ден напускам парламента, защото излизам и влизам. По-важното е, че президентът Румен Радев, който беше издигнат лично от Корнелия Нинова, им писа оценка слаб 2. Той ясно заяви, че БСП не са алтернатива и той е готов да подкрепи всяко едно движение, което е наистина алтернативно на управляващите\", коментира още Марешки.", "date": "2019.02.22", "title": "Марешки: ВМРО са вредни и опасни за цялата държава"}
{"url": "https://www.actualno.com/actualno/mila-moja-roditel-2-sladka-i-dobrichka-news_723265.html", "text": "  Френската идея \" да заменят \"майка и татко\" предизвика световен скандал. Ние няма да вземаме страна - само ще се опитаме да реализираме някои основни положения. Много известни текстове от света на изкуството и науката например ще се наложи да се променят. Например така:     1. \"Ах, Виолето, Виолето,\r\nзащо си тъй намусена и тъжна,\r\nмного моля те кажи!  Не плачи, дете...\r\nРодител 1 е невинен\" (Тодор Колев, \"Виолета\")     2. \"Но кажи какво да правя,\r\nкат си ме, родител 2, родила,\r\nсъс сърце мъжко, (ако стана баща, сърце на родител 1), юнашко,\r\nта сърце, родител 2, не трае   да гледа турчин, че бесней,\r\nнад огнището на родител 1. (Христо Ботев, \"На прощаване\") 3. Мила моя, родител 2,\r\nсладка и добричка,\r\nкак да кажа родител 2,\r\nколко те обичам. (Мила моя мамо, детска песничка) 4. \"Едипов комплекс е особено отношение към родител 2...\" (из учебник по психология) 5. \"Роди ме родител 2 с късмет, пък ме хвърли на смет.\" (народна поговорка) 6. \"Дете 1 ти се родител 2 ожени, ожени,\r\nДете 1 ти се родител 2 ожени, ожени,\r\nДете 1 ти се родител 2, ожени, ожени,\r\nза една македонка, поробена\". (народна песен) 7. \"Parent 2, oooh,\r\nDidn't mean to make you cry...\" (Куин, Бохемска рапсодия) 8. Родител 1 е кондуктор,\r\nкондуктор съм и аз,\r\nбилети дупчи родител 1,\r\nжените дупча аз. (Чалга песен) 9. Да ти е*а п****** родител 2! (Христо Стоичков, жестомимичен запис от САЩ 94\") 10. Люк, аз съм твоят родител 1... (Междузвездни войни, \"Империята отвръща на удара\") Освен това идват и няколко основателни въпроса в новия новговор. Хайде, с родител 1 и 2 ще се оправим. Обаче как да наричаме бабата и дядото? Може би някой, с известни основания, би предложил просто и дядото да стане баба, то след 70-80 години вече няма особени разлики. Вероятно баба 1 и баба 2 би изглеждало убедително. Обаче например, как да се нарече тъщата? И въобще да бъде избавена от сексистко негативния отенък на едновременно нещо типично женско, което е едновременно сексистко и едновременно е хептен подсилено от балканския контекст на думата? \r\nЕто как: Погледната от гледната точка на бащата (родител 1), тъщата е родител 2 на родител 2 на моя наследник. Погледната от гледната точка на майката, тъщата е просто родител 2. Погледната от гледна точка на детето, тъщата е родител 2 на родител 2. \r\nА лелята? Просто е. Леля ти е наследник 2 на родител 1 и 2 на родител 2. \r\nА прадядо ти? Тук все още се спори. Ако е прадядо от линията на родител 2, той е общо взето родител 1 на родител 1 или 2 на родител 2. \r\nВтори братовчед по майчина линия? Никакъв проблем. Той е наследник на родителите 1 и 2, родени от наследник 2 на родител 1 и 2 на родител 2.\r\nЕто колко е просто. И коректно, разбира се. А ако прилича на език на програмиране, е точно това. Райко Байчев ", "date": "2019.02.22", "title": "Мила моя Родител 2, сладка и добричка"}
{"url": "https://www.actualno.com/asia/sasht-ostavja-vojnici-v-sirija-i-sled-planiranoto-iztegljane-news_723433.html", "text": "  Съединените щати ще оставят в Сирия контингент от около 200 души, дори след обявеното изтегляне от арабската страна, пише АФП.     Говорителката на Белия дом Сара Сандърс нарече групата \"миротворци\". Не беше обявено колко дълго ще продължи мисията им в Сирия.   Смята се, че в момента САЩ имат около 2000 войници на територията на арабската страна.\r\nПовечето бях изпратени там, за да ръководят действията на кюрдските отряди и местната опозиция в сраженията им с терористичната организация Ислямска държава.  Президентът Доналд Тръмп предизвика неодобрение и критики от съюзниците на САЩ, след като обяви, че войниците ще бъдат върнати у дома, защото Ислямска държава е разгромена.", "date": "2019.02.22", "title": "САЩ оставя войници в Сирия и след планираното изтегляне"}
{"url": "https://www.actualno.com/politics/parlamentyt-ratificira-sporazumenie-mejdu-mon-i-cern-news_723452.html", "text": "  Народното събрание улесни достъпа на български учени до работни места в Европейската организация по ядрени изследвания ЦЕРН) с ратифицирането на допълнително споразумение между МОН и европейската организация.     Допълнителното споразумение е част от Меморандума за разбирателство за поддръжка и експлоатация на CMS детектора. То е подписано на 28 ноември 2018 г. в София.   Ратифицирането му няма да доведе до пряко или косвено въздействие върху държавния бюджет, тъй като разходите по изпълнението му ще бъдат осигурени в рамките на утвърдения бюджет на МОН.\r\nДопълнителното споразумение ще осигури пълноценно участие на колективи от учени, инженери и специалисти от българските научни организации и висши училища във фундаменталните изследвания и технологични разработки, извършвани в ЦЕРН, както и ще улесни достъпа на български научни, инженерни и други кадри до работните места в ЦЕРН.  В рамките на обсъждането на ратификацията заместник-министърът на образованието Карина Ангелиева обясни, че ратификацията е изключително важна и благодари на народните представители.\r\n\"CMS детекторът е основополагащият технически компонент на ЦЕРН, на изследванията в организацията и както всяко високотехнологично съоръжение, животът на този изтича. За да има застъпване, е изключително важно, държавите, членувайки в ЦЕРН, да вземат съвместно решение и да започнат изграждането на нов детектор“, каза тя. По думите на зам.-министъра този детектор ще позволи експериментите и изследванията в ЦЕРН да продължат.   ", "date": "2019.02.22", "title": "Парламентът ратифицира споразумение между МОН и ЦЕРН"}
{"url": "https://www.actualno.com/society/novini-ili-novini-kartinata-na-pechata-za-22-fevruari-news_723407.html", "text": "  И така, покрай скандалите с Изборния кодекс тази седмица се изплъзна толкова бързо, че вече се чудим колко бързо ще премине следващата, с оглед на нажежената все още обстановка между управляващи и опозиция. Но това, разбира се, има време да разберем, а сега насочваме поглед към днешния преглед на печата.      Първа страница на вестник \"Сега\" обръща внимание на поредните депутатски сблъсъци в арената на парламента между управляващи и опозиция. \"ГЕРБ и \"Атака\" искат да орежат парите на отсъстващите депутати\", гласи заглавието.  След като години наред не се впечатляваха от рехавото присъствие в пленарната зала, в разгара на политическата криза управляващите внезапно решиха, че ще бъде справедливо да лишат напълно от заплати всички, които не ходят на работа в парламента. От мнозинството даже не скриха, че става въпрос за наказателна мярка срещу БСП. Соцдепутатите пък вече седмица бойкотират Народното събрание в знак на протест срещу погрома, който ГЕРБ и ДПС организираха над преференциалното гласуване, а снощи обявиха, че се отказват от , докато са извън парламента.   От страниците на вестник \"24 часа\" пък разбираме, че грип 2019 не повтаря, което си е доста успокоително с оглед на огромния брой болни през изминалите месеци. Оказва се, че на един болен има 4-ма души със защита. Така, че спете спокойно - няма риск грипът да повтори боледувалите в сегашната епидемия, категоричен е проф. Тодор Кантарджиев, директор на Националния център по заразни и паразитни болести и национален консултант по микробиология. София има нужда от два пъти повече нови жилища, за да отговорят предприемачите на миграционния поток към града. Това пише в. \"Труд\", цитирайки Националната асоциация на строителните предприемачи (НАСП) у нас. Не сме си и помисляли, че от НАСП биха ни казали, че София е пренаселена и няма нужда от повече застрояване в нея, но поне се надяваме то да се случва на правилните за целта места!     Служители на МВР започват обход на всички хора с психични отклонения у нас, особено на тези, които не са били хоспитализирани и не се водят на отчет в някое лечебно заведение. Те ще ги наглеждат, а при необходимост ще подават сигнал до съответната институция ако забележат някой проблем. Питаме се само дали не позакъсняха малко..?", "date": "2019.02.22", "title": "Новини или Novini - картината на печата за 22 февруари"}
{"url": "https://www.actualno.com/society/opasno-silen-vjatyr-v-16-oblasti-news_723453.html", "text": "  Промяна на времето ще настъпи в днешния последен работен ден за седмицата. От северозапад ще започне да нахлува по-студен въздух и заедно с увеличението на облачността ще започнат валежи – първо от дъжд, после и от сняг, предаде репортер на БГНЕС.     Дъждът се очаква да завали в следобедните часове първо в западните райони, в планините ще вали сняг. До края на деня валежите ще обхванат цялата страна.   Дневните температури ще бъдат между 6 и 11 градуса.\r\nВ 16 области на Централна и Източна България е обявен жълт код за силен вятър. Привечер със силен вятър от североизток температурите ще се понижат още. В тези области скоростта на вятъра ще достига 14-19 м/сек и пориви около 24 м/сек. По Черноморието също ще бъде доста ветровито, вълнението на морето ще се усили до 3-4 бала.  През нощта срещу събота ще продължи да нахлува студен въздух. Валежите от сняг през нощта ще се усилят и сутринта в първия почивен ден ни очаква снежна покривка почти навсякъде.\r\nВ събота бързо валежите ще спират, но дневните температури ще бъдат доста ниски – под 0 градуса. В неделя сутринта ни очакват температури между минус 10 и минус 13 градуса. Дневните температури ще бъдат между минус 2 и 0 градуса.", "date": "2019.02.22", "title": "Опасно силен вятър в 16 области"}
{"url": "https://www.actualno.com/europe/vyprosi-okolo-finansiraneto-na-krajnodjasnata-alternativa-za-germanija-news_723434.html", "text": "  Крайнодясната партия Алтернатива за Германия (AfD) е изпратила в парламента фалшив списък със свои спонсори, съобщи Дойче веле.     По закон, партиите в Германия нямат право да получават дарения от държави извън Европейския съюз и трябва да декларират партийните донори, припомня БГНЕС.   След като през есента се породиха съмнения откъде лидерката на парламентарната им група Алис Вайдел е получила 130 хиляди евро дарения, AfD изпрати списък с 14 имена на хора, които дали парите.\r\nОказа се, че списъкът е поне отчасти фалшив, като някои от 14-те признали, че само са дали имената си на хора от партията, а други дори казали, че AfD им предложили пари, за да ги включат в списъка.  Парите били изпратени от швейцарска фармацевтична компания, а Алис Вайдел ги използвала за реклама в социалните мрежи и плащане на юридически услуги.", "date": "2019.02.22", "title": "Въпроси около финансирането на крайнодясната Алтернатива за Германия"}
{"url": "https://www.actualno.com/society/prognoza-za-vremeto-22-fevruari-petyk-news_723395.html", "text": "  Минималните температури ще са предимно между минус 2° и 3°. Още сутринта от северозапад облачността ще се увеличава, малко по-късно и ще завали дъжд, в планините - сняг. До вечерта валежите ще обхванат цялата страна. Преди обяд ще духа до умерен северозападен вятър, който след обяд ще се ориентира от североизток, вечерта значително ще се усили и с него ще нахлува студен въздух. Максималните температури ще са между 6° и 11°, но вечерта ще се понижават чувствително в сравнение с предходните дни. Със застудяването привечер в североизточните райони, а през нощта срещу събота в цялата страна дъждът ще премине в сняг, ще се усили и до сутринта в повечето райони на страната ще се образува снежна покривка - 5-10 см. Атмосферното налягане ще се понижава, но ще остане по-високо от средното за месеца. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Евгения Егова.     Над Черноморието облачността ще е предимно значителна, след обяд с валежи от дъжд. Преди обяд вятърът ще е до умерен от северозапад, но по-късно ще се ориентира от североизток и значително ще се усили. Максималните температури ще са 9°-12°. Температурата на морската вода е около 7°. Вълнението на морето ще е 2 бала, но с усилването на вятъра вечерта и през нощта срещу събота ще се повиши и ще достигне 3-4 бала.   Над планините още преди обяд облачността ще се увеличава и ще е предимно значителна. Ще започнат валежи от сняг, по-съществени в Предбалкана. Валежите ще продължат и през нощта срещу събота и ще се образува нова снежна покривка 10-15 см, по планинските проходи и повече. Ще духа предимно умерен северозападен вятър, който привечер в по-ниските части ще се ориентира от североизток и ще се усили. Максималната температура на височина 1200 метра ще е около 2°, на 2000 метра – около минус 4°.\r\nВ събота още преди обяд от север снеговалежите ще започнат да спират, най-късно към края на деня в Рило-Родопската област. По-късно през деня над Северозападна България ще има значителни разкъсвания на облачността. Вятърът в западната половина от страната ще отслабне чувствително, но в източната – ще се задържи силен от североизток. Ще е доста студено, като и максималните температури ще са под 0°. В неделя на места минималните температури ще са до минус 10°-минус 12°. Вятърът и в източната половина от страната ще отслабне. Над югоизточните райони ще остане облачно, все още е възможно да прехвърча сняг, над останалата част от страната облачността ще намалее до слънчево. В началото на следващата седмица ще преобладава слънчево време с временни увеличения на облачността. Ще се усили северозападният вятър и температурите ще се повишат.  ", "date": "2019.02.22", "title": "Прогноза за времето - 22 февруари (петък)"}
{"url": "https://www.actualno.com/chronicles/otkrito-e-11-to-obiknoveno-narodno-sybranie-news_723387.html", "text": "  Единадесетото Обикновено народно събрание заседава в сграда на Народното събрание в София, между 22 февруари и 23 декември 1901 г.     Парламентарните избори се провеждат през януари 1901 година. В тях изявено парламентарно мнозинство няма и затова се образува коалиция между Прогресивнолибералната, Демократическата и Народната партия и БЗНС. Избрани са 167 народни представители. Избирателната активност е 42,7%.    Местата в парламента са разпределени, както следва:.  Народна партия – 29 места (печелят 66 910 гласове, 22,8% от общия сбор)\r\nНароднолиберална партия – 24 места (печелят 65 680 гласове, 22,4% от общия сбор)\r\nПрогресивнолиберална партия – 40 места (печелят 58 860 гласове, 20,1% от общия сбор)       БЗНС – 12 места (печелят 22 600 гласове, 7,7% от общия сбор)\r\nЛиберална партия – 5 места (печелят 15 111 гласове, 5,2% от общия сбор)\r\nДемократическа партия – 27 места (печелят 49 070 гласове, 16,8% от общия сбор)\r\nБРСДП – 2 места (печелят 14 680 гласове, 5,0% от общия сбор)\r\nКонсервативна партия – 2 места      други – 4 места\r\nбезпартийни – 19 места\r\nневалидни гласове/ бюлетини – 51 876 гласа Отказът на част от народните представители – демократи, да гласуват законопроект, предложен от правителството (за монопола върху тютюна и свързания с него външен заем), води до разпускането на народното събрание.", "date": "2019.02.22", "title": "Открито е 11-то Обикновено Народно събрание"}
{"url": "https://www.actualno.com/america/meksiko-syzdade-nacionalna-gvardija-news_723426.html", "text": "  Мексико създаде Национална гвардия, съобщава Риа новости, цитирана от БГНЕС.     Новата структура беше одобрена единодушно от Сената на Мексико, като всички 127 сенатори, които присъстваха на гласуването, се обявиха \"за\".   Националната гвардия е идея на новия президент Андрес Мануел Лопес Обрадор. Той иска да спре започналата през 2006 г. употреба на Армията на Мексико за гарантиране на реда и борба с престъпните организации.\r\nНационалната гвардия ще се състои от най-подготвените служители на силовите структури, включително армията. Тя обаче ще е на подчинение на вътрешното, а не на военното министерство.  \"Ще имаме орган, който гарантира вътрешната сигурност, но не нарушава правата на гражданите\", каза сенатор Едуардо Рамирес. \"Войниците трябва да напуснат улиците на Мексико и да се върнат в казармите и военноморските бази\", допълни Рамирес, който оглавява една от комисиите в Сената.", "date": "2019.02.22", "title": "Мексико създаде национална гвардия"}
{"url": "https://www.actualno.com/celebrate/svv-prepodobni-talasij-i-varadat-news_723389.html", "text": "  Преподобният Таласий си построил жилище на една планина и се поселил в него още в юношеска възраст. Като се отличавал по природа с чистосърдечие и смиреномъдрие, той скоро почувствал влечение към монашески подвизи. Отдалечил се към върха на планината, разположена близо до селището Таргала, и прекарал там в подвизи 38 години, при което нямал никакво жилище - килия, палатка или какъвто и да е навес. Само си направил малка ограда от камъни и като имал за покрив небето, през цялото време пребъдвал в нея.     Заради тези подвизи Господ удостоил светия подвижник с благодат на чудеса. Преподобният Таласий изгонвал бесове, изцелявал различни болести и по силата на чудодействения си дар се уподобявал на светите апостоли.   Веднъж го нападнала голяма змия и поискала да го умъртви, но той се помолил и с молитва спасил себе си от смърт. Друг път го нападнала стомашна болест, която му причинявала жестоки страдания, но той призовал името Божие и с това се изцелил от мъчителния недъг.\r\nПри преподобния винаги се стичал много народ, за да види подвизите му, а мнозина от идващите го молели да ги приеме в числото на сподвижниците си. Преподобният не се противил на такива молби. Като построил килии за желаещите да се подвизават заедно с него, той им позволил да живеят в тях и при това им раздавал храната, която му донасяли от разни места.  Като прекарал в такива подвизи живота си, преподобният Таласий починал в мир. © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.    ", "date": "2019.02.22", "title": "Свв. преподобни Таласий и Варадат"}
{"url": "https://www.actualno.com/europe/hss-se-distancira-ot-viktor-orban-news_723427.html", "text": "  Европейската народна партия (ЕНП) и баварската консервативна партия ХСС се разграничиха от унгарския премиер Виктор Орбан. Манфред Вебер, заместник-председател на ХСС и водещ кандидат на ЕНП на европейските избори, заяви за в. \"Зюддойче Цайтунг\", че част от неотдавнашната реч на Орбан за положението на нацията и кампанията срещу председателя на ЕК Жан-Клод Юнкер са предизвикали в ЕНП „голямо неразбиране и раздразнение“, предадоха световните агенции, цитирани от БГНЕС.     Той намира „някои формулировки за неприемливи“. Според Вебер не може да принадлежиш на ЕНП и да водиш кампания срещу действащия председател на ЕК, който е от ЕНП. Орбан „трябва да признае, че в момента се отдалечава все повече от ЕНП“, казва Вебер за в „Зюддойче Цайтунг“.   Баварският министър-председател Маркус Зьодер се изказа по същия начин. Той заявява за в. „Франкфуртер Алгемайне Цайтунг“, че избрания от Орбан път, за съжаление, „е в грешна посока“. Изявленията на Вебер и Зьодер показват промяна на курса на ХСС. Досега баварската консервативна партия по-скоро подкрепяше Орбан и го канеше на свои заседания. Канцлерът Ангела Меркел има дистанцирано отношение към Орбан. Тя го критикува индиректно като заяви, че Жан-Клод Юнкер има нейната пълна подкрепа.\r\nСпоред списание „Шпигел“ изявленията на Манфред Вебер и Маркус Зьодер звучат като последно предупреждение към Орбан и като ултиматум към Унгария.  Според в. „Ди Цайт“ Виктор Орбан би искал да бъде изгонен от ЕНП. Неотдавнашната му провокация не може да бъде обяснена по друг начин. Унгарското правителство стартира плакатна кампания, в която председателят на Комисията Жан-Клод Юнкер е изобразен като съучастник на американския милиардер Джордж Сорос.", "date": "2019.02.22", "title": "ХСС се дистанцира от Виктор Орбан"}
{"url": "https://www.actualno.com/starazagora/120-godishninata-ot-rojdenieto-na-dechko-uzunov-chestva-rodnijat-mu-kazanlyk-news_723424.html", "text": "  Изложба с живописни и акварелни картини и рисунки на Дечко Узунов откриват днес на рождения му ден, 22 февруари, в Казанлък. Три галерии са обединили сили за подреждането на експозицията в родния му град. Творбите са от фондовете на художествените галерии в Казанлък и Стара Загора и на Софийската градска художествена галерия.     Дечко Узунов е признат за един от най-видните майстори на съвременната българска живопис, а творчеството му оставя следа почти през целия ХХ век. Творчеството му е богато на теми и жанрове. Освен от живописта, е бил изкушен и от графиката, илюстрацията, сценографията и декоративната монументална живопис.   Изложбата се открива тази вечер от 17:30 часа в Художествена галерия - Казанлък, и ще остане в Града на розите до 24 март 2019 година.\r\nНаградите на ежегодния национален конкурс за рисунки „Наследници на Дечко Узунов“, който се организира от Националното училище за пластични изкуства и дизайн ще бъдат връчени днес в 11 часа в актовата зала на училището.   ", "date": "2019.02.22", "title": "120-годишнината от рождението на Дечко Узунов чества родният му Казанлък"}
{"url": "https://www.actualno.com/america/huan-guajdo-podpisa-pyrvija-si-prezidentski-ukaz-news_723428.html", "text": "  Хуан Гуайдо издаде първия си президентски указ, откакто се обяви за лидер на Венецуела, предаде РИА Новости, цитирана от БГНЕС.     В указа под номер 001, Гуайдо разпорежда във Венецуела да бъде допусната хуманитарната помощ, която изпратиха САЩ и няколко други държави. Началото на доставките е предвидено за 23 февруари.   Президентът на Венецуела Николас Мадуро не позволява влизането на храните и лекарствата в страната и заповяда на армията да затвори пътищата, водещи към Колумбия.\r\nПо-късно такава заповед беше издадена и за пътищата към Бразилия.  Мадуро отрича страната да се нуждае от хуманитарна помощ и определя изпратените от Вашингтон храни и лекарства като \"шоу\". Въпреки това, Николас Мадуро обяви, че неговия съюзник Русия е изпратила 300 тона хуманитарна помощ, пише още BBC.", "date": "2019.02.22", "title": "Хуан Гуайдо подписа първия си президентски указ"}
{"url": "https://www.actualno.com/politics/kamelija-nejkova-sledvashtijat-systav-na-cik-shte-se-spravi-news_723442.html", "text": "  \"Следващият състав на ЦИК ще се справи. През последните години в състава на (ЦИК) има приемственост, предполагам, че и в следващия състав ще има приемственост. Това каза в интервю за bTV Камелия Нейкова, един от говорителите на комисията по повод стартиралата процедура за избор на нова ЦИК.     По думите ѝ, когато се спазват разписаните правила, следващият състав ще се справи, но не всички правила са приети – не са обнародвани промените в Изборния кодекс, коментира Нейкова.   По думите ѝ ЦИК не за първи път ще се справя с промени в изборното законодателство, приети в последния момент.\r\nНейкова уточни, че промени в процедурата за избор на членове на ЦИК не са предвидени и няма ограничение за броя на мандатите на членовете на комисията.  ", "date": "2019.02.22", "title": "Камелия Нейкова: Следващият състав на ЦИК ще се справи"}
{"url": "https://www.actualno.com/varna/korabi-ot-vtorata-postojanna-protivominna-grupa-na-nato-akostirat-vyv-varna-news_723329.html", "text": "  Кораби от Втората постоянна противоминна група на НАТО (SNMCMG 2) ще посетят Морска гара Варна от 22 до 25 февруари.     Групата включва кораби от Военноморските сили (ВМС) на Германия (FGS WERRA), ВМС на Турция (TCG AKCAKOCA), ВМС на Румъния (ROS LT LUPU DINESCU) и ВМС на България – минен ловец Цибър. Целта на съвместното плаване на корабите от Алианса е да се подобри оперативната съвместимост и подготовката на многонационалното съединение при прилагане на процедурите и стандартите на НАТО, да развие военната готовност на участващите сили и да допринесе за морската сигурност в Черно море.   За времето на развръщането на групата в Черно море са предвидени визити в пристанищата Варна и Констанца, както и участие в противоминното учение „Посейдон” от 1 до 8 март.\r\nКомандир на групата кораби е капитан ІІ ранг Мартин Шварц. Командир на кораб за управление WERRA е капитан ІІІ ранг Робърт Леман, командир на минен ловец AKCAKOCA - капитан ІІІ ранг Мерич Кобак, командир на базов миночистач LT LUPU DINESCU - капитан ІІІ ранг Йонут Диакону и командир на минен ловец „Цибър“ - капитан ІІІ ранг Лъчезар Иванов. На 22 февруари 2019 г. командирът на групата, придружен от командирите на кораби, ще се срещне с кмета на Община Варна и със заместник-командира на Флотилия бойни и спомагателни кораби.  Корабите от Втората постоянна противоминна група на НАТО ще застанат на Морска гара - Варна. На 23 и 24 февруари, събота и неделя, те ще бъдат отворени за посещение от граждани и гости на гр. Варна, всяка сутрин от 10:00 до 12:00 часа и следобед от 14:00 до 16:00 часа. При качването на корабите на посетителите ще бъде извършвана проверка от органите на служба „Военна полиция”.", "date": "2019.02.22", "title": "Кораби от Втората постоянна противоминна група на НАТО акостират във Варна"}
{"url": "https://www.actualno.com/education/evropejska-djendyr-anketa-v-uchilishtata-predizvika-vyzmushtenie-sred-roditeli-news_723413.html", "text": "  Политическите препирни около джендър идеологията се прехвърлиха и на територията на родните училища. След като се разграничихме от Истанбулската конвенция заради възражения срещу употребата на \"социален пол\", сега се надигнаха гласове да изискаме от ЕК да преправи училищна анкета заради предвидените в нея три възможности за пол, пише в. .     От няколко дни кипи възмущение сред родители и политици заради европейска анкета, която се разпространява из български училища. Става дума за инструмента SELFIE, с чиято помощ училищата могат да оценят своето равнище на преподаване в ерата на дигиталните технологии. В рамките на този инструмент е включена анкета, в която наред с другите въпроси учениците трябва да посочат своя пол, а възможностите за отговор са \"момче\", \"момиче\", \"друго\" и „предпочитам да не казвам“. Именно този въпрос породи обвинения, че се нарушава конституцията, че се проповядва джендър идеология в училищата и че се събира информация за сексуалната ориентация на децата, с която може да се злоупотребява.   „Инструментът SELFIE съдържа еднакви елементи за всички страни в ЕС, разработен е от ЕК. Ние сме разпространили инструмента, над 900 училища са участвали в тази самооценка в ерата на дигиталността.\r\nТя е много важна за политиките, които провеждаме в системата, за самите училища. Целта на инструмента не е да определи половата принадлежност“, обясни вчера просветният министър Красимир Вълчев. Той уточни, че не можем да махнем текста от анкетата. \"Той дори не е преведен от нас. Може единствено Европейската комисия, по наша молба, да го направи. Ще отправим такава молба\", каза още Вълчев, но добави, че той лично не е усетил обществено напрежение по въпроса - няма сигнали от тези 900 училища, в които е въведен.  Министърът припомни позицията си, че не подкрепя джендър идеологиите в училище. Според получена неофициална информация от комисията причината да има отговор \"друго\" в графата за пол е в нормативните решения на някои страни по този въпрос. \"В Германия, доколкото разбрахме, това е по медицински причини. Има такава възможност, опитали са се да адаптират инструмента към законодателствата на всички страни. Така че не е сигурно, че това задължително противоречи и е свързано със \"социален пол\". Но дори да е така, не мисля, че рискуваме да индоктринираме децата или да проповядваме в системата трети пол като социален\", заяви Вълчев.\r\nОтношение по въпроса взе и Европейската комисия. Тя отхвърли като неверни твърденията, че се опитва да \"наложи\" понятието трети пол в българските училища и че проповядва джендър идеология. \"Само държавите членки на ЕС са компетентни да решават въпроси, свързани с каквато и да било терминология за определяне на пола съгласно техните конституции.   ", "date": "2019.02.22", "title": "Европейска джендър анкета в училищата предизвика възмущение сред родители"}
{"url": "https://www.actualno.com/cosmos/hajabusa-2-kacna-na-povyrhnostta-na-asteroida-rugu-news_723459.html", "text": "  Японската сонда Хаябуса 2 е кацнала на повърхността на астероида Рюгу, потвърдиха от японската космическа агенция JAXA.     Все пак ще бъде изчакано няколко часа, за да може сигнал с потвърждение за кацането да измине разстоянието от астероида до Земята, уточняват от агенцията.   По план сондата трябва да \"изстреля куршум\" в астероида и да събере проби от вдигналите се над повърхността частици, предаде БГНЕС.\r\nЦелта на Хаябуса 2 е да даде на учените на Земята повече информация за периода пред 4.6 милиарда години, когато се е формирала Слънчевата система.  Възможно е на астероида да има вода и органична материя от този отдалечен период.\r\nАстероидът Рюгу е малко под 1 километър в диаметър и обикаля слънцето по траектория на около 360 милиона километра от тази на Земята.   Хаябуса 2 пътува до астероида повече от три години.    Прадвидено е апаратът да се завърне на Земята през 2020 г.", "date": "2019.02.22", "title": "Хаябуса 2 кацна на повърхността на астероида Рюгу"}
{"url": "https://www.actualno.com/business/sdelkata-za-nova-televizija-veche-e-fakt-domuschievi-plashtat-185-mln-evro-news_723461.html", "text": "  Бизнесмените Кирил и Георги Домусчиеви официално са подписали сделката за придобиването на медийната група на Нова телевизия.     Новосъздадената компания \"Адванс Медиа Груп\" придобива изцяло Нова телевизия и мажоритарен дял в онлайн медийната група „Нет Инфо“, а общата стойност на сделката е 185 милиона евро, става ясно от на шведската компания MTG.   По информация на Economic.bg преговорите между Домусчиеви и шведската медийна група MTG са се водили до късно снощи, като в крайна сметка са приключили успешно.\r\nСлyжитeлитe нa Hoвa тeлeвизия също са били уведомени за промяната на собствеността.   За да бъде финализирана сделката е нужно одобрението на Комисията за защита на конкуренцията, която разполага с 1 месец, за да реши случая.\r\nИменно регулаторът осуети придобиването на медийната група от чешкия бизнесмен Петр Келнер, който преди това стана собственик на Telenor. Впоследствие МТG oбяви, чe ce oтĸaзва дa пpoдaдe \"Hoвa бpoyдĸacтинг гpyп\" нa Πeтp Keлнep.", "date": "2019.02.22", "title": "Сделката за Нова телевизия вече е факт, Домусчиеви плащат 185 млн. евро"}
{"url": "https://www.actualno.com/blagoevgrad/globite-za-beyr-grils-shte-sa-po-golemi-ot-tazi-za-horoto-v-bybreka-no-tja-ne-e-platena-news_723435.html", "text": "  Глобите за заснемането на епизода от продукцията на Беър Грилс в Рила ще са по-големи, отколкото за отпреди над половин година. Това заяви директорът на Национален парк \"Рила\" Красимир Андонов пред Нова телевизия.     Андонов не каза колко точно ще са санкциите за Грилс, но посочи, че в неговия случай има три нарушения - навлизане и плуване във водния басейн на Каракашево езеро, палене на огън, ловене и умъртвяване на животински видове. Директорът обаче съобщи друго - че глобата за хорото в Бъбрека още не е платена и щял да иска съдействие от НАП, т.е. още не е поискал такова.\r\nПрипомняме, че съгласно Закона за защитените територии санкцията за нарушения за юридически лица е в размер на 1000 до 10 000 лв., а за физически лица се налага глоба от 500 до 5000 лв.   Иначе Андонов повтори версията защо се стигна дотук, която изложи още вчера (21 февруари) - предполагал, че са правени снимки извън регламентираното за това време и така служителите на парка, които трябвало да наблюдават какво правят Грилс и хората с него, не хванали веднага нарушенията, та се наложи за тях да се разбира през сигнал във Facebook. Затова ще има проверка и какво са правили въпросните трима служители.  По-късно през деня от Discovery Communications изпратиха отново становище до медиите.\r\n\"Във връзка с епизод от поредицата „В дивата пустош с Беър Грилс“, заснет на територията на България и в частност в подножието на Рила, бихме искали да уточним, че Discovery излъчи шоу, което е продукт на компанията Electus. Discovery не е участвала в създаването на продукцията, нейни представители не са присъствали на снимките и компанията няма отношение по административните процеси за реализацията на продукцията\", посочват още от компанията.     ", "date": "2019.02.22", "title": "Глобите за Беър Грилс ще са по-големи от тази за хорото в Бъбрека, но тя не е платена"}
{"url": "https://www.actualno.com/business/bylgarija-e-na-pyrvo-mjasto-v-es-po-energijna-bednost-news_723414.html", "text": "  България е печален шампион в ЕС по енергийна бедност. Това показва ново изследване на Open Exp - базирана в Париж организация с фокус върху устойчивото развитие.     Според изследването в България, а също и в Словакия и Унгария, делът на хората, които пестят парно и ток, защото не могат да си плащат сметките, е \"екстремно\" висок. На другия полюс са Швеция и Финландия, пише в. \"Сега\".   Показателите, които се следят, са влага в жилищата, цена на енергията за домакинствата, липса на възможности домовете да се поддържат комфортно топли или прохладни според сезона. Заключенията на проучването са, че в по-бедните страни членки поголям дял от населението зъзне през зимата.\r\n\"Енергийната система в България е изключително централизирана, остаряла и има огромни загуби при пренос. А ако искаш да произвеждаш сам електричеството, което използваш, се сблъскваш с тежката и скъпа административна машина\", коментира Генади Кондарев от \"За Земята\".  Друга причина за лошото представяне на страната ни е, че много бедни домакинства  се топлят с каквото им попадне и обикновено печките и горивото, което използват, са ниско ефективни и силно замърсяващи.  От общо 28 държави 17 имат осезаем проблем с енергийната бедност. Разходите на семействата за електричество растат, като това е най-видимо в домакинствата с ниски доходи. За тях разходите за сметки между 2000 и 2014 година са нараснали с 33%.\r\nДържавите с ясни и стриктни строителни правила се представят по-добре, а последните в класацията се изправят пред липса на комфорт не само през зимата, но и през лятото заради високите температури.   ", "date": "2019.02.22", "title": "България е на първо място в ЕС по енергийна бедност"}
{"url": "https://www.actualno.com/crime/mvr-v-blagoevgrad-ne-e-poluchavalo-jalba-za-sluchaj-s-opit-za-iznasilvane-ot-strana-na-obshtinski-syvetnik-news_723455.html", "text": "  Към момента няма постъпила жалба за такъв случай. Така от благоевградската полиция коментираха , което се появи във Facebook и което подсказва възможно престъпление – заплаха за изнасилване, от страна на общинския съветник в Благоевград Христо Ковачки.     От написаното във Facebook от профила, от който е пуснато видеото – с име \"Надя\", става ясно, че жалба не била подадена, защото имало консултация с адвокат и той казал, че видеото няма да послужи за доказателство в съда. На хартия при съдебни дела с видеодоказателства е възможно те да не бъдат приети, защото не става въпрос за оторизиран със съдебна заповед запис т.е. запис от специално разузнавателно средство (СРС). продължава с опитите да говори директно с човека, стоящ зад профила, за да разберем смята ли в крайна сметка въпросното момиче да търси съдебна отговорност от г-н Ковачки.  При опита ни да получим гледната точка на общинския съветник и при зададен въпрос за историята, той затвори телефона и до момента на публикуване на материала не е отговорил на мобилния си апарат.  Христо Ковачки е общински съветник от ПП \"Народен съюз\". Собственик е на хотел \"Монте Кристо\" в Благоевград, ресторантьор и собственик на градската баня. Досега името му не е намесвано в скандал от такъв мащаб.", "date": "2019.02.22", "title": "МВР в Благоевград не е получавало жалба за случай с опит за изнасилване от страна на общински съветник"}
{"url": "https://www.actualno.com/europe/germanija-promeni-spornija-si-zakon-za-abortite-news_723429.html", "text": "  Германия промени спорния си закон за абортите, който беше познат в страната като Параграф 219а, съобщава \"Дойче веле\", цитирано от БГНЕС.     Депутатите в Бундестага гласуваха с 371 срещу 277 гласа да отпадне забраната и под каквато и да е форма лекарите да споменават, че предлагат извършването на аборт.\r\nСпоред новия закон, лекари, както и болнични заведения, ще могат да обявяват на интернет сайтовете си, че правят аборти. Все още е забранено обаче да се публикуват методите за прекъсване на бременността, които лекарят или болницата предлагат.   За да разбере това, жена, която иска аборт, ще трябва да потърси в списък, съставен от Федералния център за здравно образование.  Една от партиите в управляващата коалиция - Социалдемократическата партия, искаше Параграф 219а да отпадне изцяло. На същата позиция бяха Свободните демократи, Зелената партия и Лявата партия. Против отпадането на стария закон беше Християндемократическия съюз на канцлера Ангела Меркел.\r\nСоциалдемократите нарекоха новите правила \"добър компромис\", но редица женски организации не са съгласни. Те смятат, че докато Параграф 219а съществува, той ще продължава да спира много жени в уязвимо положение да получат точна и подробна информация, както и ще ограничава правата на жените.\r\nВ Германия много болници са под шапката на Католическата църква. В тези лечебни заведения не се правят аборти.    ", "date": "2019.02.22", "title": "Германия промени спорния си закон за абортите"}
{"url": "https://www.actualno.com/blagoevgrad/momiche-za-obshtinski-syvetnik-v-blagoevgrad-predlagashe-mi-1000-lv-na-mesec-za-da-pravim-seks-news_723514.html", "text": "         Здравейте, не бих искала казвам името си. Аз съм момичето от видеото. Работех като \"спа терапевт\" в хотел \"Монте Кристо\", собственост на Христо Ковачки, от 3 януари тази година. Видеото е правено в спа центъра на хотела, в стаята за масажи, а самият Ковачки не знаеше към момента на записа, че го записвам.   Това е първият път, в който отправя заплахи. Предишните пъти просто ми предлагаше пари, за да спя с него. 1000 лв. месечно, за да правя с него секс 3 или 4 пъти на месец. След заснемането на видеото, когато имаше реална заплаха, напуснах работа.     Когато напуснах, му казах, че е записан. Неговият коментар беше: \" \". След това се консултирах с адвокат, който ми заяви, че видеозаписът не е доказателство в съда, затова се двоумя дали да подам жалба в полицията. Малко да. Искам обаче всички да разберат за него и да го махнат от общината.    Основната причина е разговорът с адвокат, който проведох. Освен това, в хотела му постоянно идват негови приятели - полицаи, адвокати... Чувала съм и че си плаща. (бел. ред. - ) Така съм чувала, че плаща. Не, може би просто са си мълчали и са си тръгвали. След публикуваното видео ми писа момче, което ми каза, че е работил, но в друг хотел и е оставал със същото впечатление за отношението към момичетата. Свързахме се и с Общинския съвет в Благоевград, и с Общината, от където все още няма коментар на въпросите ни дали са запознати със случая и ще има ли някакви последствия за обвинения Ковачев. .  Името на Христо Ковачки е изключително популярно в Благоевград. Той притежава хотел, както и градската баня, от която в хотела му има постоянно количество минерална вода. До този момент той не е забъркван в подобен род скандали.  Проверка на показа, че в най-големият сайт за публикуване на обяви, има две поместени оферти за хотела на Ковачки. Едната е за позицията администратор, а другата за сервитьор. Позицията за сервитьор твърди, че хотелът предлага работа в млад екип, а от кандидатите се изисква единствено отговорност, коректност и желание за работа.  ", "date": "2019.02.22", "title": "Момиче за общински съветник в Благоевград: Предлагаше ми 1000 лв. на месец, за да правим секс"}
{"url": "https://www.actualno.com/politics/malina-krumova-objasni-zadachite-na-dyrjavna-agencija-bezopasnost-na-dvijenieto-po-pytishtata-news_723466.html", "text": "  \"Ще започнем с комплексен и системен анализ за липсата на намаляване на жертвите на пътя и настина да се стигне до намаляване на броя им.\" Това каза в интервю за bTV Малина Крумова, председател на новосъздадената Държавна агенция „Безопасност на движението по пътищата”.     Преди дни Министерският съвет определи за председател на новата агенция Крумова, която последно беше зам.-министър на регионалното развитие. Властта взе решение за създаване на такава структура още август миналата година – след тежката автобусна катастрофа край Своге с 20 жертви.   Агенцията има няколко основни функции. Една от тях е да събира информацията от всички ведомства и ще прави системен анализ.\r\n\"Безопасността на движението по пътищата е системен проблем, който се влияе от много фактори – поведение на хората, качество на пътя, качество на колите. Отделни ведомства отговарят за тези елементи – всяко едно от тях има правомощия и функции, но липсва системен подход”, обясни Крумова.  Според нея твърдението, че става въпрос за „мега агенция” е спекулативно, защото в новото звено ще работят 39 души, заедно с председателя, които досега са били на щат в други ведомства. Бюджетът на агенцията за тази година е 2,9 млн. лв.\r\nНа въпроса с какъв процент се ангажира да бъдат намалени жертвите на пътя Крумова отговори:   \"Нито една агенция, нито една институция не може да се справи  самостоятелно – със собствени сили и средства, с толкова комплексен проблем като безопасността на движение по пътищата. За да се справим с този проблем, са необходими координирани и съвместни действия на всички институции, които отговарят за отделните елементи, както и на обществото, бизнеса и академичните среди. Другата основна функция на агенцията е да бъде това свързващо звено – спойка между всички институции и институциите и обществото.\"    ", "date": "2019.02.22", "title": "Малина Крумова обясни задачите на Държавна агенция \"Безопасност на движението по пътищата\""}
{"url": "https://www.actualno.com/society/mashinist-ot-bdj-iska-odit-na-jeleznicata-ot-transportnoto-ministerstvo-ne-davat-news_723445.html", "text": "  Машинист от БДЖ се бори, за да получи достъп до одитния доклад, извършен в края на миналата година в дружеството.     От Министерството на транспорта му дават абсурден отговор, че това била служебна информация, която нямала самостоятелно значение и че не е налице преобладаващ обществен интерес. За случая сигнализират от гражданската инициатива . Оттам твърдят, че тези констатации правят \"хората, които се издържат от нашите данъци и дават минималните 175 млн. лв. на година\".\r\nИнициативата е подел Младен Младенов, който работи като машинист в и през последните шест години твърди, че непрекъснато е отправял запитвания до представители на дружеството по различни въпроси, но получавал отговори, \"които не отговарят на истината\".   Младенов разказва, че е написал писмо до Транспортното министерство с искане да получи копие от разпоредения одитен доклад в , но е получил отрицателно становище. Тъй като от ведомството му отговорили, че не е налице обществен интерес относно доклада, машинисът отправя апел през социалната мрежа Facebook одитът да се превърне в обществен интерес и да стане публичен.   \"На мен ми стана любопитно какво точно крият и не искат да ми покажат да прочета. Веднага възниква въпросът защо от Министерството на транспорта крият този одит и не искат да го предоставят на един обикновен гражданин като мен?\", пита се Младенов. \r\nМашинисът завършва видеото си с думите, че някой ден предстои да разкаже много интересни неща от своята практика, но \"този момент още не е дошъл\".    ", "date": "2019.02.22", "title": "Машинист от БДЖ иска одит на железницата, от Транспортното министерство не дават"}
{"url": "https://www.actualno.com/politics/bez-deputati-ot-bsp-njama-parlamentaren-kontrol-shte-izslushvat-mladen-marinov-news_723467.html", "text": "  Парламентарният контрол няма да се реализира днес. Това каза от трибуната на НС председателят на парламента Цвета Караянчева.     Караянчева уведоми, че предвидените за днешното заседание въпроси и питания с устен отговор са трансформирани във въпроси и питания с писмен отговор, отложени и оттеглени, поради което парламентарният контрол няма да се реализира днес.   Най-вероятната причина изглежда отсъствието на депутатите от БСП, които обикновено задават въпроси към министрите.\r\nТя обясни, че промяната на вида на отговорите на въпросите и питанията са отразени в интернет страницата на НС.  В началото на заседанието Цвета Караянчева предложи да бъде включена в седмичната програма за работа на НС допълнителна точка – изслушване на министъра на вътрешните работи Младен Маринов.\r\nТо ще бъде относно дейността на министерството за разкриване и разследване на престъпления, свързани с дейността на Териториалните експертни лекарски комисии в страната. „Предлагам да стане точка трета за днешното пленарно заседание”, каза тя. Предложението беше прието.   ", "date": "2019.02.22", "title": "Без депутати от БСП - няма парламентарен контрол, ще изслушват Младен Маринов"}
{"url": "https://www.actualno.com/football/fifa-nakaza-surovo-chelsi-naloji-im-transferno-embargo-news_723539.html", "text": "  Дисциплинарният комитет на ФИФА взе решение да наложи забрана на Челси за подписването на договори с нови играчи заради нарушения на правилата при трансферите на 29 футболисти от различни възрасти.     Към наказанието на ФИФА спада и парична глоба в размер на 600 000 швейцарски франка.\r\nПотърпевш от създалата се ситуация е не само тимът на Челси, но и Футболната асоциация на Англия. ФА следва да заплати глоба от 520 000 франка.\r\nЕмбаргото не важи единствено за женския футболен отбор на Челси, както и за тима по футзал. Клубът обаче има право да освобождава играчи.  \"Сините\" имат срок от 90 дни, за да внесат корекции по случаите със засегнатите играчи. Разследването на ФИФА тече в продължение на три години.\r\nПодобни санкции наскоро отнесоха Барселона и Реал Мадрид и играчи като Арда Туран и Диего Коста трябваше да чакат половин година, за да дебютират за новия си клуб.\r\nЗа колко години важи санкцията,     ", "date": "2019.02.22", "title": "ФИФА наказа сурово Челси, наложи им трансферно ембарго"}
{"url": "https://www.actualno.com/burgas/osnoven-remont-vdyhva-nov-jivot-na-sgradata-na-burgaskata-filharmonija-news_723508.html", "text": "  Започва голям ремонт на Концертна зала \"Проф. Иван Вульпе\" в Бургас. Тя е построена през 1913 година. Освен от белезите на времето, , чието строителство започна през 2011 година. Тогава се появиха пукнатини на фасадата и в помещенията на филхармонията. Друга част от проблема е свързана с течове, които допълнително затрудняват работата на музикантите.      Проектът за възстановяване на сградата е одобрен от Министерството на културата. Изпълнителят трябва да бъде избран до началото на месец април. Той ще отвори част от зазиданите през 1967 година прозорци на залата.     Ремонтът ще направи промени, не само по външната част на филхармонията, но ще подобри отоплението чрез изолация на стените. Ще бъде ремонтиран покривът, подменена дограмата и корнизите. Промени ще бъдат наложени и във вътрешната част на помещенията, зрителната зала, стълбището.\r\nИзключително нужните за музикантите - репетиционни, съблекални, кабинети, помещение за озвучаване, също ще бъдат модернизирани. \r\nГоляма трансформация ще претърпи и сцената, където ще се работи за по-добра акустика.    ", "date": "2019.02.22", "title": "Основен ремонт вдъхва нов живот на сградата на Бургаската филхармония"}
{"url": "https://www.actualno.com/vraza/vraca-shte-e-domakin-na-proletnija-bal-na-syuza-na-gluhite-v-bylgarija-news_723503.html", "text": "  Враца ще посрещне участниците от Съюза на глухите за техния пролетен бал. Проявата е по повод 85-та годишнина от създаването на Съюз на глухите в България и ще се проведе на 6 и 7 април. В празника ще участват повече от 300, членуващи в структурата от цяла България. Гостите ще имат  удоволствието да разгледат  местните културно-исторически обекти и природни забележителности.     Това решиха на съвместна среща представители от Съюза на глухите и заместник-кмета Петя Долапчиева. На срещата бяха председателят на младежката структура на Съюза – Росица Караджова, Силвана Павлова, отдел културно-масова дейност, както и представители на организацията.", "date": "2019.02.22", "title": "Враца ще е домакин на пролетния бал на Съюза на глухите в България"}
{"url": "https://www.actualno.com/curious/luboven-horoskop-za-23-24-fevruari-news_723464.html", "text": "        Ако напоследък сте били по-тихи и сте задържали емоциите в себе си, това ще се промени главоломно. Ще изпитвате желание да говорите за вашите нужди и да разпитвате за тези на половинката. Може би сте имали определени очаквания от почивните дни, които обаче няма да имат нищо общо с реалността. Не е изключено да преминете през редица разговори, за да изясните отношенията си.   Обвързаните Близнаци ще имат възможността да дадат втори шанс на това, което не са могли да осъществят през седмица. Това може да е обещание за вечеря навън, кино или страстна нощ.     На дневен ред имате страшно много отговорности и нямате особено желание за любовни забавления. Поговорете с половинката, обяснете, че сте натоварени и помолете за прошка. ", "date": "2019.02.22", "title": "ЛЮБОВЕН хороскоп за 23 - 24 февруари"}
{"url": "https://www.actualno.com/america/rusija-sasht-prehvyrljat-specialna-tehnika-kym-venecuela-news_723535.html", "text": "  САЩ прехвърлят специални части и техника по-близо до Венецуела. Това заяви говорителят на Руското външно министерство Мария Захарова.     \"Вашингтон провежда подготовка за провокация и това се прави по всички правила на военната наука\", каза Захарова.   По думите ѝ САЩ и НАТО подготвят предаване на оръжие на опозицията във Венецуела, съобщи РИА Новости. Голяма партида оръжие и боеприпаси е планирано да се закупи от \"една от източноевропейските държави\", заяви още Мария Захарова и уточни, че става въпрос за образци и аналози на картечници от голям калибър, гранатомети и преносими зенитно-ракетни комплекси. \r\nПлановете на Гуайдо да се опита да прекара помощта през границата са насочени към провокиране на сблъсъци, каза тя, за да се осигури \"удобен претекст за провеждане на военни действия\".  Припомняме, че Русия е ключов поддръжник на правителството на Мадуро и многократно обвини Вашингтон в опит да извърши преврат във Венецуела.\r\nВ четвъртък Гуайдо тръгна с конвой, за да получи в Колумбия хранителни продукти и лекарства, доставени от САЩ, като обеща да внесе помощта до събота.   Мадуро затвори границата с Бразилия, за да предотврати навлизането на помощ и военните засилиха сигурността на колумбийската граница.    Захарова твърди, че САЩ са преместили свои спецчасти и военното оборудване \"по-близо до територията на Венецуела\" и обмислят мащабни покупки на оръжие, за да въоръжат опозицията.\r\nОтбелязвайки, че минаха пет години след украинската революция, която свали ръководителя, подкрепян от Русия - за организирането на което Москва обвини САЩ - Захарова каза, че Вашингтон се подготвя за смяна на режима във Венецуела. \"Изглежда, че във Вашингтон няма нищо, с което да се отбележи петата годишнина от държавния преврат в Украйна, затова решиха да проведат нов преврат\", посочи още тя.\r\nЗахарова предупреди, че американската военна интервенция във Венецуела ще доведе до \"рязко увеличаване на напрежението\" по целия свят.   ", "date": "2019.02.22", "title": "Русия: САЩ прехвърлят специална техника към Венецуела"}
{"url": "https://www.actualno.com/curious/mihaela-fileva-progovori-za-otnoshenijata-si-s-grigor-dimitrov-news_723542.html", "text": "  Михаела Филева излезе с официална позиция относно спекулациите, че има интимни отношения с най-добрия ни тенисист Григор Димитров. Певицата категорично отрече слуховете от последните дни.           \"Тъй като през последните няколко дни телефонът ми не спира да звъни, се чувствам длъжна да споделя официалната си позиция по темата. Като българка съм горда с успехите на тенисиста Григор Димитров. И това е всичко, което мога да кажа за него, тъй като не го познавам лично. Всичко, което четете по въпроса в \"медиите\", ако въобще могат да се нарекат така сайтове и издания, които не проверяват информацията, а напротив - разпространяват слухове, не е истина.\"    Все още няма изявление от страна на Григор дали е имал нещо общо с Филева, а също така дали наистина се е разделил с Никол Шерцингер.", "date": "2019.02.22", "title": "Михаела Филева проговори за отношенията си с Григор Димитров"}
{"url": "https://www.actualno.com/politics/dps-shte-uchastva-samostojatelno-na-evropejskite-izbori-news_723544.html", "text": "  ДПС сформира Централен изборен щаб. Централното бюро на ДПС и младежката организация са в състава на предизборния щаб. Това заяви председателят на ДПС Мустафа Карадайъ след Централен съвет на партията, предаде репортер на БГНЕС.     Второто решение е в едноседмичен срок областните съвети да съставят областните изборни щабове и в двуседмичен срок общинските съвети да съставят общинските изборни щабове. Третото решение е за приемане на критерии за номиниране на кандидати за членове на ЕП, издигнати от ДПС, добави Карадайъ.   ", "date": "2019.02.22", "title": "ДПС ще участва самостоятелно на европейските избори"}
{"url": "https://www.actualno.com/blagoevgrad/obshtina-blagoevgrad-shte-podpomaga-uspeshni-kulturni-proekti-na-nepravitelstveni-organizacii-news_723575.html", "text": "  Днес се проведе поредната сесия на общинския съвет в Благоевград. Сесията започна с питане на общинската съветничка Злата Ризова, свързана с въпрос за хората, които живеят в съседните на Благоевград села. Според Ризова, живеещите в селата нямат нито болници, нито училища, и затова им се налага да пътуват до Благоевград. Кметът на града д-р Атанас Камбитов заяви, че , . Според него, от граждани, или кметове на малки населени места, винетките да отпаднат. Така в заключение стана ясно, че пътищата остават републикански и не се освобождават от винетки.     Следващата обсъждана тема беше свързана със създаването на общински фонд \"Култура\", както и правилник за неговата работа. Фондът ще бъде ръководен от 9-членен експертен съвет, като неговата цел ще бъде , които имат желание да създават събития в града.   \"Идеята е да се подпомагат организации, които искат да реализират свои проектни предложения в нашия град. Създаването на Фонда идва след седем години молби от десетки НПО, които искат да работят на територията на общината. Досега нямахме възможност да ги подпомагаме, но със създаването на този Фонд Общината ще бъде съорганизатор и и партньор на всички, които имат добри идеи и проекти. Това е начин да се подпомагат финансово неправителствените организации на общинско ниво. По този начин ще стимулираме всички организации да работят на територията на Благоевград, да правят събития и културни мероприятия. \", каза заместник-кметът по културата Христина Шопова.\r\nДруга важна тема за града беше обсъждането на приема за първи клас в общинските училища. Водещ критерии при приема ще бъде както и прилежащият района на училищата за обхват на учениците. Общината се стреми към спазването правото за задължително училищно образование и равен достъп до качествено образование и приобщаване за всяко дете.  ", "date": "2019.02.22", "title": "Община Благоевград ще подпомага успешни културни проекти на неправителствени организации"}
{"url": "https://www.actualno.com/varna/za-63-ti-pyt-varna-shte-e-domakin-na-regatata-treti-mart-news_723537.html", "text": "   в морската ни столица традиционно ще се проведе ветроходната регата „Трети март”. 63-тото й издание ще се състои в акваторията на Варненското езеро, в базата на СК \"Черно море - Бриз\".     Регатата е посветена на Освобождението на България от турско робство и се провежда всяка година. Основана е през 1957 година от активисти на секция “Ветроходство” към Морски клуб на тогавашната Доброволна организация за съдействие на отбраната, от начало като клубно състезание и в последствие като открита Републиканска регата. Организатори на събитието са Община Варна,  СК \"Черно море - Бриз\" - Варна, МК „Приятели на морето“ и Българската федерация по ветроходство. Въпреки струденото време, участие в Регатата и тази година ще вземат около , както момичета и момчета на 8 - 10 години, така  и мъже и жени от 50-70 годишна възраст.  Пристигане на участниците   08:00 – Обмер и регистрация\r\n09.00 - Техническа конференция    10.00 - Откриване\r\n11.00 – Старт на първа гонка за деня 10.00 – Старт на първа гонка за деня    10.00 – Старт на първа гонка за деня                                                                                 \r\n15.00 – Закриване", "date": "2019.02.22", "title": "За 63-ти път Варна ще е домакин на регатата \"Трети март\""}
{"url": "https://www.actualno.com/asia/v-rusija-operiraha-jena-bez-upojka-news_723543.html", "text": "  Хирург от областната болница в Тюмен, Русия, оперира жена без упойка. За случилото се разказал синът на пострадалата, съобщи Лента.ру.     Жената е раздробила коляното си и лекарите поставили спици за срастване на костите. Една от спиците заела неправилно положение и ортопед от приемното отделение решил да проведе операцията самостоятелно.   Преди началото на операцията на пациентката сложили инжекция с лидокаин: \"Друго нямаме. Ще търпите.\"\r\nПрипомняме, че през 2018 година в Китай хирург накара пациент да му плати по време на операцията и отказа да продължи процедурата преди получаването на парите.  ", "date": "2019.02.22", "title": "В Русия оперираха жена без упойка"}
{"url": "https://www.actualno.com/crime/policaj-se-opita-da-spre-taksidjija-toj-go-blysna-news_723590.html", "text": "  Полицай пострада при инцидент на пресечката на улица „Аксаков” и булевард „Левски” в София. Полицията се опитала да спре такси за проверка, което обаче продължило да се движи.     В следствие то леко ударило полицая. Сигналът за спешна помощ е получен 15:03 ч., в 15:10 ч. линейката вече е била на мястото.   Травмата на полицая е лека – само на коляното, той е отказал да бъде откаран с линейката на „Спешна помощ”.\r\nВ таксито са се возили шофьорът и още двама пътници. По информация на очевидци, то не е било на работа в момента на инцидента. Според свидетел на ситуацията, две момчета и момиче са били буквално издърпани от колата.  От Пресцентъра на МВР твърдят, че е имало рутинна проверка.", "date": "2019.02.22", "title": "Полицай се опита да спре таксиджия, той го блъсна"}
{"url": "https://www.actualno.com/books/vyrtelejkata-debutnijat-roman-na-naj-prodavanata-syvremenna-srybska-pisatelka-jelena-bachich-alimpich-news_723255.html", "text": "  Ана живее чрез балета и балетът живее чрез нея – но тази съдба си има цена...     През трийсетте години на миналия век в бедно сръбско селце се ражда Ана. Усетът й към танца си проличава от най-ранна детска възраст, но баща й отказва да я изпрати на уроци по балет. Тогава майка й решава да избягат в Белград. Двете отиват в школата на известната балерина Клара Сич. Тя изпада във възторг от таланта на момичето и веднага го взема под крилото си.   Ана и майка й преживяват глада и лишенията по време на Втората световна война, но не се отказват от мечтата си. Изящната балерина с невероятен талант изминава трънливия път от затънтените чифлици до блясъка на Болшой театър. Следва низ от възходи и падения: награди, бурни аплодисменти, обожатели, световна слава и – за да се уравновесят везните на живота – сълзи, страдание и загуба. Защото всичко се върти в кръг и се връща към началото, подобно на въртележката от детството на Ана... е родена в Нови Сад през 1969 г. Завършва литература и сърбохърватска филология в университета в Нови Сад.  Работила е като журналист и редактор на документални телевизионни поредици. Била е редактор в медийната компания „Колър Прес Груп“ и водещ в популярната телевизия „Пинк“. Отличена е с редица награди за телевизионна журналистика.\r\nИстинско щастие и призвание обаче Йелена намира в писането.   Дебютният й роман „Въртележката“ се появи на пазара през 2010 г. и девет години по-късно продължава да е в сръбските класации за бестселъри. Книгата е преведена на македонски и турски и продадена в над 50 000 екземпляра. Голямото сръбско издателство „Лагуна“ я пуска на пазара и в луксозно издание. Следващите й романи също стават бестселъри. „Сватбената нощ“ – първа част от трилогията „Наказание за греха“, излиза в първоначален тираж от 30 000 екземпляра. Този нов рекорд затвърждава позицията на Йелена Бачич Алимпич като най-продаваната и обичана съвременна сръбска авторка, наричана от издателите си „бижуто на Лагуна“.    ", "date": "2019.02.22", "title": "\"Въртележката\" - дебютният роман на най-продаваната съвременна сръбска писателка – Йелена Бачич Алимпич"}
{"url": "https://www.actualno.com/society/novinite-naj-vajnoto-za-denja-22-fevruari-news_723572.html", "text": "   Редакционният екип на ви представя най-важните новини за изминалия ден, 22 февруари.       Бизнесмените официално са подписали сделката за придобиването на медийната група на Нова телевизия. Новосъздадената компания \"Адванс Медиа Груп\" придобива изцяло Нова телевизия и мажоритарен дял в онлайн медийната група „Нет Инфо“, а общата стойност на сделката е 185 милиона евро, става ясно от съобщение на шведската компания MTG.    Шокиращо видео се появи в социалните мрежи в Благоевград. Младо момиче сподели ВИДЕО, на което според нея е заснет общинският съветник Христо Ковачки, който предлага секс срещу пари на младо момиче. След като момичето отказва, предполагаемият обвинен заявява \"щом искаш изнасилване, е сега ти свалям анцуга и ти го вкарвам\". В интервю за  , че това е първият път, в който Ковачки й отправя заплахи. Предишните пъти просто й предлагал пари, за да спи с него.     На 18 и 19 февруари 16 депутати от БСП са взели пътни, 19 са взели дневни командировъчни, съобщи председателят на парламента Цвета Караянчева. \"За 18 и 19 февруари, когато вече беше обявено от националната конференция, че няма да се вземат абсолютно никакви средства от Народаното събрание\", уточни Караянчева и добави, че освен това има заминали депутати от БСП в чуждестранна командировка. Политическите препирни около джендър идеологията се прехвърлиха и на територията на родните училища. След като се разграничихме от Истанбулската конвенция заради възражения срещу употребата на \"социален пол\", сега се надигнаха гласове да изискаме от ЕК да преправи училищна анкета заради предвидените в нея три възможности за пол, пише в. \"Сега\". Разораната с багер дюна на къмпинг \"Смокиня\" е безвъзвратно унищожена. Това сочат резултатите от извършената от Регионалната екоинспекция проверка. Месец и половина, след като къмпинг \"Смокиня\" осъмна разоран от багер, вятърът е натрупал малко повече пясък и е заличил следите от машината, но дюна няма.     Служители на МВР започват обход на всички хора с психични отклонения у нас, особено на тези, които не са били хоспитализирани и не се водят на отчет в някое лечебно заведение. Те ще ги наглеждат, а при необходимост ще подават сигнал до съответната институция ако забележат някой проблем. Има фрапиращи случаи, които показват в какъв проблем се е превърнала злоупотребата с ТЕЛК. Тук вече се забелязва активна работа от посредници, които търсят кандидати, да се явят пред ТЕЛК. Нормалният ред е хора със заболявания да търсят явяване пред ТЕЛК, но тук явно вече става въпрос за престъпна бизнес схема. Това отбеляза вътрешният министър Младен Маринов по време на изслушване в парламента по темата за дейността на МВР за разкриване и разследване на дейността на ТЕЛК. Ще бъде ли закрит нощният градски транспорт? Този въпрос излиза на дневен ред след като транспортните синдикати към КТ \"Подкрепа\" е КНСБ са се обединили около исканията за разреждане на дневните линии в София и закриване на въобще на нощните. За това алармираха от неправителствената организация \"Спаси София\".     ", "date": "2019.02.22", "title": "Новините: Най-важното за деня, 22 февруари"}
{"url": "https://www.actualno.com/plovdiv/sydyt-v-asenovgrad-reshi-shofioryt-katastrofiral-s-rejs-e-opasen-za-obshtestvoto-news_723594.html", "text": "  В ареста остава шофьорът, с автобус от градския транспорт в Асеновград. Това решиха днес магистратите от Районния съд в града.     60-годишният Атанас Хаджиколев каза, че . Въпреки разкаянието си, мъжът получи най-тежката мярка - \"задържане под стража\". Мотив за решението на магистратите е, че Хаджиколев , макар да няма опасност да се укрие. По този начин бе уважено искането на Прокуратурата по случая, която посочи, че асеновградчанинът е \"личност с висока степен на обществена опасност\". В съдебната зала стана ясно, че за периода от 2011 г. до 2013 г. Атанас Хаджиколев . Наложени са му три осъдителни присъди, за две от които е реабилитиран. Нарушенията на закона са били извършени докато е работел като шофьор на товарен автомобил в Бургас и Свиленград. Според адвоката на обвиняемия мярката, която му бе постановена днес, е неоснователна. Защитата на шофьорът посочи, че няма опасност асеновградчанинът да се укрие, тъй като има постоянни работа и адрес в Асеновград.\r\nПрипомняме, че Атанас Хаджиколев предизвика катастрофа, управлявайки автобус от обществения транспорт в града, като проверката установи наличие на . Инцидентът се е случил вечерта на 20.02.19 г. около 19:40 ч. - във времето, когато трафикът в града е интензивен. При катастрофата няма пострадали хора, нанесени са материални щети по рейса и колата, в която се е блъснал той. Собственикът на пострадалия автомобил е председателят на Клуб по спортни танци „Асеновец“ - Дойка Апостолова. Ден след инцидента (на 21.02.19 г.) Районна прокуратура-Асеновград привлече като обвиняем и задържа 60-годишния Атанас Хаджиколев. Първоначално той бе задържан за срок от 72 часа с постановление на наблюдаващия прокурор. Предвиденото от закона наказание за престъплението, в което е обвинен шофьорът, е от една до пет години „лишаване от свобода“, глоба от 500 лева до 1 500 лева и лишаване от правото да управлява моторно превозно средство за срок от три месеца до три години.", "date": "2019.02.22", "title": "Съдът в Асеновград реши: Шофьорът, катастрофирал с рейс, е опасен за обществото"}
{"url": "https://www.actualno.com/education/petoto-izdanie-na-ecommcongress-e-na-19-april-2019-news_723460.html", "text": "  Петото издание на конгреса за електронна търговия eCommCongress ще се проведе на 19 април 2019 г. в Sofia Event Center. Най-мащабното събитие за онлайн продажби ще събере отново представителите на бранша, за да обсъдят последните тенденции и особености на дигиталната търговия.     Лекторите ще представят теми като нови възможности за управление на процесите в компаниите продаващи онлайн. Новата Наредба Н-18 засягаща почти всички бизнеси ще бъде обсъдена, наред със съвети за правни и счетоводни въпроси за онлайн търговци. В панелите ще се дискутира и какво да се направи, за да се персонализира потребителското поведение така, че да завърши с успешен край, как да се набират нови клиенти и др.\r\nЗа поредна година ноу-хау ще споделят собственици на онлайн магазини чрез своите примери от практиката. В панелите ще бъде представено и как са успели да развият своя бизнес до ниво, в което продажбите са ежедневни не само на българския, но и на световните пазари.\r\nеCommCongress отново ще привлича посетителите и с експо частта, където ще могат да се тестват различните канали за достигане на купувачите, нови форми на разплащане с цел улесняване и забързване на срока за приключване на покупката. На място ще се представят и платформи на разработчици на онлайн магазини и спедиция.  Билетите са вече в продажба  е медиен партньор на петото издание на конгреса за електронна търговия еCommCongress.\r\nАктуална информация за събитието и лекторите може да откриете в официалният сайт на събитието     ", "date": "2019.02.22", "title": "Петото издание на eCommCongress e на 19 април 2019"}
{"url": "https://www.actualno.com/crime/bezumie-po-hemus-tir-se-dviji-v-nasreshtnoto-dvijenie-news_723593.html", "text": "  Кадри, разпространени в социалните мрежи  показват как тир се движи с над 100 км/ч. в насрещното платно на магистрала „Хемус”. Това по чудо се размина без инцидент, съобщи Btv.     Авторът на клипа твърди, че случката е от тази сутрин. Действието се развива недалеч от Провадия.   По всяка вероятност шофьорът на камиона с плевенска регистрация е пропуснал отбивка и е решил да спести няколко километра с цената на шофиране в аварийната лента срещу посоката на движение.\r\nОт полицията вече извършват проверка по случая.  ", "date": "2019.02.22", "title": "Безумие по \"Хемус\": Тир се движи в насрещното движение "}
{"url": "https://www.actualno.com/asia/francija-likvidira-djihadistki-komandir-ot-al-kajda-news_723587.html", "text": "  Френски войници са ликвидирали висш джихадистки командир на име Яхия Абу Ел Хамаме по време на операция в Мали, съобщи френският министър на отбраната Флоранс Парли, предаде AFP.     Алжирецът е бил част от „Ал Кайда в ислямския Магреб“ (AQIM) и е отговорен за отвличането на редица западни граждани в Северна и Западна Африка. В изявление на министерството се казва, че той е ръководил и финансирал няколко атаки.   Ел Хамаме е убит в четвъртък, когато френските сухопътни и военновъздушни сили са обсадили колона от превозни средства, пътуваща на север от Тимбукту.\r\nСпоред съобщенията той е бил \"губернатор\" на AQIM в Тимбукту, когато градът беше държан от ислямистки бунтовници от април 2012 г. до януари 2013 г.  Редица други \"терористи\" също бяха \"неутрализирани\", добави Парли.\r\nСмята се, че Ел Хамаме е втори по ранг в командването на групировката за подкрепа на исляма и мюсюлманите (GSIM), известна още като „Нусрат ал-ислям“, водена от Ияд Аг Гали.   Операцията беше обявена при посещението на Парли, министър-председателят Едуар Филип и външният министър Жан-Ив Ле Дриан в Мали, където около 4 500 френски войници са разположени от 2014 г. насам, в опити да завладеят северната част на страната, след като тя падна в ръцете на джихадистки бойци.    ", "date": "2019.02.22", "title": "Франция ликвидира джихадистки командир от „Ал Кайда“ "}
{"url": "https://www.actualno.com/society/galyp-59-smjatat-che-s-promenite-v-ik-upravljavashtite-se-stremjat-kym-slujebna-pobeda-news_723563.html", "text": "  Промените в изборното законодателство допълнително задълбочават и бездруго ниското доверие в изборния процес у нас. Решението за връщане на преференциите се одобрява, но не успява в достатъчна степен да отмени подозрението спрямо властта, че търси конюнктурни ползи с оглед предстоящите евроизбори.     Изводите са от независим експресен телефонен сондаж на „Галъп интернешънъл“ по панелна методика, която обезпечава представителност. Данните от такива сондажи служат за формиране на бързи хипотези в динамична политическа среда.   Българите автоматично подкрепят всякакви форми на „отваряне“ на към гражданите – преференциално гласуване (подкрепено от мнозинство от 70%), машинно гласуване (75%), дори и възможността практически всички българи в чужбина да могат да гласуват (78%). Затова и 63% не одобряват гласуването на ГЕРБ, ДПС и НФСБ, което на практика обезсили преференциалния вот. 24% го подкрепят, а останалите се колебаят.\r\n59% се съгласяват с обвинението, чe като цяло, с промените в и , управляващите се стремят към „служебна победа“, 30% се противопоставят на това мнение, а останалите се колебаят. Високият процент критичност идва от това, че зад подозренията спрямо властта застават не само привържениците на парламентарната опозиция, но и хората, които не биха гласували, както и голямата част от другите опозиционно настроени респонденти.  Тази картина се повтаря и при въпрос дали предстоящите евроизбори ще бъдат честни: 52% смятат, че по-скоро няма да са честни, а 37% смятат, че изборите по-скоро ще са честни. Останалите се колебаят. Данните са в синхрон с традиционното за последните години съмнение сред обществото по отношение на честността на изборния процес - регистрирано неведнъж и отбелязано и в годишниците на „Галъп интернешънъл“. Тревожното този път е, че очакването за нечестни избори се споделя от повече от половината запитани.\r\nНа този фон решението на Борисов за частично преосмисляне на промените закономерно среща висока подкрепа – 74% са „за“ това решение, а 17% са „против“. Останалите се затрудняват да формират позиция.   Това решение на Борисов на свой ред хвърля съмнение върху решението на БСП да напусне парламента – 55% не го одобряват, а 37% го одобряват, като останалите се колебаят. Данните обаче едва ли отразяват в пълна степен решението на Нинова депутатите от БСП да се откажат и от заплатите си.    Връщането на преференциите и решението за смята на ЦИК обаче са само част от по-общите въпрос за честността на изборната процедура. Явно и затова решението на Борисов не успява засега да елиминира подозренията, че ДПС всъщност е скрит партньор на властта - 50% споделят това мнение, а 28% са на обратната позиция, при 22% колебаещи се. Равнището на принципно неприемане на евентуално пряко участие на ДПС във властта остава високо – 58%. На обратното мнение са 36%, а останалите се колебаят. Подобни нагласи не говорят за достатъчно развита демократичност на съзнанието – което да допусне, че всяка представена в парламента партия би следвало да има право на участие във властта.\r\nБяха проверени и нагласите по част от важните международни теми в последните дни. По такива въпроси е трудно да се очаква висока информираност, затова и данните са ценно свидетелство за базисните обществени инстинкти. Например, по основния въпрос на приключилата наскоро Мюнхенска конференция по темите на сигурността 92% приемат, че ЕС трябва да води по-независима политика от САЩ. Това е практическо обществено единодушие.\r\nВисокото доверие в президентската институция на фона на традиционно по-ниското доверие в парламент и правителство карат мнозинството от запитаните да се солидаризират с позиция за ненамеса във Венецуела – 69% избират тази опция, а 20% предпочитат правителствената позиция по кризата в латиноамериканската страна. Българското масово съзнание традиционно е против намеси и президентската позиция е в синхрон с масовите нагласи.   ", "date": "2019.02.22", "title": "\"Галъп\": 59% смятат, че с промените в ИК, управляващите се стремят към служебна победа"}
{"url": "https://www.actualno.com/smolyan/4-godini-zatvor-otnasja-pijan-bez-knijka-za-smyrtta-na-prijatel-news_723597.html", "text": "  Присъда от получи от Окръжния съд в Смолян 26-годишният Красимир Ясенов от доспатското село Любча за на негов приятел при катастрофа.     Трагедията се разигра рано сутринта на 21 юни 2017 г. Красимир катастрофира с БМВ 320, в което возел двама свои приятели - двама от Любча и един от Ракитово. Компанията се прибирала от купон. . На връщане вместо да остави първия от тях пред къщата му той продължил да кара извън селото.\r\nПо делото става ясно, че и е загубил контрол над управлението на колата. , но той не го направил. Спътникът му до него даже, уплашен от бързото каране, си сложил колан. На 2 км преди селото автомобилът излиза вляво от пътното платно и се . При удара в кома изпада пътувалият на задната седалка в колата Кадри Ферадов /24 г./ от Любча. След катастрофата другите се отървали с леки наранявания, но Кадри пострадал много сериозно. От неговата страна колата била сплескана жестоко.\r\nШофьорът Красимир се обадил на тел.112 да съобщи за пострадалия, но когато дошла помощ, . По свидетелски показания на майката, която е единственият му родител, . На тавана си направил примка, тя го свалила от там. Когато дошли да го потърсят полицаи, той си признал всичко.  Пострадалият Кадри е откаран с тежка черепно-мозъчна травма и опасност за живота първо в болницата в Смолян, а след това в МБАЛ - Пловдив, където издъхва от травмите си.\r\nХимическата проба показала, че Красимир е бил зад волана с . Разследващите установят, че освен пиян, той е шофирал и без свидетелство за управление на МПС, тъй като му е било отнето за срок от . Въпреки че е с отнета книжка, малко преди инцидента си купил кола, която му била прехвърлена нотариално, още не е била платена даже.\r\nКрасимир работи в София, завършил е средно образование, не е женен и е реабилитиран. В съдебна зала той се призна за виновен. Наказанието му бе намалено, заради самопризнанията му и той бе осъден по съкратеното съдебно следствие. \"Съжалявам за случилото се, цял живот няма да си го простя. С Кадри сме израснали заедно, приятели сме от детинство, не знам как се стигна до там\", каза Красимир пред съда.    Освен реален затвор той е наказан три години да не управлява МПС. Присъдата подлежи на обжалване пред Апелативния съд в Пловдив.", "date": "2019.02.22", "title": "4 години затвор отнася пиян без книжка за смъртта на приятел "}
{"url": "https://www.actualno.com/america/indianci-zaloviha-venecuelski-general-news_723634.html", "text": "  Група индианци от племето пемон в петък за заловили генерала от Националната гвардия на Венецуела Хосе Мигел Монтоя недалеч от границата с Бразилия, съобщи в „Туитър“ депутатът от опозиционната Национална асамблея на страната Америко де Грация, предава ТАСС, цитирани от \"Фокус\".     По-рано в района на село Кумаркапай, където е заловен генерала, венецуелски военни откриха огън по коренни жители, опитващи се да възпрепятстват придвижването им към границата с Бразилия.   ", "date": "2019.02.22", "title": "Индианци заловиха венецуелски генерал"}
