{"url": "https://www.actualno.com/society/novinite-naj-vajnoto-za-denja-5-uni-news_678185.html", "text": "  Редакционният екип на ви представя най-важните новини за изминалия ден, 5 юни.   Познати инициали се появиха в най-шумното дело за корупция, което е на дневен ред в България - това срещу кметицата на \"Младост\" Десислава Иванчева и заместничката ѝ Биляна Петрова. Двете дадоха своеобразна пресконференция, на която съобщиха новината.    Министърът на правосъдието Цецка Цачева загуби воденото от нея дело срещу дете от Рудозем. Решението на Смолянския окръжен съд е окончателно и не подлежи на обжалване.     Понятието \"съпруг\" обхваща съпрузите от един и същ пол, когато става въпрос за принципа на движение и правото на пребиваване в ЕС, а партньорът на гражданин на ЕС, независимо от националността си, може да живее във всяка една страна от Съюза, дори и в страни-членки, които не са приели гей браковете. Когато обаче става въпрос за гражданин на трета страна, т.е. извън ЕС, тогава трябва да се гледа текст от Договора за функциониране на ЕС (чл. 21, параграф 1). Това реши Европейският съд.     Близо 100 милиона лева дефицит в бюджета на Националната здравноосигурителна каса за лекарства за домашно лечение и злокачествени заболявания се очаква до края на годината. Това каза д-р Галя Кондева,директор Дирекция „Лекарствени продукти и контрол по предписване и отпускане“ в Националната здравноосигурителна каса (НЗОК), на семинар във Велинград за новите моменти в Националния рамков договор за тази година, съобщи БНР Отговорът на вицепремиера Валери Симеонов към министърката на туризма Николина Ангелкова не закъсня, след като тя оспори версията, че дискотеки в Слънчев бряг са незаконни и трябва да бъдат премахнати. В сигнал до вътрешния министър Валентин Радев общинският съветник от ВМРО – Българско национално движение в СОС Карлос Контрера настоява МВР да забрани провеждането на София прайд на 9 юни.    Най-овластеният човек в България е министър-председателят. Простичко казано той харчи бюджета и назначава администрация. Той може да заема този пост до безкрая, президентът има мандат. Ще направя предложение да се въведе лимитиране на периода, в който едно лице може да заема поста министър-председател. С властта у нас се злоупотребява.\" Това заяви лидерът на ДСБ и съпредседател на \"Демократична България\" Атанас Атанасов. Истерията със записването на децата в първи клас върви с пълна сила. Родители на бъдещите първокласници излизат в отпуска, за да запишат децата си в училище. След като на 4 юни бе обявено класирането, родителите ще имат на разположени само три дни, за да успеят да внесат в училище всички необходими документи. ", "date": "2018.06.05", "title": "Новините: Най-важното за деня, 5 юни"}
{"url": "https://www.actualno.com/curious/dneven-horoskop-za-6-uni-news_678189.html", "text": "     През този ден не надценявайте сили те си. Може да сте сигурни, че ще ви стигнат за това, което сте намислили, но бъдете готови и за друг вариант.    Тази сряда не изневерявайте на желанията си в името на нечие чуждо щастие. Може да сте сигурни, че това няма да доведе до нищо добро за никоя от страните.     Кратко пътуване ще разведри мислите ви и ще ви даде липсващия оптимизъм. Отдалечаването от проблемите ви може да ви помогне да откриете по-лесно начин за решаването им. Денят ще бъде запомнящ се с приятно постижение в личния живот. Важно е да запомните придобитата увереност и да я превърнете в навик.        Нивото на щастие зависи единствено от вас самите. През този ден не позволявайте на други да влияят на настроението ви и да бъдете зависими от него. Тази сряда си поставяйте изпълними задачи. Сега не сте готови за нещо повече, но и това време ще дойде - само ви трябва търпение.    През днешния ден не отхвърляйте, който и да е сценарий за развитие на нещата в личния живот. Важното е да сте подготвени за всякакви варианти.   Денят ще ви изненада с приятна среща. За целта, обаче трябва да излезете. Не позволявайте на меланхолията да ви направи свой затворник.    Днес ще постигнете важна победа над самите себе си. Колкото по-благородна и безкористна е постъпката ви, толкова по-разчистен ще е пътят пред вас. Каквото и да правите днес го направете така, че да може да го разказвате без притеснение на близките си след време. Не забравяйте, че нищо не остава скрито.    Колкото и да съжалявате за ваша постъпка не може да върнете миналото. Хубавото на настоящето е, че сме свободни да се поучим и поправим грешките си. Денят ще ви предостави поле за действие. Излезте с удобни обувки, защото ви очаква много тичане напред-назад. Направете си план на задачите, защото всички ще са важни.", "date": "2018.06.05", "title": "Дневен хороскоп за 6 юни "}
{"url": "https://www.actualno.com/america/trymp-predpochita-otdelni-sdelki-s-meksiko-i-kanada-za-mitata-news_678195.html", "text": "     \"Той предпочита двустранните преговори и разглежда две много различни страни\", каза икономическият съветник на Тръмп Лари Къдлоу пред \"Фокс Нюз\".   Къдлоу отбеляза, че преговорите за преработване на споразумението за Северна Америка за свободна търговия \"се влачат\", така че отделни сделки \"биха могли да се случат по-бързо\".   \"Той сериозно обмисля промяна в преговорите за НАФТА ... (и) ме помоли да предам това\", каза той, добавяйки, че Тръмп „вярва, че двустранният [договор] е винаги по-добър. Той мрази големите договори.“\r\nТръмп за пръв път огласи в петък идеята за подмяна на НАФТА с индивидуални споразумения, като отново нарече споразумението \"ужасна сделка\".       Тръмп в един момент заплашваше да се откаже споразумеунието между трите държави. От края на 2017 г. са започнали разговори за преразглеждане и модернизиране на сделката, но те застинаха заради заявленията на САЩ за увеличаване на американското съдържание във внасяните безмитно автомобили в НАФТА, както и петгодишна клауза за изтичане на срока.\r\nПреговорите сега са под напрежение поради предстоящите избори в Мексико и Съединените щати.\r\nКъдлоу каза, че той очаква реакция от канадските власти, с които е споделил идеята в понеделник. Все пак съветникът на президента каза, че Тръмп няма да изтегли САЩ от НАФТА, а „ще опита различен подход“.    ", "date": "2018.06.05", "title": "Тръмп предпочита отделни сделки с Мексико и Канада за митата"}
{"url": "https://www.actualno.com/america/553-000-ubijstva-izvyrsheni-v-brazilija-za-10-g-news_678193.html", "text": "     Само през 2016 г. - последната година, за която има пълна статистика – убитите са 62 517, сочи проучване на правителствената агенция Ipea и на частния Бразилски Форум за обществена сигурност.\r\nТези числа са с близо 24% по-високи, отколкото през предишното десетилетие и бележат Бразилия като една от държавите в света с най-много насилие. В Бразилия на 100 000 души убийствата средно са 30,3, което е 30 пъти повече, отколкото е средно за Европа.   „Само през последните 10 г. 553 000 души са загубили живота си поради умишлено насилие в Бразилия“, казаха специалистите.   Тенденцията в Бразилия е най-често сред жертвите да са млади и бедни чернокожи, докато белите, които съставляват около половината от населението, са 28,5% от жертвите на убийства годишно.    При мъжете на възраст между 15 и 29 г. броят на убийствата е драстично по-висок – 281 случая на 100 000 души.\r\nСтатистиката на убийствата отразява случилото се в периода, когато Бразилия стана налагащ се новопоявяващ се пазар, преди да попадне в икономическо безпорядък.   Броят на убийствата в щата Байя скочи с почти 98% през десетилетието, достигайки 47 за 100 000 души. В Рио Гранде до Норте резултатът е още по-мрачен -53,4 души на всеки 100 000 души, което представлява увеличение от 257%.    Противно на тази тенденция най-големият град на Бразилия Сао Пауло, който е и икономически двигател на страната, е свидетел на осезаем спад в смъртните случаи с насилие. През 2006 г. убийствата там са били 8377, но 4 870 през 2016 г., като процентът на 100 000 души спада почти с 47%.\r\nРио де Жанейро, където правителството е изпратило армията да помага на полицията в кървавата си битка срещу наркобандите, превзе заглавията в медиите в наши дни. Въпреки това, дори с 6 053 убийства през 2016 г., положението е по-добре, отколкото десет години по-рано, когато е имало 7389 убийства.", "date": "2018.06.05", "title": "553 000 убийства извършени в Бразилия за 10 г."}
{"url": "https://www.actualno.com/showbusiness/skandalnijat-producent-uejnstejn-pledira-nevinen-v-syda-news_678188.html", "text": "  Опозореният холивудски магнат Харви Уейнстейн пледира \"невинен\" в Ню Йорк по обвиненията за изнасилване и сексуален тормоз срещу две жени.  66-годишният продуцент, чиято кариера се разпадна в буря от обвинения на десетки жени за сексуално насилие, е изправен пред възможността от 25 години затвор, ако бъде осъден, предаде БГНЕС.   След като Харви по обвинения в изнасилване и сексуални престъпления в съда в Манхатън, по-късно му от 1 милион долара в брой и му бе наредено да бъде следен с GPS монитор.   Според предварително направеното споразумение за гаранцията, Уейнстейн може да пътува само в щата Ню Йорк и съседния му щат Кънектикът. Той също така се е съгласи да предаде паспорта си на властите.", "date": "2018.06.05", "title": "Скандалният продуцент Уейнстейн пледира \"невинен\" в съда"}
{"url": "https://www.actualno.com/europe/kodzijas-cyrkvata-da-ne-se-mesi-v-politikata-news_678199.html", "text": "     \"В християнската вяра има фраза, която е родена от православието, и обновена от католицизма. \"Кесаревото кесарю, Божието Богу\". ГПЦ в решението на Светия Синод за участие на предишните митинги казва, че ще участва, защото от това как ще се развиват нашите преговори зависи и името на църквата в тази страна, а аз тогава отговорих, че съжалявам, че църквата знае\", каза външният министър.\r\n\"И какво знае ГПЦ? Че се водят преговори между църквата в Скопие и Вселенската патриаршия, нещо, което Светият Синод трябваше да уважава. Тези преговори траят една година, те са в процес на развитие през януари и февруари и те го знаят \", добави Кодзияс.   На друго място министърът подчертава: \"Защото преди всичко е\" Кесаревото кесарю, а Божието Богу \", тях (ГПЦ) не ги засяга името. Като граждани ги засяга, но като институция не е техен въпрос и ако се бъркат в политиката, след това да не се бунтуват, ако политиката се намесва в църквата - нещо, което аз не искам. Също така не е тяхна работа това дали ще се признае тяхната автокефалност или каквото и да било друго, защото това е въпрос на Вселенския патриарх, а не на Светия Синод на Гръцката православна църква, това не е техен проблем. И на трето място, ако въпросът стигне до решение – а натам върви - е добре да не се намесват и да го оставят да се урежда; би било още по-добре да подкрепят това решение. \"   За позицията на архиепископ Йероним Кодзияс отбеляза: \"Архиепископ Йероним има мъдрост, кротост и смирение, за да се справи с този въпрос и мисля, че самият той дълбоко в себе си, в своята християнска вяра, е стигнал до извода, че това, което прави Вселенската патриаршия по отношение на въпроса за Църквата в Скопие, е добре.\"    \"Какво прави Вселенската патриаршия? Те обсъждат признаването на църквата в Скопие под името Охридската архиепископия. Както знаете, тази църква е наречена Охридската архиепископия в продължение на векове и в някои периоди – и на Велика България. Велика България днес няма място в тази юрисдикция, но наименоването на MПЦ като Охридска архиепископия трябва да бъде приветствано \", добави външният министър.\r\nИ накрая Кодзияс подчерта, че \"хората в Скопие трябва да бъдат възнаградени за мислене, заради смелостта им да възстановят традиционното си име. Да бъде приветстван и подкрепен патриарх Вартоломей, който допринася за решаването на проблем, засягащ църквата, и да бъде поздравено политическото ръководство и нашата външна политика, която когато и да стане дума или от нея бъде поискано, помага по този въпрос. Затова не разбирам защо това не се взема предвид\".", "date": "2018.06.05", "title": "Кодзияс: Църквата да не се меси в политиката"}
{"url": "https://www.actualno.com/politics/komisijata-po-otbrana-v-ns-odobri-proektite-za-modernizacija-na-armijata-news_678198.html", "text": "      \"БСП за България\" и \"Воля\" гласуваха \"въздържал се\", а военният министър Красимир Каракачанов обяви:   \"Кога ще има самолети ли? Нашата амбиция е за повечето от трите проекта да сключим договор до края на тази година. Диалогът беше изключително конструктивен, дори когато се задаваха въпроси от страна на опозицията, въпреки че колегите от БСП гласуваха \"въздържал се\", диалогът беше конструктивен\".   Част от въпросите, които вълнуваха депутатите, бяха свързани с техническите подробности. от БСП попита военния министър Красимир Каракачанов:        Каракачанов отговори:\r\n\"Дали сме опция за оферти за нов и втора ръка. Швеция може да не е член на НАТО, но е член на ЕС\".", "date": "2018.06.05", "title": "Комисията по отбрана в НС одобри проектите за модернизация на армията"}
{"url": "https://www.actualno.com/asia/kurdskata-pkk-nanesla-vredi-na-turcija-za-stotici-miliardi-dolari-news_678192.html", "text": "     Според Семент, ако се вземат съкращенията на публичните разходи, заради ПКК националният доход е дръпнал назад с 1,5%. Днес националният доход е в размер на 750-800 млрд. долара, но в рамките на 20 г. годишните загуби възлизат на 10-12 млрд. долара, а така действителният ръст в икономиката е 3,5%, не официално отчитаният от 5%, посочва Семент. Въоръжените сили на Турция продължават борбата си с бойците на ПКК в региона, планирана е операция в Кандил /район край северната граница на Ирак/.\r\nВ периода 1987-1998 г. разходите на Анкара за отбрана и сигурност са били 2,5%, но вече са достигнали нивото от 5-6 на сто. През 1999 г. лидерът на ПКК Абдуллах Йоджалан е заловен, а групировката му е срината, но нападенията се възобновяват през 2007 г., когато разходите на армията са рязко намалени. Само през 2015-2016 г. сраженията причиниха тежки разрушения на 67 000 жилища, два средно големи турски града са сринати до основи. Причина за икономическите и политическите загуби на Турция е именно ПКК, категоричен е анализаторът. Той коментира и кандидатурата за президент на бившия съпредседател на прокюрдската Партия на демократичните народи Селахатин Демирташ, който е в затвора в Одрин.      „Недопустимо е той да се кандидатира при липсата на доказателства за чистото му съдебно минало. Това означава да бъде отхвърлено и отречено турското законодателство. Тази партия действа съвместно с ПКК, заедно определят политическите си цели и на практика са напълно еднакви организации“, смята анализаторът.\r\nСпоред него ПКК е виновна и за унищожаването на животновъдството, тъй като заради нападенията стопаните не са в състояние да извеждат добитъка на паша по ливадите си и така най-важният икономически отрасъл в района е ликвидиран. Той отчита, че през последните 2 г. полицейските сили в източните райони на страната са нулирали атентатите на ПКК, но кюрдските терористи наброяват 70 000 души, а фактор за стопяването им до незначителните 20 бригади е офанзивата в Сирия и Ирак.    Поради това ПКК е в невъзможност да реализира мащабни и чести нападения, а само понякога демонстрира присъствие на сцената, смята Семент. Той се спира и на финансирането на ПКК чрез каналите за контрабанда на цигари и наркотици – пакет цигари, купен извън Турция за 50 гроша-1 лира, се продава за 8 лири в Адана, Мерсин, Истанбул, но незаконната търговия е спаднала наполовина. Затова пък през последните 2 г. значително е скочила контрабандата на наркотици под формата на таблетки.", "date": "2018.06.05", "title": "Кюрдската ПКК нанесла вреди на Турция за стотици милиарди долари"}
{"url": "https://www.actualno.com/society/nov-protest-sreshtu-stroitelstvoto-v-park-pirin-news_678203.html", "text": "     Протестиращите се събраха пред сградата на Представителството на ЕК и настояха да се спазва европейското природозащитно законодателство при изграждането на магистрала \"Струма\". Те потеглиха в шествие към пешеходната зона на бул. \"Витоша\". Участниците в протеста изпратиха и петиция, подписана от над 1000 души от района на Кресна, които се противопоставят на избрания от правителството вариант на изграждане на магистралата.   Те се обявиха и против решението за промяна в плана за управление на парк \"Пирин\".   ", "date": "2018.06.05", "title": "Нов протест срещу строителството в парк \"Пирин\""}
{"url": "https://www.actualno.com/europe/putin-na-pyrvo-poseshtenie-v-zapadna-evropa-ot-godina-news_678204.html", "text": "      Днес той избра Австрия за първата си визита на Запад от встъпването си в длъжност. Еднодневното посещение във Виена започна със закъснение и разговор на четири очи с австрийския президент Александър ван дер Белен. Срещата с канцлера Себастиян Курц е по-късно тази вечер.\r\nФормален повод за посещението е 50-та годишнина от първите газови доставки от Съветския съюз за Австрия. Те със сигурност са една от основните теми на разговорите в Хофбург, седалището на австрийския президент. Планирано е подписването на споразумение за сътрудничество между руския газов холдинг Газпром и австрийската петролна компания OMV до 2040 г.   По повод коментара на американския президент Доналд Тръмп, че Европа е прекалено зависима от руския газ, австрийският президент Ван дер Белен заяви, че не вижда причина, досегашното добро партньорство между Газпром и OMV да не продължи. И допълни: \"Пропуска се подробността, че американският втечнен газ е два до три пъти по-скъп от руския газ. Така че чисто икономически погледнато, не виждам смисъл да заменяме руския газ с американски втечнен газ.\"   „Австрия е важен партньор - както в икономиката, така и в политиката“, коментира говорителят на Кремъл Дмитрий Песков при пристигането си във Виена. За важността на отношенията говори и руската делегация - Путин е придружаван от седем министри, редица губернатори и председателя на борда на директорите на руската външнотърговска банка Андрей Костин.    Австрия, която поема ротационното европредседателство през юли, се стреми да подържа диалога с Русия на фона на обтегнати отношения между Брюксел и Москва. Виена не отзова руски дипломати след аферата „Скрипал“. А съуправляващата крайна десница е партньор на путиновата партия „Единна Русия“. И смята, че санкциите срещу Москва заради анексирането на Крим трябва постепенно да отпаднат. В навечерието на визитата си във Виена Путин категорично отхвърли тезата, че с подкрепата за националистически партии в Западна Европа се опитва да разедини ЕС. \"Нашата цел не е разединен ЕС. Напротив - ние имаме интерес, ЕС като наш най-голям и най-важен търговски и икономически партньор да е обединен и силен\", заяви Путин.\r\nНеговото шесто официално посещение в Австрия се придружава от демонстрации както на привърженици на Кремъл, така и на противници на руската политика. Визитата е и сериозно предизвикателство за силите за сигурност - 800 войници и още толкова полицаи, подкрепени от 17 военни самолета охраняват Виена и госта й, Владимир Путин.", "date": "2018.06.05", "title": "Путин на първо посещение в Западна Европа от година"}
{"url": "https://www.actualno.com/showbusiness/dizajnerkata-kejt-spejd-e-otkrita-myrtva-v-doma-si-news_678209.html", "text": "     55-годишната Спейд е открита в дома си на Парк Авеню мъртва от своята икономка, съобщи местната полиция.   Кейт Спейд е позната със своята модна линия дрехи, обувки и бижута, но е най-известна с аксесоарите си.   Тя създава марката заедно със своя съпруг Анди Спейд през 1993 г. През 1996 г. в Ню Йорк двамата отварят първия си магазин, а днес имат над 300 представителства в целия свят.\r\nПрез 2007 г. година продават марката на свои конкуренти за колосалната сума от 2.4 млрд. долара.    ", "date": "2018.06.05", "title": "Дизайнерката Кейт Спейд е открита мъртва в дома си"}
{"url": "https://www.actualno.com/crime/dyrjavata-vodi-delo-sreshtu-dete-ot-rudozem-i-go-zagubi-news_678064.html", "text": "  Министърът на правосъдието Цецка Цачева загуби воденото от нея дело срещу дете от Рудозем. Решението на Смолянския окръжен съд е окончателно и не подлежи на обжалване.  Искът на правосъдното ведомство спрямо непълнолетната Павлина Мечева е на стойност 4 392 лева заради престъпление, извършено от баща й Димитър през 2010 г., когато е 33-годишен. Абсурдното дело е образувано миналата година, когато Павлина е била на 17 години. Тя е посрещнала пълнолетието си като страна по дело срещу министъра на правосъдието, предаде кореспондент на .   На практика миналата година държавата си е поискала от Павлина платените компенсации на семейството на мъжа, убит от нейния баща по непредпазливост. Трагичният инцидент е станал през март месец 2010 г. в бар в Рудозем, където пенсионираният граничар Иван Боричев (на 59 г.) бил със свой приятел.   Димитър Мечев влязъл два часа преди полунощ и пил набързо няколко водки. Младият мъж започнал да се държи арогантно с околните.\r\nБоричев и неговият приятел опитали да го укротят, но вместо това се стигнало до бой. Молбата на бившия граничар към бармана да извика полиция афектирала Димитър още повече и той избутал Иван по стълбите. При падането главата му се ударила в тротоара и той припаднал.    Виждайки, че човекът не идва в съзнание, а линейката се бави, 33-годиишният Димитър Мечев тръгнал да търси помощ от болницата. 11 дни пловдивски лекари се бориха  за живота на пострадалия от падането на тротоара, но не успяха да го възстановят след тежката черепна травма.   Мечев впоследствие бе признат за виновен в причиняването на смърт по непредпазливост. Осъден бе да лежи 6 години в затвор и да плати 100 000 лева кръвнина на наследниците на починалия мъж – 40 000 лв. на съпругата и по 30 000 лева на двете му деца.\r\nВпоследствие наследниците на Боричев подават искане до Националния съвет за подпомагане и  компенсация на пострадали от престъпления  към правосъдното министерство. На съпругата бива изплатена финансова компенсация на стойност 2 740 лв., на едното дете - 838 лева, а на другото – 814 лв.    През декември месец 2012 г. Мечев сам бе сложил край на живота си. В затворническата килия направил въже от скъсани чаршафи и се обесил. Когато бащата се самоубива дъщеря му е на 12 години, а при нещастния инцидент е само на десет.\r\nПрез 2017 г., когато Павлина е на 17 г., Министерството на правосъдието завежда иск срещу нея да покрие изплатените компенсации на семейство Боричеви. Момичето навършва пълнолетие по време на съдебния процес. Съдът й дава възможност тогава да заяви изрично дали приема или се отказва от наследството на починалия си баща.   В определения срок момичето не направило волеизявление и съдът е приел, че тя е загубила правото си на наследство.\r\nНа 6 февруари тази година Районният съд в Смолян отхвърли иска на министър Цачева като неоснователен и осъди министерството да плати 397 лв.на адвоката на момичето.\r\nМинистерството обжалва решението пред Окръжния съд на Смолян, но го загуби и пред втората инстанция. Решението от 4 юни е окончателно. Правосъдното министерство е осъдено отново да плати 397 лева на адвоката на Павлина.", "date": "2018.06.05", "title": "Държавата води дело срещу дете от Рудозем и го загуби"}
{"url": "https://www.actualno.com/society/pytna-policija-se-pohvali-s-60-ryst-na-dobrovolnoto-plashtane-na-globite-news_678183.html", "text": "   Това каза комисар Бойко Рановски, началник отдел „Пътна полиция“ в Главна дирекция „Национална полиция“, по време на обществено обсъждане на тема: „Нови правила за движение по пътищата – предизвикателства и решения” в Благоевград.  Той подчерта, че направените промени през последните години в Закона за движение по пътищата ще дадат резултат в бъдеще.    Не на последно място преоборудването на „Пътна полиция“, на контролните органи, осигуряване на необходими средства за контрол и технически средства за автоматизиран контрол, дават своя резултат“, каза още Рановски.    Това пък каза зам.-министърът на вътрешните работи Красимир Ципов. По думите му необходимостта от тези промени е свързана с това да се предприемат конкретни мерки за намаляване на пътния травматизъм.\r\n„Действащият Закон за движение по пътищата има няколко десетки подзаконови нормативни акта. “Разделянето на действащото законодателство на 3 законопроекта – за движение по пътищата, за пътните превозни средства и за водачите на МПС е, за да създадем по-стабилна уредба“, посочи Красимир Ципов. „Целим голяма част от правилата да залегнат на законово ниво, а не в подзаконови нормативни актове. Така целим по-сериозна и качествена мобилност на действащата нормативна уредба, когато правилата са уредени на ниво закон. Третата цел е да разделим ясно отговорностите. Основно ангажимента за пътния контрол и за спазване правилата на движение по пътищата ще бъде в законопроекта за движение по пътищата. Пътните превозни средства и водачите на моторни превозни средства ще имат по сериозен ангажименти и отговорност от страна на Министерство на транспорта. Компетентни органи по това са и МРРБ и Агенция „Пътна инфраструктура“, каза още зам.-министър Ципов, цитиран от Фокус.       Той подчерта, че сериозна промяна е разпределението на средства от Фонд „Пътна безопасност“ , който в момента функционира по една тежка и тромава процедура. „Могат да се използват средства за подобряване на пътната безопасност. По сега действащия закон влизат 50% от санкциите, наложени по Закона за движение по пътищата с електронен фиш. Процедурата предвижда заявка от страна на МВР и одобряване от страната на Министерство на финансите. Другият нов модел е и с цел превенция на кражбите на моторни превозни средства и противозаконни отнемания МПС-та да уредим търговията с авточасти втора употреба“, каза зам.-министър Ципов.", "date": "2018.06.05", "title": "\"Пътна полиция\" се похвали с 60% ръст на доброволното плащане на глобите"}
{"url": "https://www.actualno.com/society/proektite-za-iztrebitel-i-bojna-mashina-minaha-prez-komisijata-po-otbrana-news_678184.html", "text": "  Проектите за изтребител и бойна машина минаха през Комисията по отбрана. С 12 гласа „за”, без „против” и с 6  „въздържали се” гласуваха депутатите в парламентарната комисия по  отбрана по проект на решение на Народното събрание за приемане на Проект  на инвестиционен разход „Придобиване на основна бойна техника за  изграждане на батальонни бойни групи от състава на механизирана бригада\"  и на актуализиран проект за инвестиционен разход „Придобиване на нов  тип боен самолет\", предаде БГНЕС. Предстои да бъдат обсъдени и в още една  парламентарната комисия – тази по финанси. След това ще влязат в пленарна зала.  ", "date": "2018.06.05", "title": "Проектите за изтребител и бойна машина минаха през Комисията по отбрана"}
{"url": "https://www.actualno.com/europe/erdogan-srivyt-na-turskata-lira-e-igra-na-vynshni-manipulatori-news_678173.html", "text": "  Не обръщайте внимание на онези, които манипулират валутните курсове, след изборите ще си разчистим сметките с тях, призова турският президент Реджеп Ердоган, цитиран от БГНЕС.  На предизборен митинг в Сакария той подложи на остра критика твърденията за срива в турската икономика и подчерта, че благодарение на управлението му страната е достигнала ръст от 5,7%.   „През 2002 г. решихме да ускорим присъединяването ни към ЕС. Тогава дългът ни към МВФ беше в размер на 23,5 млрд. долара, а през 2018 е нула, кой успя да направи това? Ако през 2002 г. всеки гражданин на ЕС е печелел средно 100 евро, тогава у нас се получаваха 35 евро. Опитът за преврат имаше тежки последици за всички, но ние направихме всичко възможно работещите да получават повече. Нека и след изборите да си играят на манипулации с валутата, с помощта на Аллах след 24 юни ще имаме много сериозен манифест. Турската икономика е на много високо ниво и изпреварва много държави, ние сме номер едно“, заяви Ердоган.   Той посочи, че когато Партията на справедливостта и развитието е дошла на власт през 2002 г., износът на страната е бил в размер на 36 млрд. долара, докато сега е достигнал 162 млрд. долара. Също тогава валутният резерв на Централната банка е възлизал на 27,5 млрд. долара, а сега е 110 млрд. долара, което е, според него, лек спад от предишното ниво от 136 млрд.", "date": "2018.06.05", "title": "Ердоган: Сривът на турската лира е игра на външни манипулатори"}
{"url": "https://www.actualno.com/society/bnt-objavi-konkurs-za-novo-logo-news_678196.html", "text": "   Това се вижда от съобщение на сайта й.  Те трябва да бъдат оригинални и разпознаваеми, с възможност за разнообразни приложения, без ограничение в използваните шрифтове или цветови решения.\r\nОсновното лого на БНТ трябва да бъде съобразено с корпоративната идентичност на телевизията и да символизира обществената ѝ функция, нейните традиции и цели като национална институция и обективен източник на информация. Логата на четирите канала трябва да бъдат производни на основния графичен знак и да отразяват техните особености, се посочва в съобщението.   В конкурса могат да участват всички заинтересовани, без разлика от възраст, пол и социален статус. Няма ограничение и за броя предложения, представени от един участник.", "date": "2018.06.05", "title": "БНТ обяви конкурс за ново лого"}
{"url": "https://www.actualno.com/crime/teche-li-prokurorska-shema-v-polza-na-svidetel-investitor-sreshtu-ivancheva-news_678152.html", "text": "  Призив към новия кмет на „Младост” арх. Румен Русев отправи пиарът на общината Петър Кърджилов. Кърджилов беше другият вариант за кмет на „Младост”, освен Русев.  Според пиара на район „Младост”, арх. Русев трябва да предостави незабавно оригиналите на документи относно строежа на 7-етажна сграда на ъгъла между ул. \"Свето Преображение\" и ул. \"Д-р Атанас Москов\" за полицейско разследване. Причината – става въпрос за проект на инвеститор, който сега е свидетел на специализираната прокуратура и КПКОНПИ по делото за вземане на подкуп от бившата кметица на \"Младост\". Въпросният инвеститор е Димитър Логофетов.\r\nВсъщност, малко преди ареста на Иванчева и Петрова, от Община \"Младост\" съобщиха, че подават сигнал срещу Логофетов за фалшифицирани допълнително представени документи в 7-мо РПУ. Причината – фалшифицирани подписи, според Иванчева. Освен различните подписи, в графичната част от проектната документация са извършени и множество подлепвания по страниците и скриване на част от текста. Такова подлепване се вижда в документа, озаглавен \"ПРОЕКТ\" върху наименованието на обекта и имената на съгласувалите проектанти, казаха тогава от район \"Младост\".      Сега Кърджилов казва, че е разбрал, че ден след ареста на Иванова и Петрова зам.-началникът на 7-мо РПУ Венелин Станков е поискал да бъдат представени оригиналите на подадените заявления за възможна документна измама. Станков е поискал още и длъжностно лице от районната администрация  да се яви в сградата на 7-мо РПУ за снемане на сведение и предоставяне на справката и оригиналите на документите.  Пиарът на \"Младост\" обаче разбрал за това писмо едва на 29 май. По думите на Кърджилов, последвало обаждане до инспектор Атанас Койчев, който бил лицето за контакт по случая, но Койчев казал, че не е нужно да се бърза, защото сигналът за евентуалната измама от страна на Логофетов бил пратен за становище до прокуратурата.\r\nОпасението на Кърджилов е, че преписката срещу Логофетов ще бъде прекратена. Затова и той иска сегашния кмет арх. Русев да прати оригиналите на документите до отговорните органи, като преди това да ги снима или сканира, за да бъде видимо всичко.    В 19:00 часа на 14 юни в \"Младост\" ще има протест срещу проекта на Логофетов.", "date": "2018.06.05", "title": "Тече ли прокурорска схема в полза на свидетел-инвеститор срещу Иванчева?"}
{"url": "https://www.actualno.com/interest/rano-ili-kysno-facebook-hvashta-lyjcite-no-kak-news_678177.html", "text": "  Фалшивите новини и големите лъжи са приоритет на Facebook и работата по неутрализирането им непрекъснато еволюира. Това обявиха по време на семинара „Фалшивите новини и медийната грамотност в днешната дигитална реалност” специалисти от компанията, дошли специално в България.  Следване на стандартите на общността – това е основата що е отнася до избора на Facebook дали да ограничи или напълно да спре информация, която се публикува в социалната мрежа. Зависи обаче за какво се говори – откровени лъжи, полуистини или истина, която е твърде болезнена за някои.   Каква е рецептата – на първо място, независима оценка. Тя се прави от т.нар. Third-Party Fact-Checking (независим оценител на информация). Това са организации, с които Facebook си сътрудничи и които дават оценка на даден материал, публикуван в социалната мрежа.   Какъв е процесът – изкуственият интелект, който ползва социалната мрежа, засича дали даден пост с определено съдържание не става твърде популярен твърде бързо. Следва проверка защо – тук идва ролята на Third-Party Fact-Checking. Тези организации правят проверка на информацията и я оценяват по тристепенна скала – дали е фалшива новина, дали е смесица между лъжи и истини или е истина. След това дават препоръка на Facebook и мрежата в крайна сметка решава – дали да позволи нормално разпространение или да ограничи достъпа до информацията. Разработено е и се тества дори предупреждение към всеки потребител, който иска да сподели оценена негативно информация – с падащо меню, в което изрично се посочва, че има сериозно съмнение и дали потребителят все пак иска да сподели.\r\nОснова на Third-Party Fact-Checking е институтът Poynter във Флорида. Той е считан от Facebook за номер едно в света що се отнася до ресурс и членове по отношение на журналистиката и достоверността ѝ. Ако сте член на Poynter Institute, имате шанс да бъдете избрани от Facebook за оценител на информация. Такива оценители, освен в САЩ, вече има в 5 европейски държави – Германия, Холандия, Италия, Франция и Ирландия. Планираме разширение в Източна Европа, но следваме принципа първо нещо да работи добре в една държава, преди да преминем в друга, казаха специалистите Ник Рен и Ян Шчегелни.       Що се отнася до строго новинарското съдържание във Facebook, социалната мрежа постепенно ще въведе и информация относно издателя, който публикува дадена новина във Facebook. От иконка с падащо меню всеки потребител ще може да види коя е медията, дори кой журналист е писал материала, както и свързани материали по темата. Вече е в ход и специална категоризация на новинарските източници – дали са достоверни или не. Системата за оценка работи в 3 държави, но на изричен въпрос на Actualno.com Ник Рен не пожела да каже кои точно, като единствено разкри, че скоро ще има информация по въпроса.       Как работи категоризирането – потребителите на Facebook дават оценката си. На първо място – на въпроса вярват ли на даден източник и на второ място – дали материалите му са информативни, дали разширяват полето на знанието им. Когато те харесват само последователите ти, значи има нещ гнило, обобщи тезата си г-н Рен. Той беше категоричен, че процесът по оценка е сложен и комплексен и тепърва ще дава резултати, както и ще бъде подобряван. Използваме изкуствен интелект за автоматично блокиране на явно съдържание на омраза и порнография, но когато става въпрос за нещо спорно, преценката се прави от хора, увери Ник Рен. Той припомни, че след скандала “Cambridge Analytica” Facebook е наел 20 000 нови служители, които да се грижат за съдържанието в мрежата. И уточни, че става въпрос за хора, говорещи съответните езици и хора, които имат представа от културните и социалните особености що се отнася до дадена държава и нация.", "date": "2018.06.05", "title": "Рано или късно Facebook хваща лъжците – но как?"}
{"url": "https://www.actualno.com/crime/obvinenijat-za-ubijstvoto-v-slynchev-brjag-ostava-v-aresta-news_678178.html", "text": "  Окръжен съд – Бургас остави в ареста обвинения за убийство на мъж и опит за убийство на жена в Слънчев бряг Михаил Станчев, предаде репортер на Радио \"Фокус – Бургас\". 37-годишният мъж от Ямбол има възможност да обжалва мярката си за неотклонение във вторник.  \"Доказателствата по делото са сериозни, с което съдът е съгласен. Не приемам тезата, че, в особена психологическа ситуация, не сте се насочили целенасочено към границата. Според мен е било целенасочено\", каза съдия Стойков по време на гледането на мярката за неотклонение на Михаил Станчев и го попита защо не е тръгнал към друг град, като Сливен, например, и не е решил да се предаде в някое друго районно управление на МВР.   Припомняме, че по-рано обвинения за убийството в Слънчев бряг Михаил Станчев каза, че след като е извършил престъплението се е отправил с паспорта си и зареден пистолет към ГКПП \"Лесово\", за да се предаде, като не помнел нито защо е презаредил пистолета, нито защо е изключил телефона си.   Станчев не пожела да даде изявление и запази мълчание на влизане и излизане от съдебната зала.", "date": "2018.06.05", "title": "Обвиненият за убийството в Слънчев бряг остава в ареста"}
{"url": "https://www.actualno.com/politics/ninova-uslovijata-za-prevozvachite-se-vloshavat-vmesto-da-se-podobrjat-news_678208.html", "text": "   Това коментира пред bTV , лидер на БСП.  Според нея българското правителството се е включило много късно в тази битка. \"Трябва да се търсят съмишленици сред малките държави, чиито интереси са засегнати\", допълни тя.   Нинова посочи оценки на транспортния бранш, според които новите промени в пакета \"Мобилност\" са по-тежкият вариант от този, срещу който са протестирали. \"Има напредък за това, че се седна, разговаря и се търсят компромиси, но постигнатият компромис е по-лош от предишното положение\", каза още председателят на БСП.   Тя обясни, че до сега шофьорите трябваше да се връщат в България, а сега камионите трябва да се върнат, при това пълни да влязат и пълни да излязат. \"Тези камиони все още не могат сами да се карат. Значи шофьорът също трябва да се върне\", коментира тя.\r\nТова обясни и Георги Петърнейчев председател Асоциацията на българските предприятия за международни превози и пътищата, цитиран от агенция \"Фокус\". Посочи, че превозвачите са искали автомобилите да се прибират на 6 седмици в България. По думите му е невъзможно за период от три седмици български превозвачи да отидат до Португалия и да се върнат.       \"Вчера не биваше да се хвърлят фойерверки и пиар акции. Това е само началото и нямаме никакви основания за заглавия, че България е победила Макрон. Важно е гласуването в зала\", подчерта Нинова.", "date": "2018.06.05", "title": "Нинова: Условията за превозвачите се влошават, вместо да се подобрят"}
{"url": "https://www.actualno.com/europe/bez-probiv-v-obshtata-evropejska-migracionna-politika-news_678206.html", "text": "   С новото популистко правителство в Италия обаче скорошното решение на казуса става все по-малко вероятно.  Бежанците да се разпределят само тогава автоматично в страните от ЕС, когато Европа преживее нова бежанска вълна, подобна на 2015 г. Това обаче ще става едва след като се окаже, че първоначално предвиденото доброволно приемане на бежанци не сработи. При по-ограничен бежански натиск българското европредседателство предвижда активирането на нова система за подпомагане на страните по външната граница на съюза, които в момента се чувстват изоставени от европейската солидарност. На практика това чувство изстреля крайнодесните популисти в Италия в управлението. „Италия и Сицилия не могат да бъдат повече бежанският лагер на Европа“, заяви новият италиански вътрешен министър, шефът на крайнодясната „Лига“, Матео Салвини.\r\nРазпределянето на бежанците обаче е само една от темите в българското предложение. Важни елементи са засилването на граничната охрана и бързото експулсиране на мигранти, които нямат право на убежище.      Още преди началото на днешната среща на вътрешните министри стана ясно, че до компромис няма да се стигне. Най-яростна съпротива демонстрираха Вишеградските държави, които се обявяват категорично против всякакво споменаване на „автоматично разпределение“ на бежанци. Срещу българското предложение се обяви и Германия. \"За нас е от решаващо значение, страната, в която мигрантите пристигат, да носи отговорност по казуса в рамките на поне десет години\", заяви държавният секретар във вътрешното министерство Щефан Майер от консервативния баварски ХСС.\r\nСкептичен е и австрийският вътрешен министър Херберт Кикл от крайнодясната „Партия на свободата“, който от следващия месец ще поеме координацията в дебата по темата. \"Нека бъдем солидарни там, където става дума за предотвратяване на нелегалната миграция. По-добрата охрана на границата е част от проблема, но съвсем не я изчерпва\", заяви той.    Кога да очакваме пробив в преговорите за новата миграционна политика на ЕС? Най-точният отговор даде люксембургският министър на външните работи и миграцията Жан Аселборн: \"Великден, но коя година, не мога да кажа.\"", "date": "2018.06.05", "title": "Без пробив в общата европейска миграционна политика"}
{"url": "https://www.actualno.com/society/pochina-onkobolnata-teodora-kojato-beshe-transportirana-ot-brazilija-news_678160.html", "text": "  Почина онкоболната Теодора Маджарова, която преди месец беше транспортирана от Бразилия с помощта на дарителска кампания след неуспешно алтернативно лечение. Скръбната вест съобщи съпругът ѝ Александър Русанов.  32-годишната Теодора страдаше от онкологично заболяване в напреднал стадий и според лекарите нямаше шанс да се излекува. С последна надежда за спасение тя потърси алтернативна терапия в Бразилия, припомня bTV.\r\nПо време на престоя ѝ там обаче, Теодора се влоши рязко и се наложи съпругът ѝ, с помощта на средства от дарители и съдействието на Министерството на външните работи, да я прибере у нас, за да може близките ѝ да се сбогуват с нея.       Проверка на Министерството на здравеопазването показа, че лечителката Кармен Лазарова, посредничила за посещението на Теодора в Бразилия, не е вписана в никакви регистри.    Беше ѝ наложена глоба.", "date": "2018.06.05", "title": "Почина онкоболната Теодора, която беше транспортирана от Бразилия"}
{"url": "https://www.actualno.com/scene/bogomil-spirov-praznuva-ubilej-s-edna-nosht-vyv-venecija-v-muzikalnija-teatyr-news_678159.html", "text": "  На 9 юни Богомил Спиров ще пее Карамело в оперетата „Една нощ във Венеция“ в Музикалния театър. Така той ще отбележи на сцената 50-годишния си юбилей с празничната и жизнерадостна оперета на Щраус. Тя се играе от 17 години и е обичана не само от публиката, но и от изпълнителите. „Винаги играем тази оперета с голямо удоволствие. Публиката разбира това и се забавлява заедно с нас“– споделя Богомил Спиров. По време на антракта на „Една нощ във Венеция“ той ще почерпи зрителите с чаша вино по повод юбилея си, който официално отбелязва на 5 юни. /Да е честит и да продължава да радва публиката! /  Макар да пее в Музикалния театър от 25-годишен, за първи път Богомил Спиров се качва на професионална сцена, когато е едва на четири години и половина. През 1973 година той играе заедно с баща си – големия актьор Йордан Спиров – в спектакъла на Любен Гройс „Веселите уиндзорки” в Благоевградския театър. Ролята била написана от режисьора специално за малкия Богомил, който имал и реплики на латински.   „Пристрастяването към сцената е в момента, в който стъпиш на нея“ – признава актьорът.  На сцената на Музикалния театър като млад солист имал шанса да работи с една от легендите на българската оперета Видин Даскалов. „Той ме въведе в ролята на Бони в „Царицата на чардаша”– спомня си Богомил Спиров. „Най-ценният съвет, който получих от него, беше да не се опитвам да играя като някой друг, а във всяка роля да се стремя да бъда себе си.”\r\nКато солист на Музикалния театър Богомил Спиров е изиграл всички главни роли, за които е мечтал. Той се въплъщава не само в образите на герои, но и на субретни персонажи, което не се случва често на оперетната сцена. Публиката на Музикалния театър може да го гледа в различни амплоа.  В най-новата постановка на „Царицата на чардаша“ играе Едвин, а в предишни постановки на оперетата на Калман влиза в ролята на Бони.Той играе ратая Иван в оперетата на Асен Карастоянов „Българи от старо време“, Данило във „Веселата вдовица“, Отокар в „Цигански барон”. /На 26 и на 27 юни почитателите на оперетата ще имат възможност да гледат „Цигански барон“ и „Българи от старо време“ на откритата сцена в Парка на Военната академия./        Публиката на Музикалния театър помни въплъщенията на Богомил Спиров като Зоро и Исус Христос Суперзвезда от едноименните мюзикъли, също и като Мънкастрап в „Котки“ и Крис в „Мис Сайгон“. Малцина обаче знаят, че за влизането си във всяка  роля той има специфичен подход . Много често сам намира костюма или изработва важен атрибут за персонажа си, с който образът добива плът и кръв. Актьорът сам измайсторил от акациево дърво трънения венец за ролята на Исус Христос. За ролята на Зоро направил маската си и сам оплел бича си. Също сам изпълнява сложните каскади на сцената. Изработва и металния шлем за ролята на Ахил в оперетата „Хубавата Елена“.\r\nНай-любопитна обаче е случката с намирането на оригинален костюм на военен от американската армия, с който той играе Крис в мюзикъла „Мис Сайгон“. За целта поръчал на своя позната, която живее в Съединените щати, да издири от антикварен магазин военна униформа от периода 1969-та – 1971-ва, когато се развива действието в мюзикъла по времето на Виетнамската война. Жената случайно попаднала в магазина на ветеран от войната, който се трогнал, когато разбрал, че костюмът е необходим за театрално представление в България. Той не само продал униформата на изгодна цена, но и добавил към нея свои лични военни атрибути от онова време, с което не само униформата, но и сценичното въплъщение на Богомил Спиров стават 100 процента автентични.       Противно на очакванията актьорът признава, че няма любими роли. „Всяка роля идва в най-точния за мен момент и за всяка една – малка или голяма - съм отделил нужното време.“\r\nБогомил Спиров казва още, че на сцената на Музикалния театър се чувства на мястото си. Тук той среща и своята съпруга - примабалерината и хореограф Йоанна Стоянова. 11-годишният им син Илиан върви по стъпките на своите родители– в момента той учи в Школа за млади таланти. Един от най-важните професионални съвети, които е получил от баща си Йордан Спиров, актьорът спазва и до днес – да не вкарва проблемите на театъра в дома си.\r\n„В оперетата, където трябва да си и драматичен актьор, и певец ,и танцьор обединявам изкуствата на моите родители – театърът на баща ми Йордан Спиров и танците на майка ми Йорданка Спирова, танцьорка на ансамбъл „Пирин“ – убеден е актьорът.  „Сцената е болест, но хубава болест“ – обобщава Богомил Спиров навръх 50-тият си юбилей. Половината години от него са на сцената на Музикалния театър. Този четвъртвековен професионален юбилей предстои – през новия сезон.", "date": "2018.06.05", "title": "Богомил Спиров празнува юбилей с \"Една нощ във Венеция\" в Музикалния театър"}
{"url": "https://www.actualno.com/asia/katar-gleda-kym-pylnopravno-chlenstvo-v-nato-news_678180.html", "text": "   , заяви министърът на отбраната на страната, цитиран от Anadolu Agency.  „Със сигурност сме по-добре от преди“, увери Халид ал Атия в интервю пред официалния печатен орган на военното ведомство.   „Катар днес се превърна в една от най-важните страни в региона по отношение на качеството на въоръжението“, добави той.   Катарският министър обясни, че разширяващото се партньорство в НАТО може да допринесе за „разполагането в страната на някоя от частите на НАТО или на специализиран център“, предаде Фокус.\r\n„Що се касае до членството, ние сме основен съюзник извън НАТО, а амбицията ни е да станем пълноправни членове, при положение, че партньорството ни с Алианса продължи да се развива и нашата визия е ясна“, обясни ал Атия.    ", "date": "2018.06.05", "title": "Катар гледа към пълноправно членство в НАТО"}
{"url": "https://www.actualno.com/society/slavi-osydi-gospodari-na-efira-i-darjava-parite-ot-deloto-news_678164.html", "text": "  Слави Трифонов осъди предаването \"Господари на ефира\". За това съобщи шоуменът в своя Facebook профил.  \"Днес Върховният касационен съд потвърди решението на Софийски апелативен съд, с което окончателно осъдих предаването “Господари на ефира” за нарушаване на авторското право по отношение на \"Шоуто на Слави\". Съдът ги задължи да платят 13 хиляди 38 лева и 25 стотинки. Това е окончателното решение по този казус\", пише Трифонов.\r\n\"Това дело не беше за пари, а за справедливост. Затова ще даря цялата сума на организацията на майките, грижещи се за децата с увреждания\", завършва Слави.   Повод за съдебното дело стана това, че в излъчени материали от \"Шоуто на Слави\" не е изписано името на продуцентската компания \"Седем осми\".     ", "date": "2018.06.05", "title": "Слави осъди \"Господари на ефира\" и дарява парите от делото"}
{"url": "https://www.actualno.com/society/planirat-registracionen-rejim-na-tyrgovcite-na-avtochasti-vtora-upotreba-news_678150.html", "text": "   Това каза зам.- министърът на вътрешните работи Красимир Ципов по време на обществено обсъждане на тема: „Нови правила за движение по пътищата – предизвикателства и решения” в Благоевград.  „Целим да уредим търговията с авточасти втора употреба. Ще има и по-засилен контрол, като смятаме, че това ще изпълни своето превантивно действие и ще бъдат намалени до възможния минимум кражбите и противозаконните отнемания на МПС“, заяви зам.-министър Ципов, цитиран от Фокус.\r\nТой определи, че не е усложнен трафикът в Благоевградска област.   „Резултатите са положителни за първите пет месеца. Отчита се намаление на ПТП и броя на загиналите. Надяваме се това да се дължи на действията и мерките, които са предприели компетентните органи, както и че гражданите и участниците в движението по пътищата са се вслушали в препоръките, които са отправили компетентните органи“, каза Ципов.\r\nПо думите му с 40 души е намалял броя на загиналите при пътни инциденти в сравнение със същия период на миналата година.    ", "date": "2018.06.05", "title": "Планират регистрационен режим на търговците на авточасти втора употреба"}
{"url": "https://www.actualno.com/society/sem-iska-reklamata-na-hazartnite-igri-da-se-izlychva-sled-2200-ch-news_678156.html", "text": "  Рекламата на хазартни игри да бъде ограничена като количество и да се излъчва след 22:00 часа. Около това мнение се обединиха повечето членове на Съвета за електронни медии (СЕМ). Те обсъдиха внесения от Обединените патриоти проект за промени в Закона за хазарта, предаде БНР.  Предстои становището на медийния регулатор да бъде официално изготвено и да бъде внесено в Народното събрание. Председателят на СЕМ София Владимирова каза:   \"Колегите изразиха своите становища. Общото мнение е, че целта е ясна и е правилна и е редно на този остър социален проблем да бъде обърнато особено внимание. Ако се направи по аналогия със Закона за здравето и алкохолните напитки, да бъде препозиционирана рекламата с търговското слово във време, в което няма да е достъпна за деца и за уязвима аудитория\".   На днешното си заседание членовете на Съвета за електронни медии единодушно прекратиха правомощията на Мария Стоянова като член на медийния регулатор. Стоянова подаде заявление да бъде освободена заради изтичането на мандата ѝ на 01.06. Предстои президентът Румен Радев да издаде указ за назначаване на нов член на СЕМ от президентската квота.", "date": "2018.06.05", "title": "СЕМ иска рекламата на хазартните игри да се излъчва след 22:00 ч."}
{"url": "https://www.actualno.com/books/nedelni-razgovori-za-dushata-ot-opra-uinfri-news_678147.html", "text": "  Излезе подаръчното издание \"Неделни разговори за душата\" от Опра Уинфри. Книгата съдържа вдъхновяващи прозрения от култовото предаване.  Определяна за „кралицата на медиите“, за най-влиятелната жена в света и за един от най-големите филантропи в американската история, Опра Уинфри несъмнено се нарежда сред най-авторитетните и уважавани обществени личности на нашето време.   Дете на самотна майка тийнейджърка, Опра израства в бедност и е жертва на насилие в продължение на години. Кариерата й започва случайно, когато в местно радиопредаване в Тенеси на шега я молят да прочете новините. Младата жена се справя толкова добре, че става първата чернокожа водеща на новините. През 1983 г. вече води собствено предобедно шоу, което бързо набира огромна популярност. Три години по-късно стартира легендарната телевизионна програма „Шоуто на Опра Уинфри“. Последвалото е история, която продължава да бъде най-яркият пример за безпрецедентен медиен успех и висок професионализъм, подчинени на идеята за уважение към интересите и потребностите на зрителя.   Култовото шоу се излъчва над две десетилетия, като междувременно Опра постига нечуван успех като медиен предприемач, развива редица благотворителни каузи и става най-влиятелната жена в САЩ. Получава почетна степен от Харвардския университет и е удостоена с „Президентския медал на свободата“.\r\nПрез впечатляващата си кариера Опра Уинфри е създала уникална връзка с хората по света. Като водеща и главен продуцент на едни от най-гледаните и награждавани предавания, тя носи просветление и надежда на милиони зрители.       В този сборник Опра Уинфри събира за пръв път най-съкровените и затрогващи моменти на просветление, вдъхновили милиони зрители на удостоеното с три награди „Еми“ телевизионно предаване „Неделни разговори за душата“. Книгата е съставена от десет глави, всяка от които представя важен етап от духовното пътешествие на самата авторка и започва с есе, написано лично от нея. Това е безценна колекция от най-значимите беседи на Опра с едни от най-уважаваните духовни лидери. Визионери като Тони Робинс, Ариана Хъфингтън и Шонда Раймс споделят какво са научили, търсейки смисъла на живота си. Световнопризнати духовни учители като Екхарт Толе, Мариан Уилямсън и Уейн Дайър обясняват сложните ни връзки с егото и изцелителните сили на любовта, а бестселърови автори като Черил Стрейд, Елизабет Гилбърт и Елизабет Лесър обсъждат прошката. С над 100 красиви фотографии, много от които направени в имението на Опра в Калифорния, където се заснемат „Неделни разговори за душата“, този сборник ще се превърне в безценен спътник на читателя, пробудил се за чудесата и неограничените възможности на живота.", "date": "2018.06.05", "title": "\"Неделни разговори за душата\" от Опра Уинфри"}
{"url": "https://www.actualno.com/balkani/albanija-zategna-kontrola-po-granicata-s-gyrcija-news_678144.html", "text": "  Албанската гранична полиция затегна контрола по границата с Гърция поради чести опити за влизане на незаконни мигранти. Увеличен е броят на патрулите в  района на Девол, където в последно време се наблюдават все по-чести  опити за влизане на мигранти от близкоизточните държави, които от Гърция  преминават на албанска територия, съобщи полицейски представител.  Мигрантите са предимно от Сирия и Ирак, а в по-малък брой - от Пакистан,  Алжир, Йемен и Либия. Основната цел на мигрантите от  Близкия изток е с транзит през Албания да заминат за някои от  западноевропейските страни. Малък брой от тях, след като влязат на  албанска територия, се явяват в Службата по миграция в Тирана, търсейки  убежище, а много малък брой се връщат обратно в Гърция, предаде БГНЕС. Във всички случаи мигрантите  се преглеждат в Центъра за настаняване бежанци в Бабру, но всекидневното  пристигане на голям брой чужденци поставя институцията в \"неравностойно  положение\". Албанският премиер Еди Рама  заяви преди няколко дни, че през периода януари-май са били заловени  около 2000 незаконни мигранти, което е 14 пъти повече в сравнение със  същия период през миналата година. Поради повишеният брой  мигранти, директорът на Европейската агенция за управление на  оперативното сътрудничество по външните граници „Фронтекс“, Фабрис  Леджери обяви, че в северната част на Гърция, на границата с Албания, ще  бъдат разположени 45 офицери на „Фронтекс“ с цел да се ограничи  мигрантския прилив.  ", "date": "2018.06.05", "title": "Албания затегна контрола по границата с Гърция"}
{"url": "https://www.actualno.com/europe/mariano-rahoj-napuska-liderskija-post-v-narodna-partija-news_678148.html", "text": "  Мариано Рахой - основна фигура в политиката на Испания в последните 14 години, заяви днес, че се оттегля лидерския пост в консервативната Народна партия (НП), след като беше свален от поста на министър-председател миналата седмица, предаде БГНЕС.  „Мисля, че дойде времето да сложим края на този период. НП трябва да трупа позитиви и да гради собствена история в служба на Испания и под ръководството на някой друг”, заяви Рахой пред активисти.   Той заяви, че \"скоро\" ще се състои извънредна национална среща, за спешно свикване на конгрес, който да „отвори нов етап в нашата партия” и да избере неговия наследник.   Рахой заяви, че ще си остане на позицията в НП до намирането на наследник, като не даде краен срок кога това ще се случи.", "date": "2018.06.05", "title": "Мариано Рахой напуска лидерския пост в Народна партия"}
{"url": "https://www.actualno.com/europe/moshten-pojar-v-london-news_678162.html", "text": "  Шест пожарни отряда гасят огъня в жилищен комплекс на ул. \"Бордън\" в централен Лондон. Това съобщи пожарната служба на града, предаде БГНЕС.  Над 30 пожарникари работят на мястото на инцидента. Все още няма информация за причините за пожара и жертвите.   Преди почти година, на 14 Юни 2017 г. при пожар в жилищна сграда в Лондон, в която са живели близо 600 души, загинаха над 70 човека. Следователите от Скотланд Ярд установиха, че причината за пожара е била експлозия на хладилник в един от апартаментите на по-ниските етажи на небостъргача.   ", "date": "2018.06.05", "title": "Мощен пожар в Лондон "}
{"url": "https://www.actualno.com/politics/upravljavashtite-razpisaha-plan-za-restarta-na-belene-v-njakolko-tochki-news_678170.html", "text": "  Появи се версия на проекта за решение на Народното събрание (НС) относно рестарта на АЕЦ \"Белене\". Предложението е внесено от депутати от управляващото мнозинство - ГЕРБ и \"Обединени патриоти\" (ОП).​  ​Припомняме, че наскоро БСП внесе тъкмо проект за отмяна на решението от 2012 г., с което \"Белене\" беше прекратен.​ Сега става ясно, че предложението на управляващите се състои от пет точки, пише изданието \"КлубZ\".   ​ГЕРБ и Патриотите искат НС да възложи на енергийния министър Теменужка Петкова да започне работа , заедно със стратегически инвеститор и задължително .​ Народните представителите, от които тръгва инициативата, посочват, че рестартът на АЕЦ \"Белене\" трябва да е . Освен това като категорично условие е отбелязано, че по отношение на инвестицията. От ГЕРБ и ОП искат също така .   Депутатите посочват, че Теменужка Петкова трябва . Процедурата по избор на инвеститор пък трябва да бъде разработена . На енергийният министър е вменено задължение  и за хода на действията по мащабния енергиен проект.\r\nДепутатите от управляващото мнозинство препоръчват и за прекратяване на проекта АЕЦ \"Белене\". Именно това е и актът, който бе потвърден тогава от парламента и с него се спря строежът.       Припомняме, че утре сутрин (6 юни) от 08:30 ч. пред Народното събрание  от политическата формация \"Демократична България\" излизат на национален протест срещу рестарта на втората ядрена централа.", "date": "2018.06.05", "title": "Управляващите разписаха план за рестарта на \"Белене\" в няколко точки"}
{"url": "https://www.actualno.com/politics/volen-v-moskva-gromi-dolara-i-svetovnija-red-news_678146.html", "text": "  Лидерът на АТАКА Волен Сидеров участва в международен форум „Развитие на парламентаризма”, който се провежда в руската столица Москва.  В словото си пред форума, Сидеров заяви, че ролята на парламентите се е превърнала в „учтива измама”. „Суверенитетът на нациите отдавна е задушен с кадифените ръкавици на т.нар. демокрация и глобализъм. А икономиката на света също от десетилетия не се командва от националните парламенти, а от транснационалните корпорации, които имат в пъти по-големи финансови ресурси и от най-големите национални държави”, каза председателят на АТАКА.   Той даде и актуален пример с новия еврорегламент за личните данни, който принуждава всяка фирма да обработва по специален начин данните на служителите и клиентите си. По думите му обаче такава услуга предлагат само няколко чуждестранни фирми срещу голям хонорар. „Ако не заплатиш на тях, няма да спазиш изискванията на еврорегламента и следва глоба до 10 милиона евро”, уточни Сидеров пред над 500 парламентаристи и експерти от 96 страни по света. „Това е чудесен инструмент за отстраняване на компании, които пречат на големите международни играчи. И българският парламент не може да направи нищо”, посочи депутатът.   „Днес, ако искаш да купуваш и продаваш, трябва да се съобразяваш с диктата на Световната търговска организация и транснационалните компании.  Дори мощни икономики като китайската или руската са в зависимост от долара. Разплащания с държави като Иран са направо невъзможни, защото си зависим от американската банкова система. А властта отвъд океана решава кой е демократичен и кой не, кой е добър и кой – лош.\r\nМоже ли това да се промени? Вече има действия в тази посока, но не достатъчно. Без разбиване на световния финансов монопол, не може да има многополюсен свят. А без многополюсен свят не може да има национален суверенитет и нормална парламентарна дейност на отделните държави”, заяви още лидерът на АТАКА.       ", "date": "2018.06.05", "title": "Волен в Москва громи долара и световния ред "}
{"url": "https://www.actualno.com/sofia/prez-uli-zapochva-remont-po-stolichnija-bul-vasil-levski-news_678175.html", "text": "  В началото на юли започва ремонт по столичния бул. „Васил Левски” в близост до ул. „Граф Игнатиев”. Движението няма да бъде ограничено, но ще бъде затруднено и заради изграждане на подлез към входа на предстоящата метростанция на „Патриарх Евтимий“. Ремонтът по булеварда ще протече приблизително 40 дни – по 20 в платно. Това обясни заместник-кметът по транспорта – Евгени Крусев.  От Общината са в процес на изграждане на план за планирания ремонт на бул. „Васил Левски“, където се пресича с ул. „Граф Игнатиев“.   Евгени Крусев обясни, че предизвикателство ще е съвместяването на работата по двата обекта.   „Основното предизвикателство е свързано със стиковането между ремонта на ул. „Граф Игнатиев“, съответно релсите, които трябва да се подменят в рамките на самото кръстовище и преасфалтирането на отсечката към Ректората и изграждането на подлез към метростанцията, която се изгражда в близост до кръстовището. Така че там на практика ще има три обекта, които ще се съвместят. Съответно движението ще бъде затруднено, за което се извиняваме и молим за разбираме“, посочи той.\r\nЩе направим всички необходимо да приключим максимално бързо, обеща заместник-кметът по транспорта, цитиран от Дарик.       Той допълни, че по улица „Граф Игнатиев” ремонтът върви по график. Софийска вода вече е сменила инсталацията и трамвайните релси в първия затворен участък вече са демонтирани.\r\nСледващата отсечка, която ще бъде затворена ще е между булевардите „Георги Раковски” и „Васил Левски”.\r\nПаралелно текат и текущите ремонти из столичните квартали. Един от тях на улица „Гюешово“ в район „Възраждане”, където вече е изграден нов тротоар и предстои преасфалтиране.    ", "date": "2018.06.05", "title": "През юли започва ремонт по столичния бул. \"Васил Левски\""}
{"url": "https://www.actualno.com/crime/kola-udari-prokurorka-i-sina-na-peshehodna-pyteka-v-smoljan-snimka-news_678154.html", "text": "  Възрастен мъж удари с колата си \"Форд Фиеста\" майка и дете на пешеходна пътека в Смолян. Оказа се, че това са прокурор Таня Димитрова пресичали по пътеката бул. \"България\" между Младежкия дом и пощата, когато върху тях връхлетяла колата.  В дясната лента пред пешеходната пътека били спрели автомобили в колона, за да изчакат преминаването им. Прокурорката водела сина си за ръка докато пресичали. В лявата лента обаче, изпреварвайки колоната, ги удря кола, управлявана от 80-годишен шофьор.   Свидетели разказват за възрастния шофьор, че отдавна е трябвало да му вземат книжката, защото е болен и не може да кара. Наскоро с него имало голям скандал заради друг пътен инцидент.   \"Майката и детето са откарани в болницата. Първоначалните прегледи сочат не много сериозни наранявания, но им се правят пълни изследвания, за да се провери за вътрешни поражения\", каза окръжният прокурор на Смолян Тодор Деянов, който отишъл лично в болницата, за да се запознае със състоянието на пострадалите.        Той смята, че мястото следва да да бъде обезопасено.\r\n\"Водих разговор с директора на полицията в тази връзка да се предприемат последващи мерки, тъй като не е първи инцидент там и това място крие рискове и опасности за здравето на хората\", заяви Деянов.\r\nОт съдебната палата припомниха, че това не е първи случай на блъснат техен колега на същата пешеходна пътека. Преди две години там пострада съдията от Окръжен съд Дафинка Чакърова.       \"Там е опасно, защото карат в двете ленти, в дясната спрат, обаче в лявата продължават и блъскат пешеходците, тъй като не ги виждат от автомобилите\", казват очевидци, които видели възрастния мъж силно да трепери. Според тях фордът е имал много дълъг спирачен път, което показва, че е карал с над 40 км в час.", "date": "2018.06.05", "title": "Кола удари прокурорка и сина ѝ на пешеходна пътека в Смолян (СНИМКА)"}
{"url": "https://www.actualno.com/europe/karikaturist-kritik-na-erdogan-vleze-v-zatvora-news_678172.html", "text": "  Турската полиция вкара в затвора един от най-известните карикатуристи в страната, за да излежи 14-месечна присъда за обида на президента Реджеп Ердоган, произнесена на първа инстанция миналата година, предаде АФП, цитирани от БНР.  Нури Куртджебе (69 г.) бил задържан и вкаран зад решетки в понеделник, след като при полицейска проверка бил открит в автобус в северозападния град Ялова, съобщи частната информационна агенция Доган.\r\nНеговият адвокат Ердем Акюз заяви, че властите са приложили изпълнението на присъдата, след като обжалването било отхвърлено от по-висша съдебна инстанция.   Куртджебе получи присъда от една година два месеца и 15 дни затвор за няколко карикатури, рисувани през 2015 г.\r\nОт решението на съда не става ясно кои точно карикатури са сметнати за обидни, каза адвокатът му Акюз.    Турция редовно е критикувана от организации за защита на свободата на словото за арестите, извършвани за обида на Ердоган, които се увеличиха през последните години.\r\nВластите засилиха преследванията срещу журналисти и сътрудници на печата, специално след опита за преврат от юли 2016 г.\r\nИзвестния турски карикатурист Муса Карт бе осъден през април на три години и девет месеца затвор за „терористична“ дейност заедно с няколко свои колеги от в.\"Джумхуриет\". Той се възползва от мярка за условно освобождаване в очакване на резултата от обжалване на присъдата.    Явно това правителство не се е отказало да неутрализира карикатуристите чрез присъди затвор, посочи Муса Карт след ареста на Куртджебе.", "date": "2018.06.05", "title": "Карикатурист-критик на Ердоган влезе в затвора "}
{"url": "https://www.actualno.com/asia/netanjahu-izrael-njama-da-pozvoli-pojavata-na-jadreni-oryjija-v-iran-news_678157.html", "text": "  Израел няма да позволи появата на ядрени оръжия в Техеран. Това заяви премиерът на еврейската държава Бенямин Нетаняху. \"Преди броени дни върховният  духовен лидер на Иран аятолах Али Хаменей обяви намерението си да  унищожат държавата Израел“, пише министър-председателят на страницата си  в \"Twitter“. „Вчера той обясни как ще го направи - чрез увеличаване на  капацитетите си за обогатяване на уран за производството на атомни  бомби. Не сме изненадани\", продължи Нетаняху и подчерта, че Израел \"няма  да позволи поява на ядрени оръжия в Иран\". Както заяви по-рано  ръководителят на Организацията за атомна енергия на Иран Али Акбар  Салехи „може би утре вечер в Натанз ще бъде обявено откриването на  център за нови центрофуги” за обогатяване на оран. Според Салехи аятолах Али  Хаменей е наредил да се ускори работата по ядрената програма и да се  предприемат редица мерки, които \"отговарят на условията на Съвместния  всеобхватен план за действие (СВПД) и не излизат извън него.\" СВПД бе  договорен от Техеран и шестте световни сили (Великобритания, Германия,  Китай, Русия, САЩ, Франция) през 2015 г., а през януари 2016 г. влезе в  етап на изпълнение. Той предвижда премахването на санкциите, наложени на  Иран от Съвета за сигурност на ООН, Съединените щати и Европейския  съюз, предаде БГНЕС. Президентът на Съединените  щати Доналд Тръмп на 8 май обяви оттеглянето на Вашингтон от  споразумението. Нетаняху понастоящем е на европейско турне, по време на  което се опитва да убеди ръководителите на Германия, Франция и  Великобритания за опасността от СВПД.  Той проведе разговори в Берлин с  германския канцлер Ангела Меркел, в Париж се срещна с френския президент  Еманюел Mакрон, а в сряда в Лондон той ще проведе разговори с  британския премиер Тереза Мей.  ", "date": "2018.06.05", "title": "Нетаняху: Израел няма да позволи появата на ядрени оръжия в Иран"}
{"url": "https://www.actualno.com/politics/dps-vladimir-kuzov-ne-e-legitimen-chlen-na-partijata-news_678167.html", "text": "  Владимир Кузов не е легитимен член на ДПС. Това обяви на брифинг председателят на партията Мустафа Карадайъ, предаде репортер на БГНЕС.  Карадайъ цитира решение от проведено вчера заседание на Областния съвет на ДПС София –град, което е постановило, че издадената книжка на Владимир Кузов е невалидна, което го прави нелегитимен член на партийната организация.   Темата прикова общественото внимание преди няколко дни, когато в медиите се появи информация, че Владимир Кузов е станал член на партийната организация на ДПС в софийския район „Оборище“. От партията нито отрекоха, нито потвърдиха информацията, но започнаха проверка по казуса и обещаха да информират обществеността. „За нас ДПС е кауза. Ние изповядваме общочовешки и европейски ценности. Компромиси с ценностите не правим. Последователни сме“, аргументира се Карадайъ.   Той съобщи, че на заседанието вчера е взето и решение за освобождаване на Антон Тепавичаров като председател на местния съвет на ДПС в район „Оборище“, както и да бъде изключен от партията. По време на днешния брифинг стана ясно, че и областният председател на ДПС за София – град Нихат Кабил е подал оставка, която е била приета.\r\nБГНЕС припомня, че Владимир Кузов е бивш депутат от партия „Атака“, а преди няколко години получи условна присъда за склоняване на непълнолетен към блудствени действия. По-късно бе реабилитиран. С Кузов е свързан и друг интересен случай. През 2017 година образуваха дисциплинарно производство срещу съдия от Софийски районен съд, който бе дал служебната си тога за снимка на Кузов, който по това време е бил на стаж в съда.       ", "date": "2018.06.05", "title": "ДПС: Владимир Кузов не е легитимен член на партията"}
{"url": "https://www.actualno.com/books/poetesata-mirela-ivanova-se-zavryshta-sys-sedem-stihotvorenija-s-biografii-news_678115.html", "text": "  След години на успешни експерименти и ярки пътувания в различни жанрове Мирела Иванова се завръща в поезията с книгата си „СЕДЕМ. Стихотворения (с) биографии“.  Последователна в пътя си, който започва още от списание „Родна реч“ през 1977 година, авторка на разпознаваеми поетични книги като „Каменни криле“, „Самотна игра“, „Памет за подробности“, „Разглобяване на играчките“, „Еклектики“ и „Любовите ни“, Мирела Иванова продължава да ни стъписва с трагическата си страст и неистовост да отстоява високото пространство на Словото и едновременно да го превръща в игра, да сдвоява силата и уязвимостта в единен и озарен, автентичен и разтърсващ свят.   „СЕДЕМ. Стихотворения (с) биографии“ е безупречно обмислена и изградена поетична книга – от многоказващата символика на библейското число в заглавието до епиграфите на Пейо Яворов и Николай Лилиев, под чиито трепетни арки преминават и се подреждат стихотворенията и седемте кратки поеми с дълги заглавия. Книга, която ни възвръща усещането за свобода, смайва ни с дълбините на лаконизма, поглъща ни със словесните си въртопи и ни преобразява в храбри деца на въображението, в мислещи тръстики, в милостиви стоици.   Неслучайно името на Мирела Иванова е запазен знак в модерната българска и европейска поезия.", "date": "2018.06.05", "title": "Поетесата Мирела Иванова се завръща със \"Седем. Стихотворения (с биографии)\""}
{"url": "https://www.actualno.com/education/izljazoha-rezultatite-ot-maturite-pri-sedmoklasnicite-news_678120.html", "text": "  Министерството на образованието публикува резултатите от Националното външно оценяване за седмокласниците.  Оценките на децата може да бъдат проверени на този адрес    ", "date": "2018.06.05", "title": "Излязоха резултатите от матурите при седмокласниците"}
{"url": "https://www.actualno.com/asia/sirijskite-kurdi-iztegljat-bojcite-si-ot-manbidj-news_678155.html", "text": "  Разполагащите със сериозна бойна сила кюрдски Отряди за защита на народа (ОЗН) ще се изтеглят от град Манбидж. До това решение се стигна след разговори между Анкара и Вашингтон за съдбата на стратегически важния град, предаде БГНЕС.  ОЗН излязоха с изявление за изтеглянето на последната група свои военни съветници от града, който превзеха преди две години от групировката „Ислямска държава“ (ИД) след добре проведена настъпателна операция.   Междувременно стана известно, че при атака, извършена от екстремисти от ИД, в Източна Сирия са били убити 45 лоялни към режима в Дамаск бойци, съобщи организацията „Сирийски наблюдател за човешки права“ (СНЧП).   Джихадистите са предприели в неделя атака срещу селища, разположени по долината на река Ефрат, които са под контрола на правителствените войски или техни съюзници, и са успели да установят отново контрол над четири от тях.     ", "date": "2018.06.05", "title": "Сирийските кюрди изтеглят бойците си от Манбидж"}
{"url": "https://www.actualno.com/europe/nezavisimi-gyrci-ne-priemat-ime-s-dumata-makedonija-news_678141.html", "text": "  Скопие днес е малка държавица, но утре не се знае - това е един от аргументите на заместник-министъра на транспорта и съобщенията на Гърция Никос Мавраганис относно въпроса защо партията, в която членува - „Независими гърци“ - остава на позицията срещу съставно име с термина Македония.  В интервю за радио \"Практорио ФМ\" на гръцката агенция АНА-МПА Мавраганис повтаря позицията, че партията, която е коалиционен партньор в правителството, няма да подкрепи евентуално споразумение.   „Ние ясно казваме, че няма да приемем никакво име с прилагателно към Македония. Това не е мания по името, а е резултат от нашата дълбока убеденост за всеки иредентизъм от страна на Скопие, което днес може да е малка държавица, но утре никой не знае, в чии рамки и в коя страна ще се намери или каква държавност ще получи или кой би могъл да използва това, тъй като в 44-та или 50-те или 60-те [години] никой не очакваше такава развръзка на проблема и поради това настояваме за нашата позиция, че няма да гласуваме за такава сделка“, каза Мавраганис, предаде БГНЕС.   ", "date": "2018.06.05", "title": "\"Независими гърци\" не приемат име с думата \"Македония\""}
{"url": "https://www.actualno.com/europe/evropejskijat-syd-gej-brakovete-v-es-se-priznavat-navsjakyde-no-moje-da-ne-se-skluchvat-navsjakyde-news_678114.html", "text": "     \"Въпреки, че държавите членки имат свободата да признаят или не еднополовите бракове, те не могат да пречат на свободата на граждани на ЕС като им отказват да дадат на партньора на гражданина право на пребиваване в територията, ако партньорът е от страна извън ЕС\", гласи решението на съда. Според съдиите една еднополова двойка и една от мъж и жена попадат с еднакви права в понятието \"семеен живот\".   Понятието \"съпруг\" по смисъла на правото на ЕС за свободното пребиваване на европейците и членовете на техните семейства обхваща съпрузите от един и същ пол, се казва в решението на съда. Европейският съд обаче изрично подчертава, че (бел. ред. - точният текст гласи: \" ). Въпросът е, че и то от гледна точка \"юридически последствия\" - например имуществени права, родителски права, и т.н.    , казва изрично Европейският съд.\r\nИнициативата за промяната в законодателството набра сила, след като гей двойка заведе дело за сексуална дискриминация. Става въпрос за румънеца Адриан Коман и неговия американски партньор Робърт Клейборн Хамилтън, на които властите в Румъния отказват да предоставят постоянен престой.       Коман и американецът Хамилтън се срещат в Сентрал Парк в Ню Йорк през 2002 година. Сключват брак в Брюксел и решават да заминат за Румъния, където да се установят. Понеже Хамилтън е американец и няма право да остане в страна от ЕС повече от 3 месеца, двамата подават документи за постоянен престой. Молбата им обаче е отхвърлена, тъй като в Румъния свидетелството им за брак е невалидно според законите на страната, в която еднополовите бракове са забранени.\r\nРешението е адресирано до Румънския конституционен съд, но е задължително за всички държави от ЕС. То не накърнява националната идентичност, нито застрашава обществения ред в съответната държава, посочва още Европейският съд.", "date": "2018.06.05", "title": "Европейският съд: Гей браковете в ЕС се признават навсякъде, но може да не се сключват навсякъде"}
{"url": "https://www.actualno.com/books/syrceto-mi-i-drugi-cherni-dupki-news_678110.html", "text": "  На 5 юни излиза емоционалният и разбиващ табутата тийн роман, издаден в 26 страни на 5 континента - \"Сърцето ми и други черни дупки\".  Шестнайсетгодишната Айсел се увлича по физиката, но от три години планира самоубийството си. Майка й видимо се страхува от нея. Съучениците й си шушукат зад гърба й. А хладнокръвното престъпление на баща й все още всява смут в малкия град.   Има само един проблем: тя не е сигурна дали е достатъчно смела, за да го направи сама. Тогава попада на сайт, който има специална секция, наречена Партньори за самоубийство. Айсел е убедена, че е намерила решение на дилемата си. Там се запознава със 17-годишно момче с потребителско име FrozenRobot (Роман), което е обременено от семейна трагедия и също търси помощ.   Въпреки че двамата нямат нищо общо, те бавно започват да запълват празнините в разрушените си съдби. Самоубийственият им пакт наближава своя край, което кара Айсел да се съмнява в желанието си да го осъществи. Тя се колебае между страхливия изход на смъртта и възможността да убеди Роман да живее, за да разкрият заедно истинския си потенциал.\r\nДжазмин Варга е израснала в Синсинати, Охайо. Преди да стане писател, е работила за кратко като преподавател по физика и химия. Завършила е магистратура „Писане за деца и юноши“ в Университета на Лесли, Масачузетс. Втората й книга – „Ето къде сме сега“, е издадена през ноември 2017 г. Предстои излизането на третия й юношески роман – „Други думи за дом“.       ", "date": "2018.06.05", "title": "Сърцето ми и други черни дупки"}
{"url": "https://www.actualno.com/recipes/recepta-na-denja-leten-sandvich-s-proshuto-praskovi-i-mocarela-news_678117.html", "text": "          2 филии хлебчета\r\n1 супена лъжица зехтин    1 праскова, тънко нарязан\r\n4 филии прошуто\r\n2 парчета прясна моцарела       1 чаена лъжичка нарязан свеж розмарин 1. Намажете външната част на хляба със зехтина.\r\n2. Поставете 1 парче хляб, с мазната страна надолу, в средно голям тиган при средно висока температура.   3. Поставете половината от прасковите, прошуто, моцарела и розмарина върху хляба, след това  втората част от хляба (маслено нагоре този път).\r\n4. Пригответе го, докато хлябът стане препечен и сиренето се размекне, около 5 минути на всяка страна.   Да, най-лесно е да купите готов сос за салата или марината за месо от магазина, но всички знаем, че няма нищо по-хубаво и вкусно от домашно приготвените такива. Затова, ако искате да овкусите месо с нещо свежо, ето едно предложение за сос/марината с балсамов оцет и праскови:", "date": "2018.06.05", "title": "Рецепта на деня: Летен сандвич с прошуто, праскови и моцарела"}
{"url": "https://www.actualno.com/balkani/nezavisimi-gyrci-ne-priemat-ime-s-dumata-makedonija-news_678129.html", "text": "  Скопие днес е малка държавица, но  утре не се знае, е един от аргументите на заместник-министъра на  транспорта и съобщенията на Гърция Никос Мавраганис, защо партията, в  която членува - „Независими гърци“ - остава на позицията срещу съставно  име с термина Македония. В интервю за радио \"Практорио  ФМ\" на гръцката агенция АНА-МПА Мавраганис повтаря позицията, че  партията, която е коалиционен партньор в правителството, няма да  подкрепи евентуално споразумение, предаде БГНЕС. „Ние ясно казваме, че няма да  приемем никакво име с прилагателно към Македония. Това не е мания по  името, а е резултат от нашата дълбока убеденост за всеки иредентизъм от  страна на Скопие, което днес може да е малка държавица, но утре никой не  знае, в чии рамки и в коя страна ще се намери или каква държавност ще  получи или кой би могъл да използва това, тъй като в 44-та или 50-те или  60-те [години] никой не очакваше такава развръзка на проблема и поради  това настояваме за нашата позиция, че няма да гласуваме за такава  сделка“, каза Мавраганис.  ", "date": "2018.06.05", "title": "\"Независими гърци\" не приемат име с думата \"Македония\" "}
{"url": "https://www.actualno.com/literature/otkys-ot-syrceto-mi-i-drugi-cherni-dupki-news_678112.html", "text": "  Единственият учебен предмет, който харесвах, беше физиката. Не бях някакъв гений в областта на науката, но според мен само физиката можеше да даде отговор на всичките ми въпроси. Още от малка бях омагьосана от начина, по който съществуват и работят нещата около мен. Често разглобявах играчките си, за да разбера как действат отделните им части. Дълго ги наблюдавах и изучавах – измъквах ръката на някоя кукла (Джорджия, моята полусестра, никога не ми прости, задето направих аутопсия на любимото ѝ Барби) или пък свалях гумите на количките. Веднъж разглобих будилника на баща ми. Той се прибра и ме завари седнала на овехтелия килим с разпилени батерии наоколо.  – Какво правиш? – попита той.   – Разглобявам го, за да се науча как да го сглобя след това.   Татко сложи ръка на рамото ми – помня големите му ръце с дълги, дебели пръсти; ръце, които едновременно те плашат и те карат да се чувстваш в безопасност – и каза:\r\n– Знаеш ли, Зели, около нас има достатъчно счупени неща. Не трябва да чупиш само защото ти е забавно.       Така и не сглобих будилника. Остана си разглобен години наред, докато накрая не го изхвърлих.\r\nЗа разлика от другите учебни предмети, физиката ми се струваше полезна. В часовете по английски език например четяхме стихотворения от депресирани поети. Това не беше никак полезно. Госпожа Маркс, учителката ми, ни караше да се опитаме да разберем какво са искали да кажат поетите. Но за мен беше болезнено да гледам как съучениците ми буквално разкъсваха всеки ред от стихотворението и търсеха някакво значение. А в думите на авторите всъщност нямаше никакво значение. Всеки, който поне веднъж е бил тъжен, може да ви каже, че в депресията няма нищо красиво и мистериозно. Депресията е тежест, от която не можеш да избягаш. Тя те смачква с огромна сила и дори най- елементарните неща, като например да си завържеш връзките на обувките или да сдъвчеш залък хляб, ти се струват непосилни, сякаш трябва да изкачиш планински връх. Депресията е част от теб, тя е в кръвта и костите ти. Няма как да избягаш от нея.\r\nНесъмнено знаех повече за депресията от моите съученици. Слушах коментарите им и ме побиваха тръпки. Затова в часовете по английски език се чувствах, сякаш наблюдавах слепи катерици да търсят лешници. Госпожа Маркс например казваше:       – Нека обсъдим този стих. В него поетът Джон Бериман казва: „Животът, приятели мои, е скучен“. Какво според вас е имал предвид той?\r\nСъучениците ми надигаха врява и започваха да се надвикват, давайки някакви нелепи отговори: „Не е имало с кого да излезе в събота вечер“ или „Футболният сезон е свършил и е нямало нищо за гледане по телевизията“. В такива моменти едва успявах да запазя самообладание и да не изкрещя: „Та той е бил тъжен. Това е искал да каже. Това е имал предвид. Знае, че животът му никога няма да се промени. Чe няма как да се оправи. Винаги ще бъде същото монотонно, депресирано съществуване. Скучно, тъжно, скучно, тъжно. Той просто иска всичко това да приключи“. Но в такъв случай би се наложило да говоря в час, пред всички, а това би нарушило едно от личните ми правила. Никога не участвах в час. Защо ли? Защото бях тъжна. Госпожа Маркс понякога ме поглеждаше с онзи свой поглед и ми показваше, че знае, че разбирах какво е имал предвид Джон Бериман, но никога не ме вдигаше да говоря.\r\nВ часовете по физика беше различно. Там моите съученици не се опитваха отчаяно да превърнат простите теми в нещо сложно. Не, точно обратното. В тези часове всички ние полагахме усилия да опростим сложните неща.   ", "date": "2018.06.05", "title": "Откъс от \"Сърцето ми и други черни дупки\""}
{"url": "https://www.actualno.com/nature/chestito-na-golemite-pobediteli-v-azrecikliramzabylgarija-news_678111.html", "text": "  В днешния 5 юни - Световен ден на околната среда - и раздадоха наградите на победителите в конкурса .  Като социално отговорна медийна група, прие предизвикателството на най-голямата организация по оползотворяване на отпадъците от опаковки и заедно стартирахме мисията за промяна на нагласите по отношение на разделното събиране на боклука.\r\nДоказателство, че сме на прав път са и нашите многобройни участници в конкурса, който имаше за цел да се фокусира върху един по-добър живот за нашата планета - без отпадъци.   А ето ги и големите победители, изтеглени на лотариен принцип: . Тя вече си има хладилна чанта, подходяща за горещи летни мигове с винаги хладни напитки.     Елица Христова ще релаксира на чисто нов хамак под дебелите дървесни сенки.    Цанка-Христина Златкова пък си спечели страхотен комплект за пикник, изключително подходящ за старта на лятото. Всички участници в конкурса получават и подаръци - тефтер и екологична чанта - осигурени от нашите приятели от . ", "date": "2018.06.05", "title": "Честито на големите победители в #АзРециклирамЗаБългария"}
{"url": "https://www.actualno.com/burgas/pryskat-protiv-komari-kraj-vodnite-ploshti-v-burgas-news_678128.html", "text": "  Въздушни  обработки срещу ларви на комари с мотоделтапланер ще бъдат извършени от сряда до петък в Бургас. Те ще се обхванат  водните  площи  и крайбрежните тръстикови масиви по обходния канал на Атанасовското езеро и крайбрежния район на езерото Вая в посока на кварталите \"Лозово\", \"Долно Езерово\" и \"Горно Езерово\" и Комлушка низина.  Обработката ще се извършва от 05.30 часа до 10.00 часа.   Препаратите, с които ще се провежда третирането срещу ларви на комари по крайбрежната водна повърхност, са биологични ларвициди, безвредни за бозайници, пчели,  птици и риби.   ", "date": "2018.06.05", "title": "Пръскат против комари край водните площи в Бургас "}
{"url": "https://www.actualno.com/smolyan/80-godishen-shofior-blysna-majka-i-dete-na-peshehodna-pyteka-v-smoljan-news_678118.html", "text": "  80-годишен шофьор блъсна майка и дете на пешеходна пътека в Смолян. Инцидентът е станал малко преди 13:00 ч. днес до Младежкия дом в града.  По първоначални данни, детето е само с охлузи рани, а майката е с болки в единия крак. В момента момченцето и майка му се преглеждат в болницата.   В момента се прави оглед на мястото от полицията, като обувка на пострадалото момченце е била на около десетина метра от пешеходната пътека.   Според очевидци майката и детето са пресичали на пешеходната пътека, когато една кола е спряла за да преминат, а възрастният мъж с „Форд“ е заобиколил и ги е ударил. \r\nНа същото място преди време бе ударена и съдийка от Окръжен съд в Смолян.       „В момента изясняваме обстановката, по първоначални данни вината е изцяло на шофьора“, коментира началникът а на полицията в Смолян старши комисар Николай Димов.", "date": "2018.06.05", "title": "80-годишен шофьор блъсна майка и дете на пешеходна пътека в Смолян"}
{"url": "https://www.actualno.com/moresport/vitomir-saryivanov-e-novijat-shef-na-sporta-v-bnt-news_678134.html", "text": "     Спорният журналист днес се е разделил с bTV. Договорът му е бил прекратен около 10 часа тази сутрин.   Витомир Саръиванов ще се завърне в БНТ, където започна кариерата му. И то като шеф  на спортния отдел. Там мястото в момента е свободно след раздялата с Методи Манченко. В момента временно на поста е Боряна Тончева.   Последната голяма изява на Витомир Саръивано бе финалът на Шампионската лига между Реал (Мадрид) и Ливърпул (3:1). На 26 май той и Борис Касабов коментираха от стадиона в Киев битката за най-ценния европейски клубен трофей.", "date": "2018.06.05", "title": "Витомир Саръиванов е новият шеф на спорта в БНТ"}
{"url": "https://www.actualno.com/healthy/nzok-ochakva-blizo-100-mln-lv-deficit-v-budjeta-si-zaradi-skypostruvashti-lekarstva-news_678105.html", "text": "   Това каза д-р Галя Кондева,директор Дирекция „Лекарствени продукти и контрол по предписване и отпускане“ в Националната здравноосигурителна каса (НЗОК), на семинар във Велинград  за новите моменти в Националния рамков договор за тази година, съобщи  БНР.      Касата заплаща и 282 милиона лева за онколекарства в болничната помощ извън стойността на клиничната пътека.    , каза Галя Кондева.   Тя отбеляза, че 505 лекарствени продукта подлежат на договаряне на отстъпки, като прогнозната стойност от договорените отстъпки за тази година е в размера на 172 250 058 лева. Медицинските изделия, които се покриват от Касата, са 3 693 от 1 април 2018 г., като от тях 590 - в извънболничната помощ.\r\nОбщият брой на аптеките със сключени договори с НЗОК и РЗОК към 31 декември 2017 г. са 2469, със 180 от които договорите са прекратени. Комисията за извършване на експертиза е одобрила лечението на 13 913 души, на 101 е отказано, а за 847 е отложено, поради липса на необходимите документи.       Галя Кондева посочи, че сред новите моменти в НДР са възможността пациентите да могат да получават скъпоструващите лекарства от всяка аптека в страната, а не както е било до момента само от тези посочени от общопрактикуващите лекари. „Тоест освободихме достъпът и възможността на пациента да си вземе лекарството, от където иска – с цел подобряване на достъпа“, уточни тя. По думите й в бюджета на Касата тази година са заложени 718 милиона лева за лекарствени продукти за домашно лечение и 282 милиона лева за злокачествени заболявания. „Наблюдава се увеличение на процента на лекарствата, които се заплащат за домашно лечение“, отчете Кондева. По думите й 40 лечебни заведения имат договор за лечение на онкологични и онкохематологични заболявания, предаде Фокус.\r\n„Обсъждаме идеята за заплащане на резултат, тоест заплащането от страна на касата да е обвързано с получаването на конкретен резултат по отношение на терапевтичния ефект за пациента“, отбеляза тя. „Това няма как да стане днес, защото е обвързано с някои нормативни промени, но това не пречи на компаниите да ни дадат такива предложения. Имаме вече една две компании, които са направили подобни предложения, обсъждаме ги и сме пред сключване на анекс“, допълни Галя Кондева.", "date": "2018.06.05", "title": "НЗОК очаква близо 100 млн. лв. дефицит в бюджета си заради скъпоструващи лекарства "}
{"url": "https://www.actualno.com/cinema/film-pokazva-sydbata-na-romite-po-vremeto-na-vtorata-svetovna-vojna-news_678138.html", "text": "  Първият филм на Людмила Живкова показва личното търсене на авторката за съдбата на ромите по времето на Втората световна война  Людмила Живкова е една от първите режисьорки от ромски произход в България. След като се дипломира в специалност „Филмова и телевизионна режисура“, тя печели финансова подкрепа от Националния Филмов Център, за да реализира филма „Весел е циганският живот“. През 2017 и 2018 година филмът е представен на редица фестивали у нас и в чужбина. С него авторката постига забележителен успех като млад продуцент, сценарист и режисьор.   Филмът разказва малко познатата история на ромите в Европа по време на Втората световна война. За разлика от другите европейски страни по онова време, България полага усилия и успява да спаси своите роми от ужасите на Холокоста.   Документалният филм ще бъде прожектиран в Дом на Киното на 7-ми юни като част от серия прожекции на тема „Образът на ромите в документалното кино“.\r\nДом на Киното се намира на ул. Екзарх Йосиф 37.Между 7-ми и 10-ти юни там ще можете да видите:       7 юни от 19:00 – „Весел е Циганският Живот“\r\n7 юни от 20:30 – „Ром Кихот”\r\n8 юни от 17:30 – „Кеймбридж“       10 юни от 17:30 – „Хляб и Зрелища“\r\nЦена на билетите: 7/5 лв.", "date": "2018.06.05", "title": "Филм показва съдбата на ромите по времето на Втората световна война"}
{"url": "https://www.actualno.com/politics/vedomstvoto-na-angelkova-otgovori-na-simeonov-ne-prodavame-plajove-news_678137.html", "text": "  Министерството на туризма (МТ) , а ги управлява и за да го прави, е поискало актуализация на кадастралните карти. Това заявяват от ведомството на Николина Ангелкова по повод публикации в социалната мрежа и медии.      Министерството на туризма няма право да продава плажовете, а само да ги управлява, като ги отдава под наем или на концесия съгласно закона. Министерството на туризма е оправомощено да изиска изменение на кадастралните карти на плажовете. Това задължение е вменено със закон на министъра, заявяват още от ведомството.   Именно такава процедура за съответствие на специализираната с кадастралната карта е стартирала за морски плаж „Слънчев бряг-юг“ поради обстоятелството, че са налични специализирани карти, които са по–актуални от кадастралните. Специализираните карти се изготвят от Агенцията по геодезия, картография и кадастър.\r\nЗа отдаването под наем и на концесия на обекти изключителна държавна собственост, каквито са морските плажове, е много важно за правилното провеждане на процедурите и съставянето на коректни документи от страна на Министерството на туризма то да разполага с актуални данни.       Затова Министерството на туризма изисква да бъдат актуализирани кадастрални картите в съответствие със специализираните. Обикновено кадастралните карти датират от 2005 г., а специализираните карти са изменени около 2015 г. и отразяват доста по-точно обективното състояние на морския плаж, отбелязват още от МТ.", "date": "2018.06.05", "title": "Ведомството на Ангелкова отговори на Симеонов: Не продаваме плажове"}
{"url": "https://www.actualno.com/europe/novoto-pravitelstvo-na-italija-se-objavi-protiv-sankciite-sreshtu-rusija-news_678143.html", "text": "  Новото правителство на Италия ще се обяви против санкциите, въведени от западните страни срещу Русия. Това заяви новият министър-председател на страната Джузепе Конте, съобщи Il Fatto Quotidiano.  По думите му САЩ традиционно остават съюзник на Рим, но новият кабинет е настроен към откритост по отношение на Русия.   \"Ще искаме преразглеждане на санкциите, започвайки с онези, които угнетяват руското гражданско общество\", каза Конте. Той допълни и, че в последните години Москва е закрепила международната си роля в решаването на различни геополитически кризи.   В началото на март в Италия се проведоха парламентарни избори, на които повечето избиратели гласуват за евроскептиците и популистите. 53-годишният Конте по-рано не беше известен на широката публика, припомня Лента.ру.", "date": "2018.06.05", "title": "Новото правителство на Италия се обяви против санкциите срещу Русия"}
{"url": "https://www.actualno.com/asia/jena-vze-shofiorska-knijka-v-sauditska-arabija-za-pyrvi-pyt-ot-desetiletija-news_678139.html", "text": "  Саудитска Арабия за първи път от десетилетия издаде шофьорска книжка на жена, само дни преди да бъде вдигната забраната за шофиране за жени, предаде BBC.  10 жени смениха своите чуждестранни шофьорски книжки за саудитски в различни градове в цялата страна. Въпреки това активистки се оплакаха, че още жени са били арестувани за това, че шофират.   Напливът от заявления за шофьорски книжки се очаква да достигне своя пик на 24-ти юни, когато забраната ще остане в миналото.   Законите на Саудитска Арабия задължават жените да искат разрешение от мъжете в семейството си за най-различни действия и решения. Така се стига до забраната за шофиране за жени, предаде БГНЕС.        Заради това семействата трябваше да наемат частни шофьори, за да транспортират женската част от семейството. От години групите за права водят кампания в кралството да бъде позволено на жените да шофират и така се е стигало до арестуване на жени, които са нарушавали правилото.\r\n„Очакванията са около 2 000 жени следващата седмица да се включат в групата на законните шофьори в кралството”, се казва в изявление на Информационното министерство на кралството. Въпреки надеждите, които саудитските жени имат за тази промяна, все още има доста неща, с които ще трябва да се съобразяват.        Жените трябва да спазват стриктен дрескод , не трябва да са с мъж, с когото нямат връзка и ако искат да пътуват, работят и получават здравна помощ, то те или трябва да са с мъж настойник, или трябва да имат писмено разрешение от такъв.", "date": "2018.06.05", "title": "Жена взе шофьорска книжка в Саудитска Арабия за първи път от десетилетия"}
{"url": "https://www.actualno.com/curious/eto-zashto-jenite-izneverjavat-news_678103.html", "text": "  В много случаи на изневяра  хората не спират да мислят защо човекът изневерява. Вместо това те обвиняват себе си. Истината, обаче, е друга. Изневярата е личен избор, който често е провокиран от вътрешни проблеми, с които една жена трябва да се справи.          Тя може да изневерява, защото самочувствието й е толкова ниско, че се нуждае от повече от един човек, за да я подсили. Тази афера можеше да я накара да се чувства  секси или желана, защото вътрешно, тя не се чувства нито секси, нито желана.     Недоволна на работа. Затънала над майчинството. Неудовлетворена от живота си като цяло. Чувството за празнота може да доведе до грешни решения.    Жените жадуват за романтика. Просто е така. И когато  в една връзка няма, една жена може просто да я потърси в лицето на друг партньор, който има песен, танц и стихотворение в сърцето си за дамата.     Чух тази история много пъти и от мъж на жена, от жена до жена. Съпругът използва наркотици или алкохол - другият партньор бяга като изневерява.    Пристрастена към секс, внимание, пазаруване, хазарт, независимо от случая. Ако има признаци на импулсивно поведение, това може да се дължи на наличието на проблем с психичното здраве.", "date": "2018.06.05", "title": "Ето защо жените изневеряват"}
{"url": "https://www.actualno.com/dobrich/centralna-gradska-chast-na-dobrich-e-s-narusheno-vodopodavane-news_678070.html", "text": "  Централна градска част е с нарушено водоподаване заради дейности по обновяване на водния цикъл, съобщиха от ВиК - Добрич. В Добрич с нарушено водоподаване поради отстраняване на аварии са по ул. „Хан Аспарух“ 11, в жк. „Балик“ бл. 44 и бл. 55.  В областта с нарушено водоподаване в район „Добрич-селска\" са с. Драганово, с. Бранище, с. Росеново, Помпена станция (ПС) - Долина, в район „Балчик\" – Вилни зони „Сборно място и „Изгрев“, в район „Каварна\" - с. Могилище, водоем „Топола“ и с. Камен бряг, в град Тервел – улиците „Цар Иван Асен“ 2, ул. „Пирин“, ул. „Ком“ и ул. „Братя Миладинови“, в район „Генерал Тошево\" - с. Красен, с. Изворово, с. Василево -Птицефермата, в район „Шабла\" - рибарско селище „Кария“ и в район „Крушари\" - с. Лозенец.   ", "date": "2018.06.05", "title": "Централна градска част на Добрич е с нарушено водоподаване"}
{"url": "https://www.actualno.com/europe/makron-i-trymp-proveli-koshmaren-telefonen-razgovor-news_678076.html", "text": "  Телефонен разговор между американския президент Доналд Тръмп и френския президент Еманюел Макрон се е провел миналата седмица, след като Макрон отправи критики към Тръмп. Темата на разговора е била - търговия и миграция. За това съобщава Си Ен Ен, позовавайки се на свои запознати източници.  „Просто лошо. Той (разговорът) беше кошмарен”, заяви източник. „Макрон смяташе, че ще може да говори с него на база на тяхната връзка. Но Тръмп не обича да бъде критикуван така”, допълва източникът. Кратко изявление дойде от Вашингтон относно разговорът.   „Двамата лидери обсъдиха проблема с миграцията в Либия, както и времевите варианти той да се реши. Президентът Тръмп подчерта нуждата от балансирана търговия с Европа”, Тръмп проведе подобен разговор и с британския министър-председател Тереза Мей, предаде БГНЕС.   Разговорът с Макрон се е състоял на същия ден, в който новите мита за стомана и алуминий влязоха в сила.\r\nВ изявление разпространено от Елисейския дворец става ясно, че Макрон съжалява за решението на САЩ да потвърди митата върху алуминия и стоманата. „Това решение е не само незаконно , но е и грешка в много отношения. Грешка е защото помага за разбалансирането на световната икономика по възможно най-лошия начин, чрез фрагментация и икономически национализъм”, продължава изявлението, като Макрон добавя, че „ако това се отразяваше на нашите взаимоотношения то това щеше да се случи още когато той напусна парижкия (климатичен) договор. „Но предпочитам да ти кажа това направо, а не през пресата” заяви Макрон в изявлението.       Френският президент е един от лидерите в ЕС с най-добри взаимоотношения с американския президент.", "date": "2018.06.05", "title": "Макрон и Тръмп провели \"кошмарен\" телефонен разговор"}
{"url": "https://www.actualno.com/kustendil/policai-i-jandarmerija-ohranjavat-chereshovite-masivi-kraj-kustendil-news_678133.html", "text": "  За осма поредна година Областната  дирекция на МВР-Кюстендил започна охраната на черешовите масиви, за  целта са изградени два КПП и четири полицейски патрула, в тях участват  служители на жандармерията и Гранична полиция. „За поредна година започваме  реализирането на Специализирана полицейска операция на територията на  Районно управление-Кюстендил, което обхваща и съседната община  Невестино. Правим обходи и до община Бобов дол. За охраната на  черешовите масиви сме организирали автопатрули и смесени КПП-та със  служители на РУ-Кюстендил, Дирекция „Жандармерия” и РД „Гранична  полиция”, каза пред БГНЕС Боян Миленков, началник сектор „Охранителна  полиция” към РУ-Кюстендил. Един от Контролно-пропускателните пунктове /КПП/ се намира на изхода на село Горна Гращица в посока Бобов дол. „По време на Специализираната  полицейска операция се извършва проверка на пътни превозни средства за  установяване нерегламентиран транспорт на черешов плод. За  регламентирания се изисква документ за собственост. Охраната е  денонощна, а броят на полицаите е съобразно обстановката”, поясни  Миленков, цитиран от БГНЕС. Според него работното време на  берачите е от 6 до 20 часа, а за изкупуването на набрания плод - до 22  часа. КПП-та работят от започване на работния ден на берачите до  приключването му, или до 20 часа. „За охрана на целия район са  организирани две КПП-та и четири патрула, миналата година имаше няколко  заловени нарушители, които брали плод от крайпътни дървета. Тази година  не очакваме проблеми, ако има такива, преписките се изпращат на районна  прокуратура”, допълни Миленков.  ", "date": "2018.06.05", "title": "Полицаи и жандармерия охраняват черешовите масиви край Кюстендил"}
{"url": "https://www.actualno.com/balkani/vuchich-ne-sme-izprashtali-vojska-po-granicata-s-kosovo-news_678107.html", "text": "  Сръбският президент Александър Вучич  опроверга твърденията на косовските медии, че властите в Белград са  изпратили военни части по границата с Косово. \"Нашите военни части ще бъдат  изпращани съгласно конституцията и законите на страната\", каза Вучич и  добави: \"По административната граница с Косово не са изпращани служители  на сръбската армия. Но, на мен като върховен главнокомандващ, не ми  минава през ума да се обяснявам на когото и да е, дори и да са били там. Изявлението на сръбския  президент бе повод информациите в Прищина, че по границата са били  разположени сили на сръбската армия. \"Не ме интересува какво пишат  албанските медии. Нашите военни части ще бъдат изпращани съгласно  конституцията и законите на тази страна. Политиката ни няма да се  определя нито от медиите в Прищина, нито от тези в Белград\", подчерта  Александър Вучич, предаде БГНЕС. Отделни медии в Прищина   съобщиха, че части на сръбската армия са били изпратени недалеч от  граничния пункт Ярине, но по-късно опровергаха тази информация и я  определиха като невярна.  ", "date": "2018.06.05", "title": "Вучич: Не сме изпращали войска по границата с Косово "}
{"url": "https://www.actualno.com/crime/bb-i-cc-iniciali-na-hora-zapisani-v-srs-tata-sreshtu-ivancheva-news_678131.html", "text": "  Познати инициали се появиха в най-шумното дело за корупция, което е на дневен ред в България - това срещу кметицата на \"Младост\" Десислава Иванчева и заместничката ѝ Биляна Петрова. Двете дадоха своеобразна пресконференция, на която съобщиха новината.  По думите им, цитирани от Нова телевизия, в записите от специалните разузнавателни средства, които са използвани срещу тях, пишело следното:\r\n\"В (бел. ред. - ): ”Защо ББ и ЦЦ я търпят, щото накрая София ще се напълни с такива Иванчеви.      Д: (бел. ред. - ): \"Ш’ае появят, както си говорихме, а това в изключително опасно.\r\nВ: Ми ще СВ появят на държавно ниво, трябва да вземем мерки\".    Иванчева и Петрова показаха и записки, в които, според СРС-тата, Дюлгеров и Ваклин са си говорили, че могат да ги сплашат като ги \"водят на Витоша\" и \"ще ѝ пратим командоси\", ако не вземат подкуп. А друг инвеститор казал на Ваклин, че специализираната прокуратура му давала 15 000 евро, за да участва в операция по отстраняване на кметицата на \"Младост\". Другият инвеститор може и да го познаем, ако го видим на запис, обяви Петрова. И добави, че в СРС-тата Ваклин и \"другият бизнесмен\" решили накрая, че по-добре било да се прави бизнес. Имало обаче и заплахи, че щели да им се подхвърлят наркотици, заяви Петрова, подкрепена от Иванчева.   Припомняме, че в прословутите , бившия председател на старата антикорупционна комисия, известна с инициалите КПУКИ (Комисия за предотвратяване и установяване на конфликт на интереси) също се появиха такива инициали. Тефтерчетата обаче от колата на вещото лице Стефан Бенчев и всичко потъна.\r\nИванчева беше категорична и, че преписката за проекта на Ваклин била бавена от дирекцията на арх. Румен Русев - човекът, който стана кмет на \"Младост\" на нейно място. Преписката била \"резолюирана\" още през ноември на Русев, заяви Иванчева.    Същевременно Биляна Петрова се оплака, че я притискали да дава показания \"под диктовка\". Тя каза и, че в килията ѝ \"капело от тавана\", т.е. от други затворници. Петрова е убедена, че Специализираният наказателен съд ги държи зад решетките нарочно, за да ги съсипе. А Иванчева обяви, че споделя информацията \"с риск да бъдат наказани\".", "date": "2018.06.05", "title": "Б.Б. и Ц.Ц. - инициали на хора, записани в СРС-тата срещу Иванчева"}
{"url": "https://www.actualno.com/crime/potyrpevshijat-ot-masovija-boj-v-sofija-shte-vodi-delo-news_678085.html", "text": "   Това заяви в ефира на \"Нова телевизия\" самият Цветан Петров и приятелката му, която била с него по време на случилото се.  Докато шофирал автомобила си, изведнъж конят на каруцата в съседство се отвързал. Петров слязъл, за да повика КАТ, но бил нападнат от ромите в каруцата. Впоследствие трима роми са задържани. И тримата са от едно семейство, а двама са преки участници в мелето, обясни той.   Той твърди, че ромите имали и метални предмети, което те пък отричат. Покрай него минавали хора и коли, като много от тях снимали случилото се.   ", "date": "2018.06.05", "title": "Потърпевшият от масовия бой в София ще води дело"}
{"url": "https://www.actualno.com/asia/turcija-e-syzdala-11-regionalni-bazi-v-severen-irak-i-e-udvoila-prisystvieto-si-v-regiona-news_678083.html", "text": "  Турция е създала 11 регионални бази в Северен Ирак и е удвоила броя на войските си, разкри министър-председателят Бинали Йълдъръм и добави, че целта на военните операции е да „елиминира терористичната заплаха на ПКК преди да стигне до границата“. Това отбелязва турският вестник Hurriyet, цитиран от агенция \"Фокус\".  „Ние удвоихме нашето ( ) присъствие в Северен Ирак. Разполагаме с 11 регионални бази там. Нашата цел е да изкореним терора преди терористите да могат да проникнат през нашата граница\", подчерта Йълдъръм пред репортери.   Изявлението му бе направено на фона на засилването на турската военна дейност в региона, в който ПКК има тренировъчни лагери. Анкара иска да подготви действия срещу ПКК съвместно с иракското правителство.   Турция трябва да гарантира сигурността на своите граници със Сирия и Ирак, откъдето ПКК и нейният сирийски филиал, „Народни отряди за самозащита“ (YPG) отдавна представляват заплаха, категоричен бе Йълдъръм.\r\n„Нашият проблем е на изток от Ефрат. Това означава, че все още имаме проблеми по протежение на хиляда километра от границата ни“, допълни турският премиер.       Йълдъръм също така заяви, че усилията на Турция да защити границата си чрез изграждане на стени и електронно наблюдение ще продължи, докато всичките ѝ граници - от югоизточната провинция Хатай до източната провинция Ъгдър - бъдат защитени.", "date": "2018.06.05", "title": "Турция е създала 11 регионални бази в Северен Ирак и е удвоила присъствието си в региона"}
{"url": "https://www.actualno.com/starazagora/obshtina-stara-zagora-predlaga-na-decata-zanimanija-prez-ljatnata-vakancija-news_678077.html", "text": "  За поредна година Община Стара Загора предлага на деца и ученици разнообразни занимания и прояви през лятната ваканция. Това съобщиха от пресцентъра на Общината. В програмата „Лято 2018“ са предвидени занимания по интереси в областта на науката, изкуството, спорта. Ще има беседи на различни теми, състезания, демонстрации, дискусии.  За желаещите се предлагат занимания по живопис и моделиране, театрално майсторство, упражнения по кариерно ориентиране, решаване на ребуси и кръстословици, уъркшоп, пикник сред природата, игри на открито и др.   Клубовете по карате, спортна гимнастика, бадминтон, плуване, баскетбол, волейбол, скокове на батут и спортна гимнастика, тенис на корт, стрелба и художествена гимнастика ще отворят врати за желаещите да спортуват през лятото. Те трябва да се свържат по телефона със съответния треньор. Задължителни са подходящо облекло и обувки за желания вид спорт.   Всички, които искат да се включат в проявите организирани от Местната комисия за борба срещу противообществените прояви на малолетните и непълнолетните (МКБППМН) и Център за превантивна и психолого-консултативна дейност към Община Стара Загора, могат да се запишат, със заявено съгласие на родителите, всеки ден от 16.00 до 17.00 часа до 16 юни. Телефон за допълнителна информация:042 605 516.", "date": "2018.06.05", "title": "Община Стара Загора предлага на децата занимания през лятната ваканция"}
{"url": "https://www.actualno.com/society/jenite-na-40-49-godini-kandidatstvat-za-naj-golemite-potrebitelski-krediti-news_678074.html", "text": "   Средната сума на техните молби е 7030 лева. Това е знак, че . Като цяло, хората от възрастовата група 40-49 кандидатстват за най-висока средна сума, която е 6782 лева за представителите на групата. Очевидно, това са хората с най-големи покупателна сила и доходи в България. Това показва новото издание на обзора „Потребителският кредит на българина“, изготвено от БНП Париба Лични Финанси за периода ноември 2017 г.-април 2018 г.  Друга важна тенденция е, че в последните шест месеца средната сума на молбите за потребителски кредити нарасна с 12% в сравнение с година по-рано и достигна 5700 лева. Според експертите на компанията това е знак за все още растящ оптимизъм и ръст на потреблението.    В периода ноември 2017 г.-април 2018 г. дамите на възраст 40-49 подаваха заявки за потребителски кредити с най-висока средна сума – 7 030 лева. Това показва, че жените имат важна роля в семейството при вземане на решение за кандидатстване за потребителски кредит. Също така това е и индикатор, че в България много дами могат да си позволят по-големи кредити и да плащат по-високи месечни вноски. Това показва, че те имат думата при решенията за освежаване на дома и управлението на семейния бюджет. и се наблюдава относително равенство между броя на молбите, подадени от мъжете и от жените.    От друга страна, има много голяма разлика в броя на запитванията за кредит за финансиране на проекти като . На втора позиция сред целите на В същото време не е изненада, че , като са подали 79,5% от заявките за такива проекти. На второ място при господата е – 70% от молбите.\r\nКато цяло няма значителна разлика между броя на заявките за потребителски кредити, подадени от мъжете и от жените. През последните шест месеца, 53,1% от заявките бяха подадени от мъже, а 46,9% - от дами.    Хората на възраст 40-49 години кандидатстват за най-големи потребителски кредити. През последните шест месеца техните запитвания са на средна стойност 6 782 лева. Изненадващо е, че . Те кандидатстват за кредити със среден размер 6 560 лева. Възрастовата група 30-39 години  кандидатстват за средна сума от 5 902 лева. Българите най-често кандидатстват за потребителски кредити за ремонт на дома, обединяване на задължения и покупка на употребяван автомобил. Тези проекти формират 74,6% от молбите. Сред топ 10 на проектите са и пари в брой, лечение, ремонт на автомобил, семейни тържества и образование. Новото издание на обзора „Потребителският кредит на българина“ отчита ръст от 12% на средната сума на молбите за потребителски кредити в сравнение с периода ноември 2016 г.-април 2017 г. Например, средната сума на заявките за кредити за ремонт на дома достигна 5 947 лева, което е ръст от 15% в сравнение с година по-рано, когато беше 5 567 лева.   Същата тенденция се наблюдава при кредитите за обединяване на задължения. През последните 6 месеца средната стойност на молбите беше 7 308 лева, което е ръст от 13% в сравнение с година по-рано. Стойността на заявките за финансиране на покупка на автомобили нарасна от 5 567 лева до 6 118 лева, което е ръст от 10% на годишна база. Според експертите на компанията, това е положителен знак, че потреблението продължава да расте, което е добре за икономиката на страната. Също така това означава и, че българите са по-оптимистично настроени за бъдещето си и, че се стремят да подобрят стандарта си на живот като кандидатстват за по-големи потребителски кредити.   Новото издание на обзора „Потребителският кредит на българина“ показва, че интересът към кредити за обединяване на задължения се повишава. В периода ноември 2017 г.-април 2018 г. делът на молбите за такива заеми нарасна с близо 4%. Беше отчетено и повишение от 828 лева на средната сума на заявките и тя достигна 7 308 лева. Това е знак, че хората управляват разумно семейния си бюджет и търсят възможности да консолидират заемите си при по-изгодни условия в сравнение с времето, когато са били изтеглени.\r\nЗа кредити за обединяване на задължения кандидатстват не само хора с финансови затруднения, но и клиенти с високи доходи, които редовно обслужват вноските си. Те се стремят да намалят броя на месечните си плащания, което спестява време и намалява броя на таксите, заплащани към различни финансови институции. Всичко това показва, че финансовата грамотност на българите се повишава, което е положителна тенденция за финансовия сектор.    Наблюдава се постоянно висок интерес и към алтернативните канали за кандидатстване. В периода ноември 2017 г.-април 2018 г. близо 34% от молбите за потребителски кредити бяха подадени онлайн.\r\nХората на възраст 20-29 години най-активно използват алтернативните канали за кредитиране. Около 76% от молбите на тази възрастова група бяха подадени през интернет или по телефона. На второ място са 30-39 годишните като 59% от всички заявки на тази група постъпиха през алтернативни канали.\r\nСредната сума на онлайн молбите е 5 291 лева. Онлайн заявките с най-голяма средна сума бяха подадени от хората на възраст 40-49 години, като средната им сума за тази група е 6 615 лева. На второ място са 50-59 годишните клиенти, които кандидатстват онлайн за потребителски кредити на средна стойност 6 475 лева.", "date": "2018.06.05", "title": "Жените на 40 - 49 години кандидатстват за най-големите потребителски кредити"}
{"url": "https://www.actualno.com/balkani/ot-dnes-nato-pazi-nebeto-nad-cherna-gora-news_678130.html", "text": "  Самолети на ВВС на Италия и Гърция, в сътрудничество с армията на Черна гора, от днес започват редовно патрулиране и защита на черногорското въздушно пространство, съобщи Министерството на отбраната в Подгорица, цитирано от БГНЕС.  Защитата на въздушното пространство е една от най-важните форми на директна полза от членството на Черна гора в НАТО. Странатата ще получи подкрепа от съюзниците за опазването на въздушното пространство чрез мисия на НАТО от невоенен характер, заяви в изявление министерството.   Целта на мисиите на НАТО за контрол на въздушното пространство е да защитят небето над членовете на Алианса, които нямат свои собствени военни въздухоплавателни средства.   Понастоящем има няколко такива мисии в Европа. По този начин от 2009 г. насам самолети на Италия и Гърция защитават въздушното пространство на Албания, а Белгия, Холандия и Люксембург имат обща мисия за защита на небето над трите страни.\r\nПо повод старта на мисията за защита на черногорското въздушно пространство и в рамките на отбелязването на годишнината от членството на страната в НАТО, днес в Черна гора ще бъде организирано военно учение на силите на Алианса, в което ще се симулира приземяване на \"самолет нарушител\".       ", "date": "2018.06.05", "title": "От днес НАТО пази небето над Черна гора"}
{"url": "https://www.actualno.com/balkani/syrbija-se-strahuva-che-reshavaneto-na-spora-mejdu-skopie-i-atina-shte-uvelichi-natiska-vyrhu-belgrad-news_678062.html", "text": "   коментира сръбското електронно издание „Политика“.  Очаква се до няколко дни министър-председателите на двете страни – Зоран Заев и Алексис Ципрас, да обявят постигането на историческото споразумение, с което ще бъде поставена точка на десетилетния спор между Македония и Гърция. Това означава, че Сърбия ще бъде на разположение за нова „атака“ на западните сили по отношение на проблема й с Косово. От изданието прогнозират, че Западът ще насочи вниманието си към разрешаване на въпроса с косовското членство в ООН, за което се изисква съгласието на Сърбия.   За разрешаването на спора между Скопие и Атина македонците ще бъдат възнаградени с получаването на дата за начало на преговори с ЕС и покана за присъединяване към НАТО. Така Белград ще бъде заставен да засили усилията за постигане на компромис с Прищина, предаде Фокус.   Според анализатора Драгомир Анджелкович тези, които подкрепят косовските албанци и техните ментори, са същите играчи, които искат Гърция и Македония възможно най-скоро да постигнат договор за името.\r\n„Ако става дума за това споразумение, то няма да стабилизира ситуацията на Западните Балкани, тъй като ще започне затягане на хватката около Сърбия и Република Сръбска. С решението на спора за името на Македония евроатлантиците символично ще спечелят битката, което ще доведе до засилване на идеята, че Сърбия трябва да приеме независимостта на Косово\", обяснява Анджелкович.       ", "date": "2018.06.05", "title": "Сърбия се страхува, че решаването на спора между Скопие и Атина ще увеличи натиска върху Белград"}
{"url": "https://www.actualno.com/politics/ninova-bsp-shte-podkrepi-pravitelstvo-za-postrojavaneto-na-aec-belene-news_678082.html", "text": "     Това е станало на среща в Братислава, с участието и на лидерите на партиите от Вишеградската четворка, съобщи пресцентърът на БСП. \"Проектът \"Белене\" е важен за България и ЕС\", е изтъкнала Нинова.   От своя страна еврокомисарят  Шефчович е посочил, че българското правителство трябва да подготви и представи икономическа и финансова обосновка на проекта и да ги представи в Европейската комисия.   ", "date": "2018.06.05", "title": "Нинова: БСП ще подкрепи правителство за построяването на АЕЦ \"Белене\""}
{"url": "https://www.actualno.com/politics/radev-za-korupcija-v-bylgarija-se-govori-mnogo-no-se-pravi-malko-news_678063.html", "text": "     Това обяви президентът при откриването на международна конференция, посветена на европейските практики и възможностите за противодействие на корупцията. Форумът е под патронажа на държавния глава.   \"Оставена без обществено внимание, тя се разраства като раково образувание. Когато искаме да се борим с дадено негативно обществено явление трябва да имаме ясна дефиниция за него\", заяви той.   \" \", каза още президентът в словото си.\r\nПо думите му за България имало и още едно негативно явление, защото тя ставала основна спирачка за стратегически цели, тъй като усилията на бизнеса не се насочват към иновации, а към търсене на подходящия човек. Според държавния глава критерият за мястото в ядрото на интегрирана Европа ще бъдат резултатите, които ще постигнем в борбата с корупцията.        По думите му, ако искаме да сме пълноценно интегрирани в Европа, трябва да надскочим нашата ограда за прилагане на антикорупционни мерки и да черпим опит от добрите европейски практики; да излъчим печеливши принципи и стандарти.\r\n\"Основните цели на настоящата конференция са да очертае основните предизвикателствата и перспективите на антикорупционните действия в нашата страна\", каза още Радев.       ", "date": "2018.06.05", "title": "Радев: За корупция в България се говори много, но се прави малко"}
{"url": "https://www.actualno.com/balkani/v-gyrcija-otvoriha-cyrkovnija-aspekt-na-imeto-na-makedonija-news_678075.html", "text": "     Във вторник гръцкият премиер Ципрас проведе среща с Вартоломей и приветства усилията на Вселенската патриаршия за решаване на статута на Македонската православна църква-Охридска архиепископия (МПЦ-ОА). На свой ред вселенският патриарх подчерта, че се работи в посока единство и сътрудничество.\r\n„Бих искал да приветствам усилията Ви за положително разрешаване на църковния аспект на различията, които имаме с бившата югославска република Македония. Вярвам, виждате, че и ние се опитваме да разрешим дългогодишиния спор, който пречи на две съседни страни да развият нормално сътрудничество“, са думите, с които Ципрас се обърна към вселенския патриарх.      Гръцкият премиер изрази убеждение, че възможността за решение на спора между Скопие и Атина би могла да създаде среда на стабилност и развитие на Балканите, нещо, което – съгласно думите му, „ни е необходимо, както и добро сътрудничество между два съседни народа, изповядващи в по-голямата си час православна християнска вяра - важен елемент, който не бива да се пренебрегва\".\r\nВартоломей подчерта, че в рамките на каноничните задължения на Вселенската патриаршия е там, където има разкол, да бъдат предприети мерки за преодоляването му.    Вартоломей се срещна също с гръцкия президент Прокопис Павлопулос и с архиепископа на Гръцката православна църква (ГПЦ) Йеронимос, а посещението му в Атина бе предшествано от съобщение на Вселенската патриаршия, съгласно което Светият и свещен Синод е разгледал въпроса с нерешения каноничен статут на Охридската архиепископия.\r\nВ съобщението, разпространено миналата седмица, се подчертаваше, че Патриаршията е получила писмо от лидера на кабинета в Скопие Зоран Заев, в което се иска помощ и подкрепа за решаване на въпроса с МПЦ-ОА. Текстът завършваше с извода, че Светият и свещен синод на Вселенската патриаршия „реши да се заеме за това и да предприеме необходимите стъпки, според неприкосновените права на историческите и канонични компетенции и привилегии на първопрестолната Вселенска патриаршия\".   В писмото, изпратено преди месец, Заев е отправил молба към Вселенската патриаршия да признае автокефалността на МПЦ-ОА.    И докато гръцката страна твърдеше, че министър-председателят на югозападната ни съседка е приел промяна на името на МПЦ, Скопие категорично отрече разпространената информация.\r\n„Никой не е поискал, нито пък някой може да промени името на MПЦ. Името й не е предмет на дилеми или дебати“, категоричен бе Заев. След това пресслужбата му публикува съдържанието на писмото до Вартоломей.\r\nСлед публикацията на писмото на Заев от гръцкото правителство заявиха, че до момента няма постигнато споразумение по спора. „Единственото, което съществува до този момент, е решението на Светия синод на Вселенската патриаршия да се извърши необходимото, за да се удовлетвори искането на премиера на БЮРМ за изтриване на термина „Македония\" от името на църквата на нашите северни съседи“, бе подчертано в прессъобщение от кабинета в Атина.   Депутатът от „Демократичен съюз за интеграция“ Артан Груби подчерта, че преговорите между Македония и Гърция за името не са в задънена улица. Съгласно думите му на масата за преговори са и „други креативни решения“ на спора за името, освен тези, съдържащи се в пакета, предложен от специалния посредник на ООН Матю Нимиц. Груби разкри, че се обсъждат варианти като „Република Крушево Македония\", „Република съвременна Македония\", „Република Европейска Македония\". Груби подчерта, че всичко е договорено в преговорите с Гърция, освен начина на изпълнение на споразумението.\r\nГръцката страна остава на мнение, че е направила всичко по време на преговорите за името и че премиерът Заев сега е на ход в процеса на разрешаване на спора. Посланието, че Атина очаква „решителната стъпка\" от Скопие, бе повторена многократно от говорителя на гръцкото правителство Димитрис Цанакопулос. Същевременно той увери, че в настоящия момент никой не би искал преговорите отново да бъдат отваряни.\r\n„Ние сме в последната фаза. Сега, макар да има някои незначителни подробности, които могат да тласнат разговорите в една или друга посока, в никакъв случай няма да се стигне до отваряне на преговорите в нов цикъл. Напротив, казах ви, че онова, което очакваме в този момент, е решителна крачка от ръководството на БЮРМ“, категоричен бе гръцкият политик.   А един от заместник-председателите на гръцкия парламент и депутат от опозиционната „Нова демокрация“ Никитас Какламанис споделя мнение, че ако окончателният договор между Скопие и Атина съдържа „македонски език“ и „македонска нация“, то документът няма да бъде гласуван от законодателния орган на южната ни съседка.", "date": "2018.06.05", "title": "В Гърция отвориха църковния аспект на името на Македония"}
{"url": "https://www.actualno.com/analysis/der-standard-putin-zavarva-evropa-razdelena-mejdu-straha-i-interesite-news_678067.html", "text": "  Държавният глава на Руската федерация Владимир Путин пристига във Виена в момент, в който Европа е разделена между страха и интересите си, коментират от редакцията на австрийския национален ежедневник Der Standard, цитирани от агенция \"Фокус\".  В столицата на Австрия обаче посрещат лидера на Кремъл с отворени обятия. Руският президент пристига на „златна сватба“: OMV празнува 50-годишнината от началото на доставките на руски газ, а на церемонията, освен главния изпълнителен директор на компанията Райнер Зееле, са поканени единствено Путин и държавният глава на Австрия Александер Ван дер Белен.   Путин обаче ще използва посещението, за да разговаря с австрийския канцлер Себастиан Курц. Това е втората двустранна среща на двамата лидери за малко по-малко от четири месеца – Курц бе в Москва в края на зимата, където представи Виена като истински мост за руснаците към Европа.   Междувременно температурите се затоплиха и в други държави: преди две седмици българският президент Румен Радев разговаря с Путин, открито поставяйки въпроса за втори шанс на газопровода „Южен поток“. В Русия обаче имаше и други височайши гости като канцлерът на ФРГ Ангела Меркел и френския президент Еманюел Макрон.\r\nКакви са причините за затоплянето? Последният кръг от американските санкции вероятно е довел до засилването на европейските симпатии към Русия. Както излизането от ядреното споразумение с Иран, така и затягането на санкциите срещу Москва от страна на САЩ не бяха обсъдени с европейските им партньори. А това доведе - съзнателно или не - до накърняване на техните интереси.       Но ентусиазмът на европейците по отношение на Русия не е единодушен. Налице са сериозни резерви в балтийските страни и Полша например, чието поведение показва страха на Европа от мощния ѝ съсед.", "date": "2018.06.05", "title": "Der Standard: Путин заварва Европа разделена между страха и интересите"}
{"url": "https://www.actualno.com/politics/simeonov-s-nova-ataka-angelkova-podgotvjala-prodajba-na-20-dka-plaj-news_678087.html", "text": "     Малко след участието на Ангелкова в сутрешния блок на Нова тв Симеонов извади нов коз с неофициална информация и я публикува в профила си във фейсбук. Според данните, изнесени от вицепремиера, министърката на туризма е поискала писмено от регионалното министерство 20 дка плаж - изключителна държавна собственост - да  бъдат прекатегоризирани като частна държавна собственост.\r\n\"Така обикновено се подготвя продажбата на държавни парцели\", твърди Симеонов.     По думите му става дума за пясъчни терени около хотели на председателката на Съюза на собствениците в Слънчев бляг Елена Иванова и за асфалтирания път до хотел \"Оазис\" на плажа в курорта. Това е скандалният хотел, построен почти в морето, който нашумя неотдавна.       Симеонов припомня, че през миналата година след негови сигнали незаконни обекти, свързани с Иванова, са били премахнати, а самата тя е била сред защитничките на шумните заведения в Слънчев бряг по време на акциите срещу силната музика, водени отново лично от него.              ", "date": "2018.06.05", "title": "Симеонов с нова атака - Ангелкова подготвяла продажба на 20 дка плаж"}
{"url": "https://www.actualno.com/balkani/zemetresenie-ot-48-po-rihter-v-sredizemno-more-news_678099.html", "text": "  Земетресение с магнитуд 4.8 по скалата на Рихтер е регистрирано 11:52 ч. местно време днес на 300 км от Атина.  Според Европейския сеизмологичен център то е било на дълбочина 10 км и е на разстояние 54 км южно от Спарта в Средиземно море.   За сега няма данни за пострадали.   ", "date": "2018.06.05", "title": "Земетресение от 4.8 по Рихтер в Средиземно море"}
{"url": "https://www.actualno.com/society/vmro-iska-mvr-da-zabrani-gej-parada-kato-zaplaha-za-obshtestvenija-red-news_678071.html", "text": "     Заместник-председателят на постоянната комисия по обществен ред и сигурност към Столичен общински съвет Карлос Контрера изтъква, че съгласуването на провеждането на гей парада е допуснато при нарушаване на принципни положения на Закона за събранията, митингите и манифестациите, Закона за общинската собственост и Закона за МВР. Според него е недопустимо да се правят контролно-пропускателни пунктове, да се пречи на гражданите часове преди гей парада да преминават през парка. Също така той посочва, че Общинският съветник поставя остро и въпроса за охраната на парада от полицейските органи и сумата, която отново ще бъде платена с парите на данъкоплатците за разходите по пазенето на гей парада. Представителят на ВМРО посочва, че не е нормално 1200-1300 полицаи да охраняват това мероприятие и да се харчат по над 160 000 лв. от бюджета на МВР. Именно в тази връзка в сигнала се изтъква, че има очевидно противоречие в действията на МВР. Ако не съществуват заплахи за сигурността и обществения ред съгласно чл. 12, ал. 1 и 2 от Закона за събранията, митингите и манифестациите, то не е нужно МВР да охранява това мероприятие или поне не с такъв интензитет.   Карлос Контрера упреква министъра на вътрешните работи, че за втора поредна година не взема отношение по темата и допуска явно нарушаване на закона, за да се угоди на организаторите на гей парада, които никога не са изявявали желание да си покрият разходите по охраната. Заместник-председателят на комисията по обществен ред и сигурност в СОС се възмущава, че се продължава с практиката служители на МВР да ходят по домовете на хората, които критикуват гей парада и да ги тормозят. Политическото ръководство на МВР трябва да отчете острата реакция на българското общество срещу Истанбулската конвенция - доказателство, че българите  не приемат подобни постановки, в това число и провеждането на гей паради. Нещо повече, тихомълком съгласувайки гей парада, МВР върви и срещу Българската православна църква, и срещу другите вероизповедания, които ясно и категорично заклеймиха София прайд.    Ето защо поставяме пред вътрешния министър въпроса „или-или“. Просто е.“\r\nЕто и пълния текст на сигнала, с който съветника на Патриотите иска забраната на тазгодишния София прайд:\r\nДО    МИНИСТЪРА НА ВЪТРЕШНИТЕ РАБОТИ\r\nГ-Н ВАЛЕНТИН РАДЕВ\r\nСИГНАЛ\r\nот Карлос Контрера – общински съветник в Столичен общински съвет и заместник-председател на постоянната комисия по обществен ред и сигурност към Столичен общински съвет\r\nОтносно: налагане на забрана за провеждане на София прайд 2018 г.\r\nУважаеми г-н министър,   За поредна година бездействието на институциите – в лицето на Столична община и МВР, е причина да се провежда мероприятие в центъра на столицата, което нарушава Закона за събранията, митингите и манифестациите, Закона за МВР, Закона за общинската собственост и най-вече обижда една значителна част от българското общество. Става дума за провеждането на т.нар. гей парад, който маскиран под името парад, е всъщност една откровена пропаганда на хомосексуализма.   Оставяйки настрана политическите, философските и ценностните спорове защо това мероприятие не бива да се допуска, Ви сезирам за очевидните нарушения, в условията на които се провежда гей парадът.\r\nНа първо място задавам въпроса кой и как съгласува и разреши да се създават контролно-пропускателни пунктове в Княжевската градина на 9-и юни 2018 г. Самите организатори в официалната си страница са написали, че контролно-пропускателните пунктове (КПП) ще бъдат отворени в 16.00 ч. На какво основание ще се поставят тези пунктове и ще се пречи и ще се възпрепятства за свободния достъп на гражданите до парка. На какво основание се вземат подобни мерки за сигурност и от кого. Съгласно Закона за общинската собственост, както много добре знаете, не може да се възпрепятства свободният достъп и преминаване през публична общинска собственост. В случая става дума за парк, а не за улица, която временно да се затвори. Считам, че поставянето на КПП и ограничаването на достъпа е абсолютно незаконно. В този смисъл настоявам служители на МВР да не участват в подобни незаконни действия, което само по себе си би било скандално и граничещо с произвол от страна на МВР над останалите граждани.\r\nНа второ място Ви припомням, че  съгласно чл. 12, ал. 1 и ал. 2, т. 2 от Закона за събранията, митингите и манифестациите при достатъчно данни, че провеждането на едно мероприятие създава условия за нарушаване на обществения ред или застрашава обществения ред, то следва да бъде променено или забранено. Това е правомощие на кмета на общината, но установяването на достатъчно данни за възможно нарушаване на обществения ред или застрашаване е функция на МВР, а не на общинската власт. В този смисъл въпросите пред МВР са два и те са много ясни – има или няма достатъчно данни. Ако има данни, то следва да се променят денят, часът и мястото, така че да не се стига до възможно нарушаване на обществения ред. Ако няма данни – то тогава защо МВР ще охранява мероприятието, а още по-точно защо с такъв значителен брой полицаи и техника, включително и чрез отцепване на цели зони?\r\nЗа Ваше сведение по официални данни на МВР през 2016 г. гей парадът е охраняван от 1215 полицаи, а направените разходи са в размер на 149 982.32 лв., през 2015 г. същото мероприятие е охранявано от 848 полицейски служители и е струвало на МВР 94 589.50 лв. През тази година най-вероятно охраната ще бъде от над 1300 полицейски служители и ще струва над 160 000 лв. Пак за сведение – до момента организаторите на София прайд не са пожелали да си поемат разходите по охраната и всичко е за сметка на данъкоплатците.   С тази илюстрация целя да Ви заостря вниманието, че при толкова насищане с полицейски сили очевидно има данни за заплахи за обществения ред. Това пък повдига въпроса защо се допуска провеждането на мероприятието в противоречие на закона. Ако приемем алтернативното – то МВР се презастрахова и надзастрахова, като си позволява разхищения на държавни пари, за да пази де факто едно частно парти в центъра на града.\r\nСъщо така Ви обръщам внимание, че в качеството Ви на министър за втора поредна година Ви сезирам за подобни нарушения и въпреки това не се вземат мерки, напротив нещата продължават по същия начин. Отделно от това отбелязвам, че служители на МВР продължават с практиката да ходят по домовете на хората и да ги принуждават да подписват предупредителни протоколи, че няма да предприемат нищо по повод провеждането на гей парада. Това си е чист тормоз и би било любопитно Инспекторатът на МВР да се заинтересува кой разпорежда да се тормозят граждани по тази тема.\r\nНе на последно място Ви обръщам внимание, че провеждането на мероприятие по Закона за събранията, митингите и манифестациите не е основание да се пречи на другите граждани да ползват публичните пространства като улици, тротоари и паркове. За съжаление, ние сме свидетели назад в годините, че става точно обратното. Тези своеволия, господин министър, трябва да бъдат прекратени. Още повече, че Вие като министър имате отговорност към цялото общество, а не към една или друга групичка от хора.\r\nС оглед на това настоявам да се проверят данните за възможни нарушения на обществения ред при провеждане на гей парада. Ако такива има, настоявам като министър да ги оповестите и съответно да предложите на Столична община да забрани мероприятието. Ако твърдите, че няма данни за нарушаване на обществения ред – то тогава настоявам да не се осигурява охраната от МВР и организаторите да си охраняват събитието, ако държат да си го провеждат.", "date": "2018.06.05", "title": "ВМРО иска МВР да забрани гей парада като заплаха за обществения ред"}
{"url": "https://www.actualno.com/curious/jivotnoto-koeto-vijdate-pyrvo-razkriva-kakvi-ste-vie-news_678058.html", "text": "     Вашето подсъзнание прави това за вас и избира животните, които ви харесват най-много!\r\nЖивотното, което ви харесва най-много, разкрива части от душата ви, които говорят за вас:    Вие притежавате чиста душа и виждате доброто във всичко и всички. Ти вдъхновяваш надежда в другите и не се интересуваш много от материалните неща. Имате и връзка с духовния свят.     Разбираш, че животът е кратък и правиш всичко възможно, за да му се насладите. Вие мразите планирането и отегчението и сте сигурни, че светът е голяма поляна с цветя, създадени само за вас. Имате толкова хубава душа, че дори хората са объркани!     Вие летите високо над останалите и знаете, че го заслужавате. Вие сте горди и строги и виждате неща, което другите не могат. Не обичате да бъдете задържани, а независимостта ви е това, което привлича другите. Вие притежавате една много благородна и милостива душа. Вие сте безкористни към онези, които обичате, и вие оценявате и тяхното щастие повече от всичко в света. Вие сте много надеждни и създавате в хората усещане за сигурност около вас. Имате ярка и любяща душа, която блести и е много свързана с душите около вас, пише Dunavmost.com    Те символизират самотата, въпреки че живеят в групи. Ако първо видяхте вълка, това означава, че предпочитате да имате по-малък социален кръг. Вие сте много придирчиви, когато става въпрос за приятели, защото цените себе си и вашето време най-много. Душата ви е мъдра, спокойна и нежна и трябва да бъде защитена.    Ако я видяхте първа, вие сте самотен и ви харесва. Предпочитате да се научите да общувате и считате, че за непоносими безсмислените и безпредметни разговори. Но вашите оскъдни социални взаимодействия не показват, че сте лоши в комуникацията. Вие сте интелигентни и много манипулативни, ако е необходимо.", "date": "2018.06.05", "title": "Животното, което виждате първо, разкрива какви сте вие"}
{"url": "https://www.actualno.com/curious/eto-kyde-zavyrshvat-kralskite-svatbi-news_678102.html", "text": "  Ако кралските слухове са верни принц Хари и Меган Маркъл ще прекарат своя меден месец в Канада, в пустинята във Феърмонт Джаспър Парк Лодж. Това ни накара да си мислим: Къде другите кралски особи са прекарали своите медени месеци.       Тя всъщност е само принцеса по това време (вижте сезон 1 на The Crown за повече информация), но кралица Елиз и нейният нов съпруг решили да отпразнуват началото на съвместния си живот в Birkhall Lodge, част от Balmoral Estate в Шотландия, който и до днес е действащ и приема посетители от цял свят. Освен това, имотът е бил собственост на чичото на Филип, така че не може да се каже, че са пътували много по време на медения си месец.     Дито Балморал. След като плават около Средиземно море на личната яхта на кралското семейство Britannia, двойката се присъединява  към останалата част от новото семейство на принцеса Диана, включително и самата кралица, в Шотландия, където прекарва известно време в ловната част на имението. Друга кралска сватба, друга обиколка на Британия: дъщерята на кралица Елиз, известна още като леля на принц Хари, също избра да обикаля Карибите на борда на кралската яхта. Но не уцелили хубаво време. Оказва се, че бурята и бушуващите вълни им докарали морска болест и развалили почивката им.     Повтаряме: Предполага се, че ще пътуват до Канада. Fairmont Jasper Park Lodge е луксозен планински курорт, който е толкова елегантен, колкото и шик с кабина от 6000 квадратни метра, известна като \"Royal Retreat\", където Хари и Меган ще останат. Оказва се, че нощувката им ще струва скромните за кралското семейство 380 долара на вечер. Двойката, за разлика от останалите описани до момента, искала да започне съвместния си живот под парещото слънце на Азорските острови… отново на борда на Британия.    Вторият път е за щастие , нали? Принц Чарлз води дългогодишната си любов на гръцките острови. Разбира се, имаше и спиране на Балморал - семейното задължение, може би - но определено е и обновяване, след медения месец с лейди Ди.   След изливането на шампанското  в Бъкингамския дворец този (малко противоречив) кралски наследни е избрал за меден месец  Карибския басейн, като прескача острови между тропически места като Антигуа, Тринидад и Музика. Според кралските доклади те се върнали изключително \"бронзови\". Ето на това се казва меден месец.    Младото кралско семейство заминава на седем седмичен круиз около Средиземно море на своята 147-футова яхта - сватбен подарък от Аристотел Онасис - с планирана спирка в Майорка. Истински меден месец. Две думи: Частен остров. Да, Уилс и Кейт изчезнаха в Сейшелските острови за отдалечено и под радара бягство в тайно скривалище, където да се препичат на спокойствие и да се гмуркат в тюркоазени води.  Обичаме техния (кралски) стил.", "date": "2018.06.05", "title": "Ето къде завършват кралските сватби..."}
{"url": "https://www.actualno.com/europe/britanskijat-parlament-naema-specialen-syvetnik-za-zashtita-na-jenite-deputati-news_678016.html", "text": "  Парламентът на Великобритания взе решение да се наеме специален съветник по сигурността за жените-народни представители на Острова, се казва в официално съобщение на Камарата на общините (бел. ред. - ).  Позицията за специалния съветник е отворена само за жени. Съветникът ще се грижи за всички 209 британски народни представителки, като ще им дава специализирани съвети що се отнася до сигурността им, особено при публични събития.   Повече от половината разследвания на полицейското звено, отговарящо за сигурността на британския парламент миналата година, са били свързани със заплахи над жени-политици, независимо от това, че те са само една трета от депутатите, информира БГНЕС.   На 16 юни 2016 година в град Бърстол (графство Западен Йоркшир) бе убита депутатката от опозиционната Лейбъристка партия Джо Кокс. Тя се бореше за оставане на Великобритания в ЕС. Убийството беше извършено от крайнодесния Томас Майер. Той ѝ нанесе няколко рани с нож, а след това стреля три пъти в нея с пистолет.\r\nУбийството, което беше извършено малко преди референдума за членството на Великобритания в ЕС, предизвика широк обществен отзвук. Въпреки това то не повлия на крайния резултат от референдума за Brexit.       ", "date": "2018.06.05", "title": "Британският парламент наема специален съветник за защита на жените-депутати"}
{"url": "https://www.actualno.com/europe/syprug-otkri-skeleta-na-bivshija-myj-na-jena-si-v-gradinata-news_678089.html", "text": "  Жител на Омска област в Русия намери в градината скелета на бившия мъж на жена си. По този начин е било разкрито убийство с 20-годишна давност, съобщи Лента.ру.  Докато прекопавал градината на 23 май, за да засади картофи мъжът се натъкнал на човешки кости и череп. За престъплението е обвинена 60-годишната вече жена.   Тя разказала, че през 1997 г. при скандала ударила мъжа си няколко пъти с брадва по главата. След това разчленила тялото и го закопала в градината. На съседите казала, че мъжът ѝ заминал на гурбет и повече никой не го потърсил.   Срещу жената е образувано наказателно дело за \"умишлено убийство.\"", "date": "2018.06.05", "title": "Съпруг откри скелета на бившия мъж на жена си в градината"}
{"url": "https://www.actualno.com/society/proizvoditeli-na-chereshi-shte-blokirat-am-trakija-news_678020.html", "text": "  Производители на череши от Старозагорско излизат на протест срещу ниските изкупни цени, съобщи bTV.  По думите им продукцията се изкупува за по-малко от 60 стотинки на килограм, което е много под себестойността за производство и тази година загубите на чершопроизводителите са големи.   Пазарът у нас бил наводнен от чужди череши, най-вече гръцки, и това допълнително сваляло цената на българското производство.   Протестът ще се състои на изхода на магистрала \"ракия\", който ще бъде блокиран за четири  часа.", "date": "2018.06.05", "title": "Производители на череши ще блокират АМ \"Тракия\""}
{"url": "https://www.actualno.com/sofia/spirat-dvijenieto-na-kolite-za-dva-dni-po-magistrala-lulin-news_678027.html", "text": "  Днес и утре (5 и 6 юни) от 10:00 ч. до 18:00 ч. ще се спира движението на леките автомобили по АМ „Люлин“, в участъка от пътен възел „Даскалово“ до пътен възел „Мало Бучино“, за обрушването на скатове при 9-ти км. За пътуващите за София обходният маршрут е по път I-1 през Владая, а в посока Перник е по път I-1 през Владая и път III-1801 през Мало Бучино, съобщиха от Агенция \"Пътна инфраструктура\" (АПИ).  Камионите над 12 тона, преминаващи по АМ „Люлин“, ще бъдат спирани на интервали от два часа и ще изчакват на място. Първото спиране е от 10:00 ч. до 12:00 ч. Движението на тежкотоварния трафик ще бъде пуснато за един час от 12:00 ч. до 13:00 ч. След това преминаването на МПС над 12 т отново ще бъде спряно за два часа.      ", "date": "2018.06.05", "title": "Спират движението на колите за два дни по магистрала \"Люлин\""}
{"url": "https://www.actualno.com/crime/tri-jeni-postradaha-v-avtobus-na-gradskija-transport-v-burgas-news_678093.html", "text": "  Три жени са пострадали, след като паднали в автобус на градския транспорт. Това съобщиха от ОДМВР - Бургас.  Инцидентът е станал на 4 юни около 12.44 часа на бургаската улица \"А. Г. Коджакафалията\" до №383, заради внезапно спиране на автобус \"Соларис Урбано\", с бургаска регистрация, собственост на Община Бургас, управляван от 39-годишен мъж с инициали И.Г. от Бургас.   На пода в автобуса паднали: жена с инициали Ж.Б. (58-годишна от Бургас, която получила сътресение на мозъка, но е без опасност за живота), жена с инициали В.Т. (62-годишна от Бургас, която е с фрактура на лявата ръка, получила медицинска помощ и освободена за домашно лечение) и жена с инициали К.Д. (69-годишна от Бургас, която получила сътресение на мозъка, настанена за лечение в УМБАЛ – Бургас без опасност за живота).   ", "date": "2018.06.05", "title": "Три жени пострадаха в автобус на градския транспорт в Бургас"}
{"url": "https://www.actualno.com/burgas/angelkova-pak-sreshtu-simeonov-njamalo-nerednosti-s-obekti-na-slynchaka-news_678025.html", "text": "  Абсолютно всички обекти, които са разположени на южния плаж в Слънчев бряг, са в одобрената от мен схема и те са там от повече от 10 години. Предстои да направим инспекция на квадратурата, но всички обекти и заведения отговарят на изисквания по Закона за устройство на черноморското крайбрежие (ЗУЧК). Това заяви министърът на туризма Никоина Ангелкова, която с тези думи опонира на вицепремиера Валери Симеонов.  Според Ангелкова няма специално изискване колко да е квадратурата, но има за търговска площ и няма проблем в това отношение. Министърът на туризма припомни пред Нова телевизия, че и миналата година са правени много проверки, а регионалната дирекция на ДНСК в Бургас казала, че конструкцията на преместваемите обекти отговаря на изискванията. Няма сигнали към нас за нови нарушения, допълни Ангелкова, която се оправда, че не била органът, който да констатира дали трябва да бъдат премахнати дадени преместваеми обекти. Подобно на регионалния министър Николай Нанков вчера (4 юни), и тя посочи, че по ЗУЧК местната власт решава за премахване на преместваеми обекти.   Относно популярната вече акция \"Шум\", която Симеонов въведе през миналата година, министърът на туризма заяви, че тези проверки трябва да се правят така, че да не се пречи на туризма, защото е важно за имиджа ни. Министърът на туризма припомни и как се работи за създаване и законово урегулиране на специални зони що се отнася за туризма – както такива за почивка, така и за забавление.   На директен въпрос сътрудничат ли си Ангелкова и Симеонов, министърът на туризма отвърна, че прави проверки в своите компетенции. Правим проверки до 18:00 часа, защото дотогава работят спасителите, каза тя и уточни, че на Слънчев бряг и Св. Влас е установено, че има специална пътека за достъп до плажа за хора с увреждания, има специални шезлонги и чадъри, а някои концесионери работели да има достъп за хора с увреждания и до водата.\r\nПрипомняме, че това не е първият път, в който публични изказвания на Ангелкова противоречат на тези на Симеонов. Предишният път тя му опонира заради . Симеонов неглижира обществена консултация за тези промени, след като масово кметове по Черноморието се възпротивиха на премахването на преместваеми обекти, като обяви, че Ангелкова не зачита \"премиера и вицепремиера\".       ", "date": "2018.06.05", "title": "Ангелкова пак срещу Симеонов, нямало нередности с обекти на Слънчака"}
{"url": "https://www.actualno.com/actualno/ura-shofiorite-njama-da-pochivat-normalno-i-da-vzemat-evropejski-zaplati-news_678021.html", "text": "  Пълен успех – така българските политици снощи определиха факта, че отпаднаха определени предложения в т.нар. пакет \"Мобилност\". Предложенията бяха определени като \"пакет Макрон\".      Едно от предложенията, срещу които най-много се роптаеше, беше това, че шофьорите трябвало да спят в хотели или мотели, а не в кабината на камиона. Беше обяснено, че причината е в липсата на достатъчно охраняеми паркинги и шофьорът всъщност е пазач на товара – защото иначе застрахователите не плащали.   Не знам дали аз съм ненормален или светът става твърде извратен, но усещането е, че се радваме, че българските шофьори не получиха право да почиват нормално. И защо – защото застрахователите не плащали. Защото нямало паркинги. Дори пред Нова телевизия зам.-транспортния министър Ангел Попов, който между другото е , че е прибрал едни пари заради една измама, не пропусна да каже как Бойко Борисов е завивал Еманюел Макрон с одеяло в нощта на 16-ти май, по време на срещата на върха на ЕС и заради това сега се радваме на успех. А самият Борисов снощи си призна, че в тази нощ Макрон го е питал не мисли ли, че българските шофьори заслужават по-добри условия за работа?! Попов пък добави, че кабините на камионите били широки и удобни - въобще, идилия.\r\nРазбира се, какво ли знае \"гадният, лош Макрон\", който иска да ни открадне превозвачите и да лиши 100 000 семейства от прехрана. Чудно как се лишава семейство от прехрана със законов текст шофьорите да получават повече пари, когато пътуват в чужбина – на база средно приета заплата в съответната държава? Да, веднага дойдоха питания, разбира се от собственици на транспортни фирми, как щели да изчисляват заплатата, ако за един ден шофьор мине през две държави. Със сигурност има как да се измисли – ако трябва с измерване на времето, с видеонаблюдение дали шофьорът нарочно не стои в дадена държава, по други начини, които да предложат специалисти. Или вече не искаме равно заплащане като това в Европа? И кой не го иска? Въобще – битката продължава ...       ", "date": "2018.06.05", "title": "Ура: Шофьорите няма да почиват нормално и да вземат европейски заплати"}
{"url": "https://www.actualno.com/sofia/arh-rumen-rusev-desislava-ivancheva-e-nevinna-do-dokazvane-na-protivnoto-news_678031.html", "text": "  \"Десислава Иванчева е невинна до доказване на противното. Надали 10 строежа са презастрояване в \"Младост\". Искам нещата да се случват по нормален и законен начин.\" Това заяви за Нова телевизия арх. Румен Атанасов Русев, който бе избран за нов временно изпълняващ длъжността кмет на район \"Младост\".  Той уточни, че при постъпването му в на работа е имал конфликт на интереси със строителна фирма, което е попълнил като информация в декларациите.   \"Аз не исках да бъда назначен за заместник-.кмет исках само да помагам чисто професионално. В края на миналата година започнахме да влизаме в тези разговори защо се бавят преписки. Аз съм в бизнеса 18 години и почти никога не са ми одобрявали проекти в срок\", каза още Русев.   ", "date": "2018.06.05", "title": "Арх. Румен Русев: Десислава Иванчева е невинна до доказване на противното"}
{"url": "https://www.actualno.com/viewpoint/kogato-izrodyt-stane-norma-news_678004.html", "text": "  Преди няколко месеца четох за първи път как се отнася държавата Норвегия към родители и деца. Признавам, помислих си, че случаят на рускинята с отнетите деца е раздухан умишлено като част от хибридната война. Изгледах няколко нейни изказвания, проследих историята, изслушах и думите на нейния изведен и спасен от лапите на норвежките социални служби син. Още тогава се замислих колко нечовешко е това. И как действително има не един такъв случай. Отнемат децата от родителите им, пращат ги в „приемни семейства“, където те израстват с много по-големи травми, които им нанасят разни „приемни“ извратеняци. Педофилията е следващото ниво, което онези северни страни ще легализират, след като хомосексуализмът отдавна бе нормализиран и изваден от списъците с психически отклонения и болести. Мозъкът ми отказва да приеме този свят, честно. Има нещо гнило при онези, още Хамлет го е написал. Цитатът е полуироничен, но много точен.  Сега въпросът обаче стана съвсем актуален у нас. Случаите се повтарят и с български семейства, и с чешки. Проблемът вече добива нови измерения и съмнението за хибридната война намалява. Става въпрос само и единствено за психическото увреждане на уестуърлд, ползвам тая дума заради едноименния сериал (Westworld), ако сте го гледали. Едно дистопично и съвсем възможно бъдеще ни показват там. Имам усещането, че вече сме вътре в него.   Кой може да ми вземе детето? Да ми го отнеме? На какво основание? В Норвегия шамарът бил забранен и след него следвало отнемане. Кой нормален и обичащ децата си родител, зашил им по един шамар, понеже са се разлигавили, може да бъде обвинен, че не обича рожбите си? Какво толкова непреодолимо, непрежалимо и непростимо е извършил, като е бил по-груб във възпитанието си? , които причиняват телесни и психически повреди на децата си. Аз такива не познавам и в моя кръг приятели и познати няма подобни. Тормозът може да бъде формулиран много точно и ясно. Един шамар не е тормоз. Един шамар не оставя увреждания по никакъв начин. Не защитавам шамара като средство за възпитание и винаги съм го отбягвал. Но има един момент от възпитанието на детето, когато то опитва докъде може да стигне. Пробва съвсем умишлено и целенасочено докъде се простира търпението. Нуждае се от внимание. Нуждае се от поставяне на граници. И когато границите са очертани – с шамар или без – то е наясно и проблемът изчезва. Разказвам всичко това от личен опит. Познавам деца, които не познават границите, защото родителите им са решили никога по никакъв начин да не оказват „насилие“, като това ненасилие включва дори несъпротивление на абсолютно всички детски прищевки и капризи.   Шамарът идва, когато родителските нерви са опънати докрай. Шамарът е похват на слабия родител. Такъв съм бил в определени моменти и аз. Силният родител трябва да умее да наложи волята си за доброто на детето с думи. Или с мълчание. Но да наложи своята правилна воля и детето да не гледа телевизия, да не употребява смартфон, да не лъже. Мъдрият родител може да направи това. Но ние всички средностатистически хора не сме мъдри постоянно. И понякога се стига до шамара. Какво ще дойде след това е въпросът. Нито един инцидентен родителски шамар не е увредил нито едно дете, ако след това е имало диалог, любов и гушкане. Училище за родителство няма. Връзката между родител и дете е неприкосновена и свещена. Нито една държава не може да нарушава тези свещени граници. И да си позволява наглостта да нахлува в личното пространство. Онази държава, която го прави, е дистопичната държава или държавата, събираща еничари.\r\nПрезидентът на Чехия е отказал среща на норвежкия посланик, защото Норвегия е отнела децата на чешката гражданка Ева Михалакова. Чехия е една от най-умерените и цивилизовани страни. Чехия никога няма да бъде Норвегия. В Чехия нито един изрод няма да изпозастреля 75 души. Брайвик осъди собствената си мека и извратена държава от затвора. БХК се опитват да ни докажат, че моделът за подражание е не Чехия, а Норвегия. А защо трябва да подражаваме изобщо? Нямаме ли вековни устои, православна вяра, която открай време е определяла границите на порядъчното семейство?       Целта на новите изроди е да разрушат семейството напълно. Семейството им пречи, защото то още съхранява исконните ценности. Отварям Библията си, в която на края има празни листи за семейната хроника и където съм записал ражданията на децата си и други важни събития. На страница 723, глава 13, стих 25 от Притчи Соломонови гласи: Който жали пръчката си, мрази сина си; а който го обича, наказва го от детинство.\r\nВсяко родителско действие трябва да има за цел доброто на детето. Дори това да доведе до временното и незначително неудовлетворение на детето в неговите детски прищевки. Моите деца са добри. Моите родители са добри. Аз съм крив човек и осъзнавам, че ако живеех в Норвегия, децата ми отдавна да са ми откраднати от изродясалата и психясала държава. Слава Богу, че не живея там.\r\nА, за друго също се радвам – че не живея в страна, където полицаите карат момичетата по бански да надуват дрегера, а след това насилствено им закопчават белезници върху пясъка.        ", "date": "2018.06.05", "title": "Когато изродът стане норма"}
{"url": "https://www.actualno.com/society/kzp-dnes-obmenjame-tolkova-danni-v-internet-kolkoto-predi-za-godina-news_678040.html", "text": "   Говорим за наистина колосални промени. Това заяви председателят на Комисията за защита на потребителите (КЗП) Димитър Маргаритов в ефира на „Евроком“.  Според него многократно завишената консумация – от една страна, и все по-лесният достъп до Интернет за обмен на информация и чрез алтернативни канали, като Wi-Fi например – от друга, са сред катализиращите фактори за постепенното отпадане на таксите за роуминг и в Западните Балкани. По думите му процесът се подобрява най-вече за потребителите. „При всички случаи и операторите няма да са на загуба, дори и да се наложи да направят някакви инвестиции, които в средносрочен план с темпа, с който се развиват тези технологии, със сигурност ще им се изплатят“, добави той.   „Във време, в което можете да влезете във всяко кафене, ресторант, хотел, дори и в парк и да си пуснете безплатен интернет, в съседни държави да се плащат по 15 евро за мегабайт или по 3 евро за минута разговор не е адекватно“, коментира председателят на КЗП. Маргаритов изрази убеждението си, че всички мобилни оператори коректно ще въведат новите тарифи съгласно предложената от българския еврокомисар Мария Габриел пъртна карта за намаляване на таксите в следващите периоди. И даде пример, че са го направили при отпадането на таксите за роуминг в Европейския съюз през лятото на миналата година. Той отбеляза, че вече са факт и реални действия, а от началото на август ще започне първият етап на поевтиняването. „Целта е в рамките на следващото лято да говорим за десетократни понижения“, каза още Маргаритов.   ", "date": "2018.06.05", "title": "КЗП: Днес обменяме толкова данни в интернет, колкото преди за година"}
{"url": "https://www.actualno.com/politics/atanas-atanasov-shte-predloji-limit-na-mandatite-na-premiera-news_678024.html", "text": "  \"Най-овластеният човек в България е министър-председателят. Простичко казано той харчи бюджета и назначава администрация. Той може да заема този пост до безкрая, президентът има мандат. Ще направя предложение да се въведе лимитиране на периода, в който едно лице може да заема поста министър-председател. С властта у нас се злоупотребява.\" Това заяви лидерът на ДСБ и съпредседател на \"Демократична България\" Атанас Атанасов.  Атанасов даде пример с изпълнителната власт в САЩ, където мандатността на президента е ограничена до два мандата.   В коментар за посещението на министър-председателя в Русия Атанасов каза, че \"освен извинение от страна на Борисов нищо друго не се е чуло. Посещението беше твърде странно, държано в тайна до последния момент и свърши предсрочно. Явно след като основната цел е била провалена е било прекратено.\"   По думите му е ставало въпрос за битка между Борисов и Румен Радев кой ще бъде по-близко до Путин. Атанасов беше категоричен, че заради Крим и санкциите срещу Русия, поведението на българските политици е било унизително.\r\n\"Не мога да приема такъв тип навеждане особено от страна на премиера – обидно е. Унижавайки се пред Путин - унижава всички нас. За какво да се извиняваме? Че спазваме европейските правила и норми? Страхът от политическо оцеляване докара Борисов до това унижаване\", смята лидерът на ДСБ.       ", "date": "2018.06.05", "title": "Атанас Атанасов ще предложи лимит на мандатите на премиера"}
{"url": "https://www.actualno.com/america/shefyt-na-starbyks-napuska-imal-prezidentski-ambicii-news_678060.html", "text": "  Шефът на борда на директорите на \"Старбъкс\" Хауърд Шулц, който превърна кафе веригата в огромна империя, простираща се по цял свят, напуска компанията след 36 години.  Шулц, който се оттегли миналата година от поста на главен изпълнителен директор, но продължи да оглавява борда на директорите, този път излиза изцяло от управлението на компанията, съобщи BBC. Той все пак ще запази позицията на почетен председател на компанията.   Новината за оттеглянето на Шулц породи множество спекулации свързани с бъдещето му, най-вече породени от факта, че преди време той намекна, че може да се кандидатира за президент на САЩ през 2020 г.   Към момента той смята да пише книга и да прекарва повече време със семейството си.\r\n\"Старбъкс\" е основана през 1971 г. Днес компанията има над 28 хил. заведения в 77 страни по света. Централата е в Сиатъл, където отваря врати и първото кафе от веригата.    ", "date": "2018.06.05", "title": "Шефът нa \"Старбъкс\" напуска, имал президентски амбиции"}
{"url": "https://www.actualno.com/america/avtobus-se-preobyrna-v-kanada-ima-mnojestvo-raneni-news_678011.html", "text": "  Повече от 20 души са ранени при катастрофа на пътнически автобус в канадската провинция Онтарио, съобщи CTV позовавайки се на информация на местната полиция, предаде БГНЕС.  Инцидентът е станал на магистрала в района на град Прескът. По предварителни данни автобусът е излязъл от пътя и се е преобърнал в канавката. В него са пътували 37 души, като 24 от тях са били ранени. Четирима са в тежко състояние.   Всички пострадали са хоспитализирани. На мястото на катастрофата са пристигнали екипи на спешна помощ, полицията и два спасителни хеликоптера.   ", "date": "2018.06.05", "title": "Автобус се преобърна в Канада, има множество ранени"}
{"url": "https://www.actualno.com/america/jertvite-na-vulkana-v-gvatemala-se-udvoiha-i-se-ochakva-da-se-uvelichat-oshte-news_678009.html", "text": "  Нови данни от спасителните екипи, които работят в Гватмала в търсене на оцелели след изригването на т.нар. Огнен вулкан (Fuego), сочат, че броят на жертвите е нараснал до 62 души .  Заради изригването на вулкана, който се намира на 3 763 метра надморска височина и на 35 километра югозападно от столицата Гватемала, се наложи да бъдат евакуирани по спешност 4 500 души от селища, намиращи се в подножието му.   До момента в Института по съдебна медицина на Гватемала са докарани труповете на 62 души, каза неговият директор Фануер Гарсия, добавяйки, че жертвите могат да се увеличат, предаде БГНЕС.   \"Има изчезнали, но все още не се знае колко са\", каза от своя страна Серхио Кабанес от агенцията за справяне с природни бедствия в Гватемала. Спасителните операции миналата нощ бяха спрени от съображения за сигурността на спасителите.        Изригването на вулкана е продължило повече от 16 часа. От националния институт по вулканология предупреждават, че може да се очаква ново активизиране на вулкана.\r\nСтълбът дим, който вулканът е изхвърлил е достигнал височина 2,2 километра над нивото на кратера. Бедствието е засегнало няколко села до вулкана, както и колониалния град Антигуа, който е най-големият туристически обект в Гватемала. Общо около 1,7 млн. души са засегнати в една или друга степен от природната катастрофа.", "date": "2018.06.05", "title": "Жертвите на вулкана в Гватемала се удвоиха и се очаква да се увеличат още"}
{"url": "https://www.actualno.com/society/prognoza-za-vremeto-5-uni-vtornik-news_678007.html", "text": "  Днес ще се задържи неустойчиво с повече слънчеви часове преди обяд. Около и след пладне отново ще се развива мощна купеста и купесто-дъждовна облачност и до вечерта на места ще превали и прегърми. Вероятността за градушки е по-голяма в източните райони. Ще духа слаб до умерен вятър от запад-северозапад. Максималните температури ще са между 29° и 34°, малко по-ниски по морския бряг. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Георги Цеков.  Атмосферното налягане остава малко по-ниско от средното за месеца, още малко ще се понижи.   Над Черноморието облачността ще е променлива, около и след обяд – купесто-дъждовна. Ще има краткотрайни валежи придружени с гръмотевици. В отделни райони ще има обилни локални извалявания, възможни са и градушки. Ще духа слаб до умерен запад-северозападен вятър, усилващ се и променящ посоката си по време на гръмотевична дейност. Максималните температури на въздуха ще са 25-29°. Температурата на морската вода е 21-22°. Вълнението на морето ще бъде 1-2 бала.   Над планините преди обяд ще е предимно слънчево. Около и след обяд ще се развива купесто-дъждовна облачност и до края на деня на много места ще превали и прегърми. Ще духа до умерен запад-северозападен вятър. Максималната температура на височина 1200 метра ще е около 22°, на 2000 метра – около 15°.\r\nВ сряда на много места, главно през втората половина на деня, отново ще превали и прегърми, по-съществено в планинските райони. Слънчеви часове ще има преди обяд. Вятърът ще бъде северозападен, предимно слаб. Преобладаващите максимални температури ще са около и над 30°. В четвъртък вятърът ще стане от изток-югоизток, ще бъде до умерен. Ще има краткотрайни валежи и гръмотевични бури, на места, главно в Северна България, временно интензивни. Дневните температури слабо ще се понижат. В петък валежите ще намалеят като обхват и като интензивност. Вятърът в западната половина от страната ще отслабне и ще стихне, в източната - ще бъде с южна компонента, слаб до умерен. Температурите ще се повишават и максималните ще са между 30° и 35°.       ", "date": "2018.06.05", "title": "Прогноза за времето - 5 юни (вторник)"}
{"url": "https://www.actualno.com/celebrate/sv-sveshtenomychenik-dorotej-tirski-news_677806.html", "text": "  Св. Доротей управлявал църквата в продължение на 50 години. След като прекарал в необитаеми места във време на Диоклетиановото гонение против християните, той се върнал в катедрата си в царуването на Константин Велики и обърнал към Христа мнозина езичници.  При Юлиан Отстъпник св. Доротей приел мъченическа смърт в 361 г. в \"Удския град в Долна Мизия - Одесос (сегашна Варна), подчинен на митрополита Маркианопол\". На него се приписват разказите за пророците, апостолите и 70-те Христови ученици. Особено известна е неговата гръцколатинска Синтагма - сборник от църковни и граждански закони.       ", "date": "2018.06.05", "title": "Св. свещеномъченик Доротей Тирски"}
{"url": "https://www.actualno.com/education/zaradi-gdpr-kzld-reshi-moje-da-ima-kameri-v-detskite-gradini-i-uchilishtata-news_678010.html", "text": "  От гледна точка защита на личните данни, въвеждането на видеонаблюдение в ясли, детски градини и училища е допустимо с оглед подобряване сигурността и прозрачността на грижите, както и решаване на възникнали конфликти при отглеждането на деца в детските заведения, а също и в училищата, както и защита на живота и здравето им. Това е взела Комисията за защита на личните данни (КЗЛД).  Като основание за решението КЗЛД посочва влезлия в сила от 25 май тази година Регламент 2016/679 на ЕС, по-известен като Общ регламент за защита на личните данни или GDPR. Освен това са посочени т. 1, т.4 и т. 5 от чл. 4 на действащия Закон за защита на личните данни. Комисията казва и, че трябва да се вземе предвид обществения интерес от по-голяма прозрачност що се отнася до процеса на възпитание и образование на децата.   Становището на КЗЛД е, че е достатъчно да бъдат поставени табели, че има видеонаблюдение в помещенията и друго съгласие не е необходимо. Не се изисква съгласието на всички учители и родители, за да има такава система за видеонаблюдение. Изрично обаче КЗЛД посочва, че камери не могат да се слагат в помещения за сън, в тоалетни и бани, както и в помещенията за лична хигиена и почивка на децата. Допустимо е наблюдение само в общите помещения и двора.   Решението провокира Националния инициативен комитет за качествена и иновативна образователна система да обяви, че ще настоява от Столична община да изпълни ангажимента си да въведе видеонаблюдение във всички ясли и детски градини, след като това не противоречи на закона. Специално се напомня на столичната кметица Йорданка Фандъкова и на заместника ѝ по отношение на образованието Тодор Чобанов да изпълнят задълженията си, след като са обещавали видеонаблюдение, но съгласно закона.\r\nПрипомняме, че дебатът за това да има ли камери или не в детските заведения се изостри след няколко шумни разпространени случая по медиите, в които на запис беше показано упражнено насилие спрямо деца от възпитатели. Стигна се и до освобождаване на учители.       ", "date": "2018.06.05", "title": "Заради GDPR КЗЛД реши - може да има камери в детските градини и училищата"}
{"url": "https://www.actualno.com/society/otbeljazvame-svetovnija-den-na-okolnata-sreda-news_678008.html", "text": "  На 5 юни отбелязваме Световния ден за опазване на околната среда. Това е проява на Обединените нации за положителни действия, свързани с опазването на околната среда.  Все повече правителствата по света разработват законодателствата си насочени към опазване на околната среда, все повече потребителите в развитите икономически страни изискват от доставчиците да докажат съответствие и добри практики по въпросите, свързани с опазването на околната среда, припомня БГНЕС.   Основната роля тук е на стандартите. През 1996 г. ISO публикува стандарта ISO 14001 за системи за управление по отношение на околната среда, преразгледан впоследствие няколко пъти и считан за голям успех, тъй като е въведен в над 159 страни и предоставя на организациите мощен инструмент за управление, отнасящо се до подобряване на резултатността спрямо околната среда. В края на 2015 г. повече от организациите по света са сертифицирани по ISO 14001, което е значително постижение спрямо предходните години. Много организации са подобрили своята работа и са намалили влиянието върху околната среда от своите дейности, процеси, продукти и услуги чрез използването на системния подход, стремейки се към непрекъснато подобряване.   Международната организация за стандартизация ISO е дългогодишен и активен поддръжник на опазването на околната среда и изграждането на устойчиво бъдеще, като хиляди международни стандарти са посветени на тази сфера.\r\nТова са над 1000 стандарта за селското стопанство, подпомагащи земеделските стопани, производителите на храни и потребителите да се възползват от безценните богатства на природата, обхващайки както устойчиви земеделски методи и адаптиране към изменението на климата, така и намаляване на въздействието върху околната среда и подкрепа в използването на иновативни технологии.       Също така имаме и стандарти за устойчиво използване на водата, устойчиво производство на храни като кафе и какао и управление на околната среда.\r\nОсновното предимство от внедряването на тези стандарти е, че те могат да се прилагат от организации с различна големина и вид на дейност, тъй като изискванията на системите за управление по отношение на околната среда са еднакви за всички, въпреки че начинът на внедряване зависи от големината на организацията и нейната дейност.\r\nМинистърът на околната среда и водите Нено Димов ще открие на 5 юни от 9 часа изложбата „Защити ме – за да те има“. Тя включва 25 плаката, карикатури, колажи и рисунки, отличени в национален конкурс за ученици, посветен на 45-ата годишнина от обявяването на 5 юни за Световен ден за опазване на околната среда. Конкурсът бе организиран от Националния ученически екопарламент с подкрепата на Министерството на околната среда и водите. В него се състезаваха над 250 творби на ученици, разпределени в две възрастови групи V-VІІ клас и VІІІ-ХІІ клас.       От 5 до 17 Юни в Националния Музей “Земята и хората” ще бъдат представени две изложби – на детски рисунки организирана от школата „Мълък зограф“ и постерна изложба – „5 Юни – Световен ден на околната среда“. Втората изложба проследява темите за отбелязването на Световния ден на околната среда от 2010 до 2017 година. Всички прояви са посветени на Световният ден на околната среда и са част от културния календар на музея „Земята и хората“.", "date": "2018.06.05", "title": "Отбелязваме Световния ден на околната среда"}
{"url": "https://www.actualno.com/sofia/burnijat-ryst-na-naemite-v-sofija-e-na-pyt-da-blokira-imotnija-pazar-news_678002.html", "text": "   , сочат данни на агенцията за недвижими имоти \"Адрес\". Най-значително е покачването в кварталите \"Дружба\", \"Витоша\", както и в източните райони на столицата. 750 - 800 лв. достигат средните наемни цени за двустаен апартамент, при 600 лв. за миналата година. При жилищата с две спални от 800 - 900 лева през миналата година наемите вече са около 1000 - 1100 лв. , алармират от агенцията.  Причина за това е, че , а се запазват на нивата от миналата година. Заради това клиентите трудно откриват желаното жилище и сключените сделки от началото на годината са почти двойно по-малко спрямо същия период на 2017 г.   \"Достъпността на жилищата под наем в София видимо се понижава. Семейство с двама работещи може да си позволи подобен тип имот, отделяйки около 25% от месечните си доходи си за наем. При индивидуален наемател обаче тази опция е трудно постижима\", пояснява Георги Павлов, изпълнителен директор на \"Адрес\".   Опцията за бъдеща покупка на жилище все повече се приема като възможна алтернатива от купувачите, особено на фона на ниските лихви по ипотечните кредити. При някои банки те паднаха дори под 3 на сто. , което предопределя избора. Това е и един от факторите за поддържането на висока активност на пазара за покупко-продажби през летните месеци на 2018 г.\" казват експертите, пише .\r\nВ същото време данни на агенция \"Антре\" показват, че . Делът на тези, които изпълняват стандартния договор за наем от 1 година, е 73% от наемателите. Друга част от потребителите напускат жилището заради смяна на местоработата или напускане на страната. Заради високите наеми все по-често се случва дадено жилище да се наема за няколко месеца, докато се търсят по-изгодни обяви. Най-честата причина за напускане на жилището е покупка на собствено. \"Сметките показват, че наемът на един тристаен апартамент може да е колкото вноската по ипотечен заем за период от 30 години. Това на практика е най-логичният аргумент за голямото търсене на жилище с цел покупка в столицата\", коментират от агенцията.       \"Антре\" дава и друго заключение - че заради краткосрочните наеми и бързия поток на наемодатели вдигат значително стойността на наемите през последните години.\r\nХората, които имат спешна необходимост от жилище, често са принудени да наемат за кратко апартамент, който надвишава финансовите им възможности, докато открият по-изгодно решение, категорични са от агенцията. Обикновено наемането на такова жилище продължава в рамките на 3-4 месеца.\r\nСобственици, които търсят по-високи доходи, се обръщат към възможността за краткосрочно отдаване чрез онлайн платформи. Това най-често са апартаментите в центъра на столицата и около Централна гара заради високия интерес към тези райони. Така количеството предлагани имоти за дългосрочен наем се ограничава, изтъква Йорданка Рангелова от \"Адрес\". Краткотрайните наеми обаче носят и неприятни последици за наемодателите - твърде бързо \"изхабяване\" на имота, високи разходи по поддръжка и почистване. Експертите прогнозират, че ако наемите продължават да се задържат на сегашните цени, търсенето ще продължи да се понижава и наемодателите ще се изправят пред сериозни затруднения. \"Ако станем свидетели на повече оферти на пазарни цени, интересът на наемателите ще се възвърне и това ще доведе до поетапно балансиране\", казва Рангелова.    ", "date": "2018.06.05", "title": "Бурният ръст на наемите в София е на път да блокира имотния пазар"}
{"url": "https://www.actualno.com/balkani/kodzijas-makedonskata-cyrkva-shte-byde-priznata-ot-vselenskata-patriarshija-kato-ohridska-arhiepiskopija-news_678097.html", "text": "   Това каза пред държавната телевизия в Атина гръцкият министър на външните работи Никос Кодзияс.    \"Това нещо като граждани ги  засяга, но не и като институция, това не е техен въпрос. Когато в  началото на тази година Светият Синод подкрепи протестите, много добре  знаеше, че се водят преговори между църквата в Скопие и Вселенската  партриаршия и трябваше да уважи това нещо\", подчерта Кодзияс.   \"Дали ще  бъде призната автокефалността или нещо друго, това е въпрос на  Вселенската патриаршия. Това не е тема за Светия Синод на ГПЦ. Това не е  техен въпрос. След като е започнато разрешаването на този въпрос, би  било добре да не се месят и да остават този въпрос да бъде решен. А, би  било още по-добре и да подкрепят това решение\", предупреди Никос Кодзияс  и добави, че .   ", "date": "2018.06.05", "title": "Кодзияс: Македонската църква ще бъде призната от Вселенската патриаршия като Охридска архиепископия"}
{"url": "https://www.actualno.com/interest/veshtestvo-v-njakoi-pasti-za-zybi-moje-da-dovede-rak-na-debeloto-chervo-news_678005.html", "text": "  Антибактериалният агент триклозан, който се съдържа в сапуни, пасти за зъби и перилни препарати, може да доведе рак на дебелото черво, сочат данни на учени от Масачузетския университет в Амхърст.  Учените са провели експеримент с лабораторни мишки, който е потвърдил наблюденията им, съобщава медицинският портал MedicalXpress. Всички животни, които са приемали триклозан, са развили рак на червата. Веществото изменя чревната микрофлора, засилва симптомите на колит и стимулира развитието на злокачествени клетки“, отбелязват учените. Той понижава броя на бифидобактериите и намалява тяхното действие.   Триклозанът е синтетичен антибактериален и противогъбичен агент. Той се използва активно за миещи и перилни препарати, паста за зъби, дезодоранти и сапуни. Триклозан се използва и в стоматологията при обработка на зъба преди пломбиране, уточнява БГНЕС.   ", "date": "2018.06.05", "title": "Вещество в някои пасти за зъби може да доведе рак на дебелото черво"}
{"url": "https://www.actualno.com/america/sasht-hvana-dvoen-agent-prodaval-informacija-na-kitaj-news_678018.html", "text": "  Служител на ръководна длъжност в американската агенция за военно разузнаване DIA е обвинен, че е продавал секретна информация на Китай за най-малко 800 000 долара, предаде БГНЕС.  58-годишният Рон Рокуел Хенсън е задържан на път за летището в Сиатъл, където е трябвало да се качи на самолет за Китай. У него са открити секретни документи, които е смятал да предаде на китайците, съобщава министерството на правосъдието на САЩ.   Според обвинителния акт Хенсън е пенсиониран от армията, говори свободно мандарин и руски език. Нает е в редиците на DIA през 2006 година. По време на службата си е бил изпратен да работи в търговското представителство в Пекин. Там той е имал контакти с китайското разузнаване и се е представял през DIA и ФБР като двоен агент, който е трябвало да работи за САЩ.   Разследващите обаче установили, че той провеждал редовни срещи с агенти на китайското разузнаване, за които не е съобщавал, и използвал мобилни телефони, които му били предоставяни от китайски източници. В хода на разследването се е разбрало, че той е затънал в дългове от стотици хиляди долари.      ", "date": "2018.06.05", "title": "САЩ хвана двоен агент, продавал информация на Китай"}
{"url": "https://www.actualno.com/sofia/zaradi-masov-boj-shte-ima-zabrana-karuci-da-se-dvijat-po-golemite-ulici-v-sofija-news_678022.html", "text": "  Каруците да се движат във вътрешнокварталните улици и само в  определени махали от юли месец. Това предвиждат нови законови текстове  специално за София и ще бъдат приети преди август, обеща общинският  съветник от \"Група пет\" Симеон Славчев.  Ако се движиш с каруца извън определените за това места, ще бъдат  конфискувани каруците и конете. Конете ще бъдат отвеждани в база на МВР и  за тях ще се провежда търг, като нарушителят може да си го откупи.       Имаха метални предмети, с които боравеха – така в неделя (3 юни) на бул. \"Владимир Вазов\" Цветан Петров описа какво се е случило.\r\nПо думите му, имало над 10-12 роми, които го нападнали. В защита на Цветан се изправили двама души, случайни минувачи. Единият му е казал \"качвай се в колата, викнаха още хора и идват\". Полицията дошла на място след 15-20 минути.       Всичко тръгва, след като каруца одира колата на Цветан. При опит да получи обяснение от каращите каруцата роми, се стига до боя. Ще водим дело, каза пострадалият млад мъж пред Нова телевизия. А приятелката му добави, че адвокатите им обяснили, че трябвало да подадат и частен иск.\r\nВерсията на ромите е друга – Цветан слязал и почнал да ги псува. Не взехме участие, успокоявахме нещата, твърди шофьор на такси, който е участник в цялото меле. Това такси, според Цветан, е незаконно, тъй като не е регистрирано.\r\nПрез последните 2-3 дни се обръщам постоянно, страхувам се, каза Цветан. Висок съм, не се забравям лесно, а имам и брат-близнак, добави той.    ", "date": "2018.06.05", "title": "Заради масов бой, ще има забрана каруци да се движат по големите улици в София"}
{"url": "https://www.actualno.com/society/buroto-za-kontrol-na-podslushvaneto-podozira-dato-i-dans-v-sabotaj-news_678003.html", "text": "   пише в годишния му доклад, внесен в парламента.  Ръководителят на бюрото Бойко Рашков е сезирал главния прокурор за 9 случая, за , но резултат засега няма освен едно дело - срещу бившата председателка на Софийския градски съд Владимира Янева.\r\n\"Предоставената в някои случаи неточна информация наложи да се отправят повторни запитвания по около 200 сигнала от постъпилите в периода 2014 - май 2017 г. приблизително 300\", пише Рашков за проверките си в ДАТО.      Той посочва, че по една от тези преписки съответният гражданин вече е бил уведомен от бюрото, че спрямо него са прилагани неправомерно СРС с посочване на причините и конкретния период. При повторната проверка се установило, че неправомерно прилагане е имало и няколко години по-рано. Тази информация била укрита при първата проверка. , посочва Рашков.    \"През 2017 г. в структури на ДАНС бяха осуетени три проверки, а още по-тревожно е, че това вече е официална позиция на ръководството на агенцията. Тя е обективирана в писмо, в което се сочи, че представителите ни нямат достъп до материалите, на които се основава искането за използване на СРС\", се казва в доклада. Това е равнозначно на възпрепятстване на държавния орган да упражни правомощията си по закон, пише .   \"За случая е сезиран главният прокурор, но отговор на сигнала няма\", пише Рашков. \"Представителите на Бюрото имат право да проверят дали съдържанието на искането се основава на реални данни, дори те да имат секретен произход. В практиката до този момент са установени редица случаи на неправомерност именно поради липса на данни, които да послужат за законосъобразно използване на СРС.\" Според него гражданите са лишени от право на защита от неправомерно ограничаване на свободите им със СРС.\r\nНа изслушване в парламента през декември шефът на ДАНС Димитър Георгиев категорично отрече агенцията му да пречи на работата на бюрото.    ДАНС е получила най-много откази за СРС заради различни нарушения на изискванията. М.г. съдът е отхвърлил над 25.7% от исканията, над 25% от тези на МВР и над 19.8% от тази на прокуратурата. Причината е липса или недостатъчно данни за съпричастност на хората към престъпна дейност.", "date": "2018.06.05", "title": "Бюрото за контрол на подслушването подозира ДАТО и ДАНС в саботаж"}
{"url": "https://www.actualno.com/politics/dyrjavata-shte-sybira-s-informacionni-tabeli-plastmasite-po-plajovete-news_678026.html", "text": "   . На базата на опита, който ще натрупаме, наесен ще търсим законодателно решение. На базата на този опит за следващото лято ще трябва да има нормативно задължение. Това стана ясно от думите на министъра на околната среда и водите Нено Димов в ефира на БНТ по темата с чистотата на плажовете на прага на летния туристически сезон.  Според данни на РЗИ . Големите пречиствателни станции по морето вече работят, поясни министърът. По думите му през целия сезон няма да спират проверките от страна на контролните органи. Не имало съществени проблеми през изминалия сезон, не очакваме и през този да има, каза още Нено Димов.       Пластмасата е едно от много сериозните предизвикателства. Факт е, че различните прогнози говорят за 2025-2050 г., като, ако продължи трендът, в Световния океан ще има повече пластмаса, отколкото риба, отбеляза Димов. Това бързане в момента го свързвам по-скоро с желанието да се вземат мерки. Но ще има много засегнати страни и трябва да се намери баланс.\r\nВсяка индустрия ще защитава своите интереси, затова трябва да се намери балансът. Аз приемам амбицията на ЕК като катализатор за по-бързото решаване на този проблем, коментира още министър Нено Димов.    ", "date": "2018.06.05", "title": "Държавата ще събира с информационни табели пластмасите по плажовете"}
{"url": "https://www.actualno.com/interest/zashto-vrabchetata-izchezvat-ot-golemite-gradove-news_678006.html", "text": "  Кампанията \"Ние броим врабчетата 2\" беше извършена в 331 локации в 90 населени места в страната. Това каза за Радио „Фокус“ – Пирин Димитър Попов, председател на „Българско дружество за защита на птиците“ - Гоце Делчев. Той посочи, че за разлика от пилотната кампания, която се е провела миналата година, тази година тя е била с месец по-късно.  \"Тази кампания на база събраните данни имаше за цел да разкрие закономерностите в разпространението на трите вида врабчета, които се срещат в нашата страна, както и предпочитаните от тях места и условия за хранене и размножаване, но не и да отчита точния брой на врабчетата в страната\", отбеляза Попов.   Той обясни, че резултатите вече са сигурно доказателство, че тези дребни птици, които са постоянни обитатели на градската среда дълги години, избягват големите градове и особено най-шумните в тях места, тъй като не са в състояние да чуят писъците на своите малки и често пропускат храненето им, заради което те умират. По думите му това е една от причините за намаляването на врабчетата.   \"Те са показател за състоянието на средата, в която живеем. Ето защо това проучване е важно, но нека да отбележа, че то се прави изцяло от доброволци. Знаем, че доброволците са хора, които отделят от своето свободно време, а понякога дори и от собствените си средства, за да могат да бъдат полезни за някоя благородна кауза, а защо не в рамките на 10 минути да преброят врабчетата и да ги регистрират на специално създадения сайт за това от Българското дружество за защита на птиците – \", коментира Димитър Попов. Той обяви, че 4071 врабчета са регистрирани на този сайт.", "date": "2018.06.05", "title": "Защо врабчетата изчезват от големите градове?"}
{"url": "https://www.actualno.com/showbusiness/i-na-amerikancite-pochna-da-im-omryzva-ot-mejduzvezdni-vojni-news_678015.html", "text": "  Последният епизод в сагата \"Междузвездни войни\" остава начело на северноамериканския бокс офис, но отбелязва сериозен спад в приходите, сочат окончателните данни на специализираната компания Exhibitor Relations, цитирани от БГНЕС.  \"Solo: A Star Wars Story\" (Соло: История от Междузвездни войни) този уикенд отбелязва спад с 65% в приходите. Бюджетът на филма надхвърля 250 млн. долара, но с мъка покрива разходите си с приходи от света от 264 млн. долара към момента. Резултат, който дава основания за спекулации, че това е началото на \"усещане за умора от „Междузвездни войни“ у публиката.   Веднага след него се нарежда антисупергероя Deadpool 2, който донесе 23,3 млн. долара през третия си уикенд на екран и общо от света – 254,5 млн. долара.   ", "date": "2018.06.05", "title": "И на американците почна да им омръзва от \"Междузвездни войни\""}
{"url": "https://www.actualno.com/america/v-arjentina-syshto-protestiraha-sreshtu-abortite-news_678017.html", "text": "  Десетки хиляди жени излязоха по улиците на Буенос Айрес със зелени шалове на шията – символ на мобилизацията им за легализиране на абортите в страната. Те изразиха надежда, че щом в Ирландия, която е католическа страна, законът за абортите мина, има надежда това да стане и в Аржентина. За разлика от Ирландия, където църквата остана настрана, в Аржентина, която е страната на папа Франциск, църквата е силно мобилизирана и резултатът може да не бъде като в Ирландия, припомня БГНЕС.  Според социологическата агенция Gustavo Cordoba, 60% от аржентинците са за легализирането на абортите, 35% са против, а други 5 % не се произнасят. Прогнозите на друга социологическа агенция – „Инсомниа“ сочат почти равни нагласи „за“ и „против“ абортите – около 45-48“.   Законопроект за легализиране на абортите ще бъде внесен в Камарата на депутатите на 13 юни. Ако текстът бъде одобрен, той ще бъде внесен за разглеждане и в горната камара на парламента. Темата за легализирането на абортите разделя и политическите партии, дори и правителството – президентът дясноцентрист Маурисио Макри е против, а премиерът Маркос Пеня е за абортите.   ", "date": "2018.06.05", "title": "В Аржентина също протестираха срещу абортите"}
{"url": "https://www.actualno.com/education/zapochna-isterijata-po-zapisvaneto-na-pyrvoklasnicite-news_678023.html", "text": "  Истерията със записването на децата в първи клас върви с пълна сила. Родители на бъдещите първокласници излизат в отпуска, за да запишат децата си в училище. След като на 4 юни бе обявено класирането, родителите ще имат на разположени само три дни, за да успеят да внесат в училище всички необходими документи, припомня   Някои от родителите се притесняват, че заради опашки няма успеят да свършат всичко преди работа или в обедната почивка. Затова залагат на сигурно и ще отделят цял ден. Самото записване на учениците, приети на първо класиране, може да стане в периода от 5 юни 2018 г. до 7 юни 2018 г. до 17 часа.   Родителите трябва да са се въоръжили и с набор от документи, за да не се разкарват по няколко пъти до школата. Те могат да бъдат намерени на сайтовете на всяко едно училище. Изисква се оригинал на удостоверението за завършена подготвителна група, което се раздава при завършването. Родителите трябва да са подготвили и оригинала на удостоверение за постоянен/настоящ адрес на детето, който е издаден от съответната районна администрация с посочен в него срок на пребиваване на лицето. Задължителен е и актът за раждане на детето.   Ако при подаване на документите за първото класиране родителите са посочили и допълнителни критерии, те трябва да занесат и документи, с които да ги удостоверят. Такива са копие от решение на ТЕЛК, ако са отбелязали, че детето е с над 50% трайни увреждания, копие от Акт за смърт на родителите, ако са отбелязали, че детето е с починали родители. За малчуганите с братче или сестриче от същото школо се носи оригинал на удостоверение за семейно положение, съпруг/а и деца, издадено от съответната районна администрация.\r\nМногодетните семейства трябва да носят копия от удостоверения за раждане на децата. Настойниците на дете, настанено в приемно семейство, трябва да подготвят копие от съдебно решение или заповед за настаняване. Необходимо е копие от удостоверение за раждане на детето за случаите на дете с неизвестен родител.       След като приключи срокът за записване за първото класиране, в 18 ч. обявяват свободните места за второто. Подаване на заявления за участие в него е 8 юни 2018 г. до 11 юни 2018 г. включително до 12 ч, а още в същия ден след 18 ч. ще обявят и класиралите се.", "date": "2018.06.05", "title": "Започна истерията по записването на първокласниците"}
{"url": "https://www.actualno.com/chronicles/zapochva-shestdnevnata-vojna-news_677938.html", "text": "  Арабско-израелската война от 1967, известна още като Шестдневната   война и Юнската война, се води между Израел и арабските й съседи Египет,   Йордания и Сирия.  Шестдневната война се провежда от 5 юни до 10 юни 1967 г. От   израелска гледна точка тя е предпазна военна кампания, целяща   преустановяване на натиска на съседните арабски държава върху Израел и   предпазване на еврейската държава от унищожаване.\r\nВойната е разработена стратегически и инициирана от генерал Моше Даян   - тогавашен израелски министър на отбраната. Причина за тази война е,   от една страна, натискът на Египет върху мироопазващия корпус на ООН,   разположен след Синайската кампания от 1956 г. и новата египетска   военноморска блокада, която затваря залива Акаба за израелско   корабоплаване; от друга страна войната е предизвикана от   съсредоточаването на арабски армии по израелските граници през май 1967   г.   Войната е блестящ военен успех за Израел.\r\n- Атаките срещу летищата в Египет, Сирия, Ирак и Йордания на практика   унищожават арабските военновъздушни сили на 5 юни, като израелската   авиация достига чак до Луксор и Ран Банас.    - Египетските танкови сили са разгромени в Синайския полуостров, а на 7 юни нападателите достигат и Суецкия канал.   - Целият западен бряг на р. Йордан е окупиран за един ден - също на 7 юни.\r\n- Израелската армия овладява Голанските възвишения, завземат гр. Кунейтра и проникват на повече от 40 км. навътре в Сирия.    Резултати от войната:\r\n- Поражението на Египет отслабва позициите на президента Гамал Абдел Насър.   - Израел отваря отново залива Акаба.\r\n- Израел премахва непосредствената опасност от съгласуваната арабска кампания по всички фронтове.\r\n- Нови 600 000 араби се озовават под израелска власт в окупираните   нови територии: ивицата Газа, Синай, Западния бряг и Голанските   възвишения.\r\nПоследиците от войната пряко повлияват на днешната геополитическа   ситуация на региона. Дипломатически отношения между страните във войната   се установяват едва през 1991 г.   ", "date": "2018.06.05", "title": "Започва Шестдневната война"}
{"url": "https://www.actualno.com/europe/putin-zamina-za-avstrija-s-obshirno-intervu-za-krim-i-ruskata-namesa-v-sasht-news_678012.html", "text": "  Русия няма да предаде Крим на Украйна при никакви обстоятелства. Това заяви руският президент Владимир Путин в интервю за австрийската телевизионна компания ORF преди своята визита в Австрия, която ще се състои днес (5 юни).  Според Путин в Украйна е бил извършен \"противоконституционен военен преврат\", а до този момент Русия е имала военни части в Крим на база на редовен договор. \"Когато, обаче, спиралата на противоконституционните действия в Украйна започна да се завърта, когато хората в Крим си мислеха, че са в опасност, когато националисти бяха изпращани там с влакове, започнаха да блокират автобуси и наземен транспорт, хората искаха да се защитят. Така започна всичко\", обясни руският президент, предаде Агенция \"Фокус\". Според Путин кримският парламент решил на първо място Крим да се присъедини към Русия.       По повод твърдения в американски медии, че Русия е участвала в опит да се повлияе на изборите в САЩ през 2016 година, Путин коментира, че руската държава няма отношение към частната дейност на Евгений Пригожин (бел. ред. - ), както и към намеса в предизборната кампанията в САЩ. \"Колкото до Пригожин - моля да правите разлика между правителството на Руската федерация, руската държава и юридически лица. Казвате, че наричат Пригожин \"Готвача на Путин\". Той действително работи в сферата на гастрономията и има ресторант в Санкт Петербург\", заяви Путин. \"Сега сериозно ви питам - дали наистина смятате, че собственик на ресторант, даже и да има способности на хакер и да има фирма в тази сфера, може да повлияе на изборите в САЩ? Колко ниско трябва да са паднали западните медии и западната политика, ако собственик на ресторант в Русия може да повлияе на изборите в САЩ\", попита иронично руският президент, информира БГНЕС.\r\nПригожин е един от от САЩ руснаци за намеса в американските президентски избори отпреди две години. Той е считан за човека, стоящ зад т.нар. в Санкт Петербург.        Използването на химическо оръжие в Сирия трябва да бъде обективно  разследвано, каза Путин.\r\nСпоред  руския президент руските специалисти не смятат, че режима на Асад е  използвал химическо оръжие. Той посочи, че сирийски военни са освободили  района на град Дума, където се смята, че имало такова използване на  бойни отровни вещества.    \"Русия незабавно предложи там да бъде  изпратена комисия на Организацията за забрана на химическите оръжия  (ОЗХО). Макар и да се е намирала в близост, тя не е била изчакана, а е  бил нанесен военен удар. Нима това е начинът да се установи какво е  станало там\", пита Путин. Според него единствено обективно разследване  може да отговори на въпросите.\r\nРедица неправителствени  организации разпространиха съобщение, че на 7 април в сирийския град  Дума е използвано химическо оръжие. На 9 април представители на Руския  център за помирение на враждуващите страни провежда оглед на място, но  не открива следи от такова оръжие. Ден по-късно ОЗХО решава да изпрати в  Дума свои експерти. Те пристигат в Дамаск на 14 април. Часове по-рано  САЩ, Великобритания и Франция, без решение на ООН, нанесоха масирани  удари срещу сирийски военни обекти, при които не беше убит нито един  човек, а беше разрушена само военна инфраструктура - по твърденията на  съюзниците.    На въпрос за своето политическо бъдеще след края на президентския му мандат, Путин отговори, че е твърде рано да се коментира този въпрос, тъй като той току що е встъпил в длъжност.\r\n\"Президентският ми мандат едва започна, това е само началото на пътя. Нека не бързаме. Аз никога не съм нарушавал конституцията на моята страна и не смятам да го правя. Много зависи от това как аз и моят екип ще работим\". Попитан може ли да си представи да остане на власт, ако \"руският народ поиска това\", Путин отвърна, че не коментира спекулации, защото това би било несериозно за президента на Русия.", "date": "2018.06.05", "title": "Путин замина за Австрия с обширно интервю - за Крим и руската намеса в САЩ"}
{"url": "https://www.actualno.com/features/zashto-rusija-se-interesuva-ot-afrika-news_678044.html", "text": "     Конго си търси нови приятели. Дълго време огромната страна в сърцето  на Африка минаваше за партньор на Запада. Изглежда сега конгоанското  правителство залага на нови партньори. Според информации на Rаdio France  Internationalе (RFI), още през 1999 година двете страни са се  споразумели Русия да доставя оръжия на Конго и да обучава конгоанската  армия. Споразумението обаче явно не е било осъществено. Според RFI,  парламентът на Конго смята да промени това положение. Русия вече си  сътрудничи със северната съседка на Конго - Централноафриканската  република /ЦАР/ - и получи правото да доставя оръжия, боеприпаси и  военни инструктори в кризисната страна. През декември миналата година  Съветът за сигурност на ООН одобри сделката.\r\nРусия неслучайно е  избрала тези две страни: „Те са в  напрегнати отношения със Запада. Така  Русия получава шанс да разшири присъствието и влиянието си в региона,  както и да развие нови икономически контакти“, казва френският експерт  по въпросите за Африка Ролан Маршал. Военното сътрудничество навярно е  само първата стъпка. Някои експерти смятат, че Русия иска по този начин  да подсили собствената си военна индустрия.    Според  проучване на британския мозъчен тръст „Chatham House\", само три  процента от руския оръжеен износ отива в Африка, но африканският пазар  нараства с бурни темпове и поради това е привлекателен за руснаците. А  Русия е най-важният доставчик на оръжия за някои африкански държави.  „Много африкански страни имат проблеми с вноса на оръжия. В Русия обаче  не важат същите строги критерии за износ на оръжие, каквито има в  повечето западни държави. Русия не обвързва оръжейните доставки с  положението на човешките права или с наличието на кризисни ситуации.  Москва гледа на износа за тези държави като на възможност да разшири  пазарите си“, казва американският експерт по проблемите на Русия Пол  Стронски.       Явно сътрудничеството няма да се ограничи само до доставките на  оръжия. Демократична република Конго разполага с огромни природни  богатства: например кобалт, злато и диаманти. Съседната  Централноафриканска република също изнася диаманти. „В рамките на  съществуващите договорености, Русия проучва възможността природните  богатства в тези страни да се използват в общ интерес\", заяви през март  зам.-директорът на отдела за информации в руското Външно министерство  Артьом Кожин. Пред Русия се открива не само шанс да покрива собствените  си суровинни нужди чрез внос, но и да разшири собственото си  индустриално производство“, казва по този повод Ролан Маршал.\r\nСделките  са добре дошли за правителствата на двете африкански държави. ЦАР е  една от най-бедните страни в света и от 2013 година е затънала в дълбока  криза. Християнски и мюсюлмански милиции воюват едни срещу други, а  правителството на няма почти никакво влияние. 14. 000 сини каски трябва  да подсигуряват мира, но правителството смята тяхната мисия за  неефективна и отхвърля оръжейното ембарго, наложено от Съвета за  сигурност на ООН. Затова пък сътрудничеството с Русия се радва на високо  одобрение. „Оръжейното ембарго само засили анархията и позициите на  воюващите страни, но отслаби армията“, каза политикът Аристид Бриан  Ребоа в разговор с ДВ.        Президентът  на Конго Джоузеф Кабила навярно също желае да си сътрудничи с Русия.  Дълго време той минаваше за съюзник на Запада. Бившите му партньори  обаче отдавна се дистанцираха от него. Кабила всъщност трябваше да се  оттегли от властта, тъй като двата му конституционни мандата изтекоха.  Правителството на Конго обаче постоянно отлага провеждането на нови  избори. „За правителства, които се намират под натиск, сътрудничеството с  Русия е нещо като застраховка за живот“, казва Ролан Маршал и добавя:  „Поради това, че и двете страни се обвързват с руснаците все по-тясно,  пред тях се разкриват нови възможности да изнудват Запада. Те могат да  правят опити да изкопчат още повече пари от него\".\r\nТази  политическа игра е позната от времето на Студената война. Още тогава  някои африкански страни сменяха фронтовете в зависимост от подкрепата,  която биха могли да получат. Все още никой не може да прецени какво ще е  дългосрочното влияние на руското присъствие в Централноафриканската  Република и в Демократична Република Конго. Експертите обаче са  единодушни, че Русия няма да се задоволи само с тези две африкански  държави. „Русия иска да разшири присъствието си в Африка“, казва Пол  Стронски. В полза на това твърдение говори и африканската обиколка на  руския външен министър Сергей Лавров. През март той посети пет  африкански държави - Ангола, Етиопия, Мозамбик, Намибия и Зимбабве. Все  бивши съюзници от съветско време.\r\nИзточник: ", "date": "2018.06.05", "title": "Защо Русия се интересува от Африка"}
{"url": "https://www.actualno.com/asia/iran-shte-uvedomi-maae-che-shte-zasili-obogatjavaneto-si-na-uran-news_678050.html", "text": "  Заместник-директорът на Организацията за атомна енергия на Иран Бехруз Камалванди заяви, че тя ще информира Международната агенция за атомна енергия (МААЕ) за увеличения капацитет на страната за обогатяване на уран, предава Sputnik.  „Писмо, което ще бъде предадено на МААЕ, съобщава че процесът на увеличаване на капацитета за произвеждане на УФ-6 (уранов хексафлуорид) и УФ-4 (уранов тетрафлуорид) ще започне във вторник“, заяви Камалванди в интервю за агенция „ISNA“, предаде Фокус.   Камавалди е допълнил, че Иран има капацитета да ускори производството на центрофуги за обогатяването на уран.   ", "date": "2018.06.05", "title": "Иран ще уведоми МААЕ, че ще засили обогатяването си на уран"}
{"url": "https://www.actualno.com/curious/kakvo-se-sluchva-s-organite-ni-dokato-spim-news_678053.html", "text": "     В този период всеки орган буквално се очиства от натрупаните през будната фаза на денонощието отпадни продукти и възстановява функционалността си.   Учените отдавна са установили прякото влияние на съня върху най-важните органи на тялото. Оказва се, че някои от тях единствено по време на сън получават възможност за кратка възстановителна почивка, пише Puls.bg.    По време на сън гръбначно-мозъчната течност, в която мозъкът плува, се изпомпва с по-интензивни темпове. Една от ключовите й роли е да отмива отпадните продукти, натрупани в отделните структури на мозъка, и да ги насочва към изнасяне от тялото. По-интензивното „хигиенизиране“ на мозъка докато спим е най-важният процес, подсигуряващ изчистването на съзнанието, за да се събудим отпочинали и свежи.    Сърце   Сърцето е един от органите, на които единствено сънят дава време за лека почивка от непрекъснатия им работен процес. Установено е, че в определени фази на съня сърдечната дейност се забавя до стойности, които са невъзможни за постигане в будно състояние. В този период се регистрират най-слабият пулс и най-ниското кръвно налягане за цялото денонощие. Това дава възможност на сърдечния мускул наистина да отпочине.     Като неволеви процес, контролиран основно от вегетативната нервна систевма, дишането в будно състояние преминава през различни по интензивност интервали. По време на сън обаче то се забавя и навлиза в много по-равномерен период, даващ възможност за възстановяване на цялата мускулатура, която съдейства за непрекъснатия дихателен процес.    По време на сън се установяват най-високите нива на растежен хормон. Той се секретира в хиповизата с най-висока интензивност именно докато спим. Той има ключова роля за възстановяване на мускулатурата и за укрепването й, както и за поддържането на ставите. Това е причина сънят да се посочва за изключително важен фактор в детска възраст, когато растежът на тялото е най-интензивен и изисква най-обилна секреция на растежен хормон.\r\nСънят има незаменима роля както за възстановяването на най-важните органи на тялото, така и за укрепване на техните функции. Това обяснява защо проявите и оплакванията при хронично безсъние и недоспиване са толкова разнообразни и защо последствията им може да бъдат много сериозни.", "date": "2018.06.05", "title": "Какво се случва с органите ни докато спим"}
{"url": "https://www.actualno.com/society/sistemno-fasilitirane-izkustvoto-da-vijdash-navytre-i-navyn-news_678052.html", "text": "     Когато сме в ролята на фасилитатори или водещи на група, или организация, за нас е особено важно да придобием информация за нуждите на групата, за целите и за процесите. Добрият баланс между тези три елемента е определящ, за да се получи ефективна и устойчива интервенция в груповия процес. Но как можем да стигнем до тази информация?\r\nСистемният подход предоставя полезни инструменти и представлява един различен подход, за да получим достъп до по-точна информация и да направим задълбочен анализ на това, което се случва в групата.   Той също създава добри условия за разгръщане на колективната интелигентност и по този начин ни дава възможност да се справим с по-сложни ситуации и предизвикателства.     Защо понякога се чувстваме неуверени и несигурни в ролята си на фасилитатори, когато се намираме пред групата или сме изправени пред конфликтна ситуация? Как бихме могли да бъдем подсъзнателни за нашите емоции и чувства, докато фасилитираме или водим група, и как може това знание да ни е от полза в тази ни роля?\r\nВ това обучение, чрез методите на работа по процеса и системния подход, ние ще преживеем, и научим как може да интегрираме тази информация, как можем да я използваме в услуга на групата, и как този процес да протече с грижа и сигурност за самия нас.     Ще изследваме системните инструменти за извеждане на полезна информация\r\nЩе научим как да разграничаваме хората от техните роли\r\nЩе научим как да изследваме историята на една организация\r\nЩе изучаваме и практикуваме как да създаваме системни пространства и как да катализираме колективната интелигентност\r\nЩе се запознаем със системните принципи\r\nЩе се запознаем със системното фасилитиране като метод за работа с конфликти в групи и организации   Ще изследваме силата и привилегиите чрез работата по процеса\r\nЩе открием как да използваме собствените си емоции в полза на групата. : Английски Записването става чрез попълване на регистрационна форма и заплащане на такса за участие до 10.06.2018 г. : 240 лв. Таксата включва водещ, настаняване и храна за времето на събитието Пристигане, 22 юни (петък), до 15 ч.; заминаване, 24 юни (неделя), след 14 ч. мястото на обучението е “Стефанови къщи” , с. Мостово (общ. Асеновград), Подробна информация за обучителния курс ще намерите тук ", "date": "2018.06.05", "title": "Системно фасилитиране - изкуството да виждаш навътре и навън"}
{"url": "https://www.actualno.com/varna/izliza-klasiraneto-na-pyrvoklasnicite-vyv-varna-news_677830.html", "text": "  В 17.00 часа на 5 юни ще бъдат изнесени резултатите в първото класиране от електронния прием на първокласниците във Варна. Това съобщи за Радио „Фокус“ – Варна директорът на общинската Дирекция по образование и младежки дейности Лилия Христова. От 6 до 8 юни включително следва записването на всички деца, които са приети.  До 17.30 часа на 11 юни ще бъдат обявени и свободните места за второ класиране.   На 12 юни в 10.00 часа ще започне регистрацията за редактиране и отказване от заявления за прием на второ класиране, каза още Лилия Христова. Общинският директор добави, че до 17.00 часа на 15 юни ще бъдат обявени и резултатите от класирането. Родителите ще могат да запишат децата си в съответните училища на 18 юни и до 17.00 часа на 19 юни.   Местата от третото класиране ще бъдат обявени след 17.30 часа на 20 юни. Системата ще бъде отворена за подаване на заявления на 21 юни от 10 часа до 23.59 часа, след което отново ще бъде затворена. На 25 юни ще бъде обявено класирането, а в следващите два дни – на 26 и 27 юни, следват датите за записване от третото класиране.\r\nСлед това електронната система ще бъде затворена и родителите на всички деца, които са останали извън този график, ще трябва да преценяват в кое от училищата със свободни места да ги запишат.       ", "date": "2018.06.05", "title": "Излиза класирането на първокласниците във Варна"}
{"url": "https://www.actualno.com/society/pak-protesti-v-zashtita-na-pirin-tozi-pyt-i-pred-bylgarskoto-predstavitelstvo-na-ek-news_677922.html", "text": "  Днес, 5 юни, отново ще има протести в защита на Национален парк \"Пирин\". Протести ще се проведат в София, пред представителството на ЕК на ул. \"Раковски\" - от 17:30 часа, в Пловдив – пред хотел \"Санкт Петербург\", също в 17:30 часа, както и във Варна – пред общината, от 18:00 часа.  Организаторите от \"За да остане природа в България\" и коалиция \"Да спасим Кресненското дефиле\" посочват, че екоминистърът Нено Димов е разпоредил да има обжалване на решението на Върховния административен съд (ВАС) относно ОВОС на парка. Засега ВАС постанови новият план за управление на Национален парк Пирин трябва да бъде подложен на екологична оценка.   Освен това, на протеста в Пловдив на представители на Европейската комисия ще бъдат представени петиции, подписани от над 140 000 души в защита на Кресна и адресирани до еврокомисарите Кармену Вела и Корина Крецу, и до председателя на Европейската комисия Жан-Клод Юнкер. Искането за Кресна е АМ \"Струма\" да не минава изобщо от там.   Природозащитниците настояват Европейската комисия спешно да разгледа двата случая, както това стана с два подобни случая в Полша, които също противоречаха на европейските директиви - Роспуда/Виа Балтика и Беловежката гора.", "date": "2018.06.05", "title": "Пак протести в защита на Пирин - този път и пред българското представителство на ЕК"}
{"url": "https://www.actualno.com/cars/studenti-prevyrnaha-skoda-karoq-v-kabriolet-news_678042.html", "text": "  Група студенти от техническото училище на Skoda представиха своята най-нова разработка – крос-кабриолет на базата на модела Kodiaq. Всъдеходният автомобил не само е останал без покрив, но е и получил изцяло нов интериор.  Въпреки промените в конструкцията, машината е запазила задните врати и втория ред седалки. В преднатаброня са поставени два проектора, които изписват името Skoda на пътя пред автомобила. От компанията са категорични, че нямат намерение да превръщат подобно превозно средство в сериен модел, а целта им е само да покажат знанията на учениците, които се обучават в школата на чешкия производител.   Знае се още, че Skoda Sunroq, както се казва полученият автомобил, е получил 1,5-литров бензинов двигател TSI с мощност 150 к.с. С него стандартният Karoq ускорява от 0 до 100 км/ч за 8,4 секунди и развива максимална скорост от 204 км/ч.   Това не е първият уникален проект на възпитаниците на училището на Skoda. През последните години те подготвиха няколко машини, в чиято основа бяха серийни модели на чешкия производител. Сред тях са двуместно Citigo, пикап Fabia, кабриолет Rapid Spaceback и електрическо бъги Citigo.       ", "date": "2018.06.05", "title": "Студенти превърнаха Skoda Karoq в кабриолет"}
{"url": "https://www.actualno.com/asia/belijat-dom-objavi-data-i-chas-na-sreshtata-na-trymp-i-kim-chen-un-news_678013.html", "text": "  Първата среща между американския президент Доналд Тръмп и севернокорейския ръководител Ким Чен Ун ще се проведе на 12 юни в 09:00 часа местно време (бел. ред. - ), съобщи на редовен брифинг говорителката на Белия дом Сара Сандърс, предаде БГНЕС.  \"Продължаваме да се готвим за президентската среща на върха. Мога да кажа, че за президента ежедневно се правят брифинги за Северна Корея от неговия екип съветници по въпросите за националната сигурност\", каза тя.   \"В центъра на нашето внимание продължава да стои въпроса за денуклеаризацията на Корейския полуостров\", каза още Сандърс.   Американският президент потвърди, че срещата му с Ким Чен Ун ще се състои на 12 юни в Сингапур. Той посочи, че на тази среща не се предвижда подписването на каквито и да е било документи.\r\nСъщевременно Тръмп смята да каже на севернокорейския лидер какво смята за евентуална негова визита в Русия тази есен. Припомняме, че вчера (4 юни) стана ясно, че руският президент Владимир Путин е поканил Ким Чен Ун да дойде в Русия.       ", "date": "2018.06.05", "title": "Белият дом обяви дата и час на срещата на Тръмп и Ким Чен Ун"}
{"url": "https://www.actualno.com/curious/dramatichen-boj-mejdu-lisica-i-orel-zaradi-zaek-video-news_678055.html", "text": "     На кадрите можете да видите как птицата се опитва да грабне плячката, която лисицата носи. Орелът вдига лисицата със заека в зъбите й на височина около шест метра. След борба, продължила осем секунди, хищникът разхлабва захапката си и пада на земята, а орелът излита със заека.   Фотографът отбелязва, че лисицата останала невредима след битката, пише Блиц. Според автора на видеото сцената е по-зрелищна, отколкото е очаквал.   \"Мислех, че лисицата ще хвърли заека, а орелът ще получи своя лек обяд. Вместо това птицата носеше лисицата към небето, беше драматична битка\", признава Еби.     ", "date": "2018.06.05", "title": "Драматичен бой между лисица и орел заради заек (ВИДЕО)"}
{"url": "https://www.actualno.com/balkani/vynshnijat-ministyr-na-gyrcija-sledvashtite-dni-moje-da-byde-vzeto-reshenie-na-spora-za-imeto-news_678019.html", "text": "  Министърът на външните работи на Гърция Никос Коцияс, в интервю за гръцката държавна телевизия ERT, изрази убеденост и надежда, че следващите дни може да бъде взето решение на спора за името, пише македонският „Независен вестник“.  На въпроса защо е отложен телефонният разговор между премиерите на Македония и Гърция Зоран Заев и Алексис Ципрас, Коцияс заяви че рамката на договора е била утвърдена по време на неговите срещи с македонския му колега Никола Димитров в Ню Йорк и Брюксел и че „сега дойде времето да се каже голямото „да“ или голямото „не“, предаде агенция Фокус.   \"Очевидно правителството на съседката ни е изправено пред някои трудности и обмисля някои промени на договора, но вярвам и се надявам, че за няколко дена всичко ще бъде преодоляно\", заяви Коцияс.   Той допълни, че докато няма сложени подписи върху договора, никой не може да каже, че всичко е готово.\r\nПомолен да коментира информациите в медиите, че договореното име е „Северна Македония“, Коцияс не пожела да отговори, добавяйки че името ще бъде обявено от премиерите на двете страни, когато то бъде договорено.       Гръцкият външен министър поясни, че македонското правителство не приема името „Вардарска Македония“, защото според него то се отнася до епохата на фашизма и окупацията.", "date": "2018.06.05", "title": "Външният министър на Гърция: Следващите дни може да бъде взето решение на спора за името"}
{"url": "https://www.actualno.com/europe/18-godishna-beshe-priznata-za-vinovna-za-planirane-na-atentat-v-britanskija-muzej-news_678014.html", "text": "  Съд в Лондон призна 18-годишно момиче за виновно в подготовката на терористичен атентат в Британския музей. Тя е най-младата обвиняема последователка на терористичната организация \"Ислямска държава\" във Великобритания, предаде БГНЕС.  Присъдата на обвиняемата ще бъде обявена след шест седмици. Според обвинението Сафаа Булар е имала намерение да пътува в Сирия, за да се ожени за боец от \"Ислямска държава\", с когото си пишела в социалната мрежа Telegram. След като получила известие, че той е убит, тя решила да подготви атентат в Британския музей. Нейната 22-годишна сестра и 44-годишната им майка по-рано бяха признати за виновни в планиране на терористични атентати. За да прикрие плановете си, семейството кодирало разговорите си, използвайки изрази от книгата на Луис Карол \"Алиса в Страната на чудесата\".   По данни на вътрешното министерство на Великобритания общо 400 души са задържани в страната през миналата година по подозрение, че са замесени в престъпления, свързани с тероризъм.   Нивото на терористична заплаха във Великобритания е определено като \"сериозно\", което е предпоследната степен преди най-високото – \"критично\". Полицията и спецслужбите са предотвратили през последните пет години 25 терористични атентата, планирани от радикални ислямисти.", "date": "2018.06.05", "title": "18-годишна беше призната за виновна за планиране на атентат в Британския музей"}
