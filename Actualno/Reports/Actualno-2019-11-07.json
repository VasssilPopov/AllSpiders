{"url": "https://www.actualno.com/pleven/nad-250-kandidat-medici-ot-11-dyrjavi-shte-predstavjat-kulturata-na-svoite-nacii-v-pleven-news_1403884.html", "text": "      Над 250 студенти медици от 11 държави ще се включат в седмото издание на Деня на народите в плевенския Медицински университет. На 9 ноември след обяд спортният комплекс в университета отново ще се превърне в международна сцена. На нея студенти от висшето училище ще представят културата, традиционната кухня, бита, историята, песните и танците на своите народи.      Ежегодният Ден на народите се организира от чуждестранните студенти с подкрепата на българските им колеги, съобщиха от университета.\r\nСвоите традиции и култури ще представят студенти от Индия, Япония, Германия, Португалия, Република Кабо Верде, България, Шри Ланка, Сомалия, Италия, Непал и Пакистан. Отделните държави ще имат отбори в четири категории. Те ще имат и свои щандове, на които гостите на празника ще могат да традиционната за всяка страна кухня.\r\nВсяка година Денят на народите е посветен на благотворителна кауза, която ще бъде обявена по време на събитието. Доброволци от Българския червен кръст също ще гостуват на форума, за да промотират кампанията си за насърчаване на кръводаряването, поясниха организаторите.   ", "date": "2019.11.07", "title": "Над 250 кандидат-медици от 11 държави ще представят културата на своите нации в Плевен"}
{"url": "https://www.actualno.com/curious/dneven-horoskop-za-8-noemvri-news_1404017.html", "text": "       Овен       Този петък ви очаква приятно пътуване. Наслаждавайте се на всичко ново, което видите. Слушайте повече, за да научите нови и интересни неща. Телец Този петък не вярвайте на празни обещания  и се пазете от заблуди днес . Доверете се на собствените си убеждения  и не изневерявайте на морала си.   Близнаци Притесненията, които имате са по-скоро във вас самите, отколкото – свързани с реална ситуация. Скоро ще престанат да ви тормозят, ако спрете да им обръщате внимание. Рак     Този петък е ден, в който да помислите за семейството си. Работата може да почака, но понякога отношения не търпят отлагане на вниманието. Лъв Денят е чудесен за набавяне на информация или осъществяване на кратко пътуване с определена цел. Подарете си уединение, ако имате нужда. Дева Този петък рискувате да бъдете заблудени или измамени. Доверете се на сърцето  си - то няма да ви излъже.   Везни Този петък се вгледайте в щастието, което ви дава дома и семейството . Има какво да ви накара да се почувствате щастливи.    Скорпион Денят ви дава уникален шанс, свързан с професионалното ви развитие. Единствено вашата несдържаност по отношение към колега може да ви провали. Стрелец Очаква ви любовен успех  - това важи главно за необвързаните представители на знака. Други ще прекарат ценни моменти с децата си. Притесненията ви обаче може да ви докарат болежки, не им се давайте. Козирог    Днес може да си позволите да бъдете по-настъпателни в личен план. В друг аспект ви заплашва финансова загуба, но тя ще бъде по някакъв начин градивна. Водолей Това е ден, в който може да се доверите малко повече на другите. Ако не рискувате нищо сериозно предоставете инициативата на другите, а вие си починете. Риби Този петък не бързайте за нищо и за никъде. Необходимо ви е пълно спокойствие. Припряността може да доведе до неприятни грешки. ", "date": "2019.11.07", "title": "Дневен хороскоп за 8 ноември "}
{"url": "https://www.actualno.com/crime/po-kakvi-versii-raboti-prokuraturata-za-pochinalija-matros-news_1404027.html", "text": "      Здравословен проблем на матроса, несъвместим с изследването в барокамерата е най-вероятната причина за смъртта на матроса във Варна. Това става ясно от съобщение на прокуратурата, която разследва няколко версии за изненадващата смърт на 36-годишният Спас Пенчев. Повече за него можете да прочетете в       Инцидентът стана на 6 ноември около 11:45, при рутинен медицински преглед на водолазния състав на Военоморските сили. По време на изследването в барокамерата на МБАЛ-Варна е имало още трима военни, които са добре. Прегледът представлявал имитационно водолазно спускане.\r\nРазследването се ръководи от Военноокръжната прокуратура-Сливен, която проверява няколко версии за случилото се: техническа неизправност на барокамерата; заболявания на починалия, които не позволяват участие в такова изследване; нарушения, допуснати от екипа, провеждащ изследването, и при предварителната подготовка на участниците.   Другите участници в прегледа заедно с матрос Пенчев вече са разпитани  като свидетели. Прокуратурата е разговаряла и с лекаря и оператора на  хипербарната камера, които са извършвали имитационните спускания.  В момента барокамерата е запечатана, а документите за нейното техническо състояние и калибриране, както и медицинските изследвания на починалия матрос се разглеждат от разследващите. \r\nНазначена е тройна съдебно-медицинска експертиза на лекари от болница „Св. Ана“ - Варна. Чака се и хистологическо изследване на тъканите - за установяване на непосредствената причина за смъртта.\r\nПредстои назначаването на комплексна техническа експертиза относно състоянието на барокамерата и разпит на още свидетели, казват от прокуратурата.     ", "date": "2019.11.07", "title": "По какви версии работи прокуратурата за починалия матрос?"}
{"url": "https://www.actualno.com/business/goranov-koledni-dobavki-kym-pensiite-shte-ima-preizchisljavane-ne-news_1404051.html", "text": "      Очертават се коледни добавки за пенсионерите, според финансовия министър Владислав Горанов, който защитава проекта за държавен бюджет за догодина пред три комисии в парламента. Запитан в кулоарите, дали ще има коледни добавки за пенсионерите, той заяви пред журналисти: \"Коледа ще има със сигурност, за добавки – отсега като гледам изпълнението на бюджета, смятам, че няма причина да няма\". Относително далеч сме, отбеляза той и добави: \"Както вървят числата за изпълнението на приходната част, няма причина да пестим от това\".      Горанов е категоричен, че най-точното определение за Бюджет 2020 е е \"балансиран бюджет\". По думите му, макрорамката е балансирана не само във фискалния смисъл, а и в смисъл, че следва всички заложени политики още в началото на мандата в 2017 г. \"Предвидимостта и последователността мисля че е положително качество, защото това, от което страдаме най-много в определени публични политики е именно липсата на приемственост и последователност между отделните години, между отделните правителства, което не дава възможност за постигане на дългосрочни цели\", подчерта Горанов. Като пример той посочи целта за подобряване на качеството на средното образованиеq намаляване на неграмотността и връщане на децата в училище  и изтъкна, че това е възлова предпоставка за намаляване на бедността сред определени групи население.\r\nТой изтъкна, че голяма част от фискалните параметри и приоритети, заложени за 2020 година, са още от предизборната програма на ГЕРБ и конкретизира - \"увеличение на разходите за средно образование, удвояването на учителските заплати, завършването на автомагистралния пръстен с фокус върху Северна България и магистрала \"Хемус\", разбира се и един приоритет, който дойде в крачка заради решенията на НАТО и приехме план за постигане на увеличение на разходите за отбрана на 2% от БВП – общо взето приоритети, които имат нужда от дългосрочна стратегия, за да бъдат реализирани\".   Финансовият министър даде да се разбере, че няма да има преизчисляване на пенсиите. \"Самият пенсионен модел е приет с консенсус и никой не го поставя под съмнение. Той съдържа механизмите, по които пенсионните доходи да бъдат определяни и актуализирани година след година, с оглед запазване и повишаване на покупателната способност на доходите от пенсии\", категоричен е той. Дали чрез периодични ad hoc решения по отношение на пенсионния модел може да се постигне благосъстояние, неговият отговор е \"по-скоро не\".  Горанов разказа, че при съставянето на програмата на правителството на ГЕРБ за изборите през 2017 г. била направена екстраполация какъв би бил брутният вътрешен продукт (БВП) до края на мандата и тогава било преценено, че е оптимално към края на един мандат БВП да достигне 110 милиарда. \"Тази цел отдавна е преизпълнена\", подчерта той.\r\nФинансовият министър изтъкна увеличението на минималната и средната заплата и целенасочената политика чрез правителствени мерки да се натисне реалния сектор да следва политиката по доходите в ситуация, в която пазарът на труда отдавна е прегрял. \"По-високи пенсии ще имат българските пенсионери тогава, когато работещите българи имат по-високи доходи\", категоричен е финансовият министър. По думите му \"никаква друга формула не е работеща, другото е краткосрочно решение, граничещо с популизъм\". Горанов поясни, че това би означавало дестабилизиране на пенсионната система в краткосрочен период, формиране на огромни нови задължения за нея, респективно за държавата и достигане в един момент на промяна на осигурителната тежест или ограничаване на размера на пенсиите. \"Пенсионната система е така измислена, че ако се получават високи доходи в България, има и високи пенсии\", убеден е Горанов.\r\nВ отговор на критиките, че Бюджет 2020 не е съобразен с очакваната рецесия, Горанов отбеляза, че , която дава малко по-консервативни виждания за развитието на българската икономика в следващите няколко години и нахвали балансирания бюджет 2020. \"Балансираният бюджет дава удобен инструмент за плавно преминаване на кризи\", заяви Горанов. \"Ако се появи криза, тя би трябвало да се отрази най-вече на приходната част на бюджета. Балансираният бюджет дава разумен буфер през възможността за допълнителна фискална експанзия и промяна на салдото, ако са толкова неблагоприятни условията, че приходите драстично се разминат с разчетите, които сме направили предварително\", поясни Горанов. Той отбеляза, че балансираният бюджет дава възможност да отбележим разумен дефицит, в рамките на критериите определени в Пакта за стабилност и растеж.       \"Ниската задлъжнялост е още един от факторите, които и ЕК, и международните финансови институции отчитат като буфер по отношение на нашата икономика\", изтъкна още Горанов. Той добави, че като една свръхзадлъжняла държава от порядъка на над 100% от БВП, каквито за съжаление в ЕС има, ще бъде много силно наказана от пазара и доста дестабилизирана, ако се наложи дълго време или пък рязко да търси външно финансиране. Докато една малка и отворена икономика с ниска задлъжнялост има много по-голяма гъвкавост в това отношение, отбеляза още той.\r\nПомолен да коментира заложените над 2 млрд лева нов дълг, финансовият министър обясни, че са заложени всички опции, които са възможни на ниво законодателство. \"Няма да разкривам стратегията, защото е по-добре да не подготвяме предварително пазара за нашите очаквания. Когато имаш всички опции, това е по-добре за министерство на финансите, респективно за държавата, респективно за данъкоплатците, защото можеш да избираш такава пазарна стратегия, при която да получиш най-добро финансиране на най-ниска цена\", поясни Горанов. Той посочи, че това е максималния възможен лимит и увери, че правителството ще се стреми да не го използва. \"Наличието на ликвидни буфери в правителството е предпоставка за създаване на цялостно усещане за предвидимост и устойчивост. Когато има ликвидни буфери в правителството, всички шокове могат много по-лесно да бъдат абсорбирани\", добави Горанов. \"В случай, в който изведнъж рязко се наложи да се търси финансиране, тогава освен вътрешния дебат, който като се има предвид качеството на политическия живот в България, ще бъде доста екстремен, ще се добави и очакването на пазара, че ти си на зор. Тогава е скъпо\", каза още той.\r\nЗапитан дали очаква 2021 година отново да излезем на външните финансови пазари, Горанов уточни, че годишния размер ще се определя в годишния Закон за бюджета, така както следва и от Закона за държавния дълг. \"Смятам, че няма да се наложи да достигаме тези лимити, но те са максималните възможни лимити, които се предлагат от страна на правителството\", каза той. В края на краищата, подобно финансиране, ако се търси и осигурява, ще мине през разходната част на бюджета, отбеляза Горанов и увери: \"То не се взема самоцелно, то се всича за да финансира определени политики на държавата\".\r\nПо въпроса дали има опасност отново да актуализираме бюджета заради голямо еднократно плащане за военна техника или нещо друго както тази година за изтребителите, Горанов зави: \"Не смятам\" и изрази надежда големите проекти за модернизация на военноморските и сухопътните сили, да бъдат вместени в програмите, които са приети от парламента и има график с разсрочено финансиране. \"Дай Боже да ни изненада някоя голяма инвестиция. Нямам нищо конкретно предвид. Но само подобно нещо, което изисква сериозна интервенция от страна на държавата за привличане на подобен инвеститор, би ме мотивирало да подкрепя подобно решение\", завърши финансовият министър. ", "date": "2019.11.07", "title": "Горанов: Коледни добавки към пенсиите ще има, преизчисляване - не"}
{"url": "https://www.actualno.com/healthy/ananiev-predvideni-sa-sredstva-za-vsichki-bolnici-news_1404002.html", "text": "      С новия бюджет всичко е регламентирано и са предвидени средства за всички болници, не само за Александровска. Това увери здравният министър Кирил Ананиев, предаде репортер на БГНЕС.      Ананиев се надява по този начин да не се достига до продължителни протести, за каквито загатнаха по-рано днес медиците в Александровска болница.   Лекари от Александровска болница излязоха на протест заради лошите условия на труд и мизерия в помещенията за лечение на пациенти.\r\nОрганизаторите на протеста национален синдикат „Защита“ са информирали здравното министерство за лошото състояние на сградата, в която се помещават клиниките по алергология, хематология и ендокринология.  Протестиращите са уведомени, че могат да им бъдат отпуснати около 800 хиляди лева за ремонт само на две от клиниките.\r\nВ болницата работят близо 1500 души. Протестът е подкрепен и от медици, които не са членове на синдиката.   Излязохме, защото не може да продължи така заради тежкото състояние на две от отделенията в болницата. Условия, при които нито може да се работи, нито да се обучават студенти, нито да се лекуват пациенти. Протестираме заради тоталната липса на реакция от страна на здравно министерство“, коментира за БГНЕС д-р Андрей Коцев, председател на синдикалния съюз „Защита“ в болницата. Средствата, които е предвидило министерството са твърде малко и то в отговор на протеста, допълни той.    „За проблемите в болницата сме писали писма още преди една година. Предупреждавахме, че това, което се случи през август - рухването на таван в алергологията, може да се повтори. Късмет беше, че нямаше човек там и да загине“.\r\nСпоред Коцев за ремонт само на една от сградите, която се намира пред централната арка на болницата са нужни 13.5 млн. лева. “Така че предвидените 800 000 лева са напълно недостатъчни“.\r\nЛекарят смята, че министерството е забравило от години за нуждите и проблемите на „Александровска“ болница, затова и протестите ще продължат. Коцев уверява, че бунтът на медиците няма да се отрази на пациентите, които ще бъдат лекувани адекватно и в условията на протести.    ", "date": "2019.11.07", "title": "Ананиев: Предвидени са средства за всички болници"}
{"url": "https://www.actualno.com/europe/evropa-ne-e-vzela-reshenie-kak-da-otgovori-na-iran-zajavi-merkel-news_1404075.html", "text": "      Европа още не е взела решение за това как ще отговори на действията на Иран да продължи да , което е в противоречие с Договора за неразпространение на ядрени оръжия, но всяка стъпка, която Техеран прави усложнява ситуацията, заяви германският канцлер Ангела Меркел, предава Reuters, цитирани от \"Фокус\".      По-рано Иран заяви, че ще продължи да обогатява уран в своята подземна ядрена инсталация във Фордо, което отдалечава допълнително страната от сделката от 2015 г. със световните сили, от която САЩ се изтегли.   „Все още не сме взели окончателно решение“, заяви Меркел по време на съвместната си пресконференция с генералния секретар на НАТО Йенс Столтенберг.\r\n„Но с всяка стъпка, която Иран прави, ситуацията естествено става по-трудна“, добави тя.   ", "date": "2019.11.07", "title": "Европа не е взела решение как да отговори на Иран, заяви Меркел"}
{"url": "https://www.actualno.com/politics/maja-manolova-sydi-premiera-za-15-hil-leva-news_1404005.html", "text": "       е внесла до Районния съд в София искова молба срещу премиера Бойко Борисов, съобщиха от щаба ѝ. Тя е за неимуществени вреди от „неистински и опозоряващи твърдения“ . Искът е на стойност 15 хиляди лева.      \"Засегнато е доброто ми име и самочувствие на човек и политик, посветил професионалната си кариера и подчинил личния си живот в служба на обществото и хората. Клеветническите твърдения на Boyko Borissov ме възмутиха и разстроиха\" написа Манолова в профила си във Facebook.   Преди балотажа за избор на кмет на София, Бойко Борисов директно обвини Манолова, че се договаря с роми да опетнят Йорданка Фандъкова. \"Няколко групи роми ще бъдат снимани как отиват под строй да гласуват за г-жа Фандъкова\", заяви Борисов пред bTV и добави, че снимките щели да тръгнат по социалните мрежи и после да има пресконференции, за да се преобърне вота. Борисов обяви и, че за кампанията на Манолова помагал човек, който му казал преди време – когато се кандидатирал за кмет на София, че победата на изборите струвала 3 млн. лева. Името му е с \"Б\", каза премиерът, който не пожела да каже пълното име, защото щяло да се стигне до съд, но можел да се закълне. Питайте дали снощи Манолова е правила тайна среща във „Волуяк” с роми да се уточняват как да направят схемата, призова Борисов.\r\nМалко след това на която заяви, че се срамува, че Борисов е премиер и че ще си търси правата по съдебен ред.   ", "date": "2019.11.07", "title": "Мая Манолова съди премиера за 15 хил. лева"}
{"url": "https://www.actualno.com/crime/arestuvaha-dvama-za-krajba-na-darenija-i-ikoni-ot-hramovete-na-6-sela-v-rusensko-news_1404012.html", "text": "      Двама мъже са арестувани за грабежи от храмове в 6 русенски села, съобщават от МВР. При акцията са открити множество откраднати икони, църковна утвар, както и инструменти за взломяване. Задържаните са на: 45 години от гр. Опака и  49 г. от търговишкото село Водица. Те имат и предишни провинения и са  известни на органите на реда. До момента полицаите са открили и иззели   19 икони, свещници, множество инструменти за взломяване и други  откраднати вещи.      Разследването започнало след получени сигнали в областната дирекция на МВР - Русе миналата седмица. Криминалистите установили, че в периода от 24 октомври до 6 ноември тази година в църквите в русенските селата Пет кладенци, Острица, Каран Върбовка, Кацелово и Пепелина са извършени кражби.   Методът бил едни и същ. Крадците влизали със сила през вратата на храма, срязвали халките на катинарите и разбивали металните решетки. В църквата на с. Пепелина са извършени две посегателства, уточняват от МВР. \r\nОт храмовете били откраднати дарения, чиято обща стойност все още се изчислява от разследващите. В едната от църквите, събраните дарения са били около 100 лв. При акцията властите открили общо 30 броя икони, откраднати от църковни олтари, като най-голямата е с размер 110 см. Х 74 см. Били открити и църковни одежди.  Работата по документиране на цялостната престъпна дейност продължава. ", "date": "2019.11.07", "title": "Арестуваха двама за кражба на дарения и икони от храмовете на 6 села в Русенско"}
{"url": "https://www.actualno.com/politics/rumen-radev-vyrna-kandidaturata-na-geshev-video-news_1404035.html", "text": "      Президентът Румен Радев върна процедурата за главен прокурор. Това обяви той на брифинг в президентството.      Изборът на главен прокурор засяга всеки български гражданин и изисква да бъдат разсеяни всякакви съмения дали назначеният на тази длъжност ще защитава общественият интерес, правата на гражданите и върховенството на закона. Конституцията не ме задължава да мотивирам указа, с който да назначавам или връщам на Висшия съдебен съвет предложения от него кандидат. Независимо от това реших да се обърна към вас и членовете на ВСС, които избират главния прокурор. И преди съм заявявал, че очаквам истинско състезание между кандидати, а не формално изпълнение на процедурата по избор, заяви президентът.\r\nИздигането на един единствен кандидат не само че я лиши от състезателност, но и отнема от престижа и легитимността на бъдещия главен прокурор.\r\nОще повече - белег на демократичната държава е наличието на алтернативи при заемането на висши държавни длъжности. Подходът за издигането на единствен кандидат бе подкрепа напрактика от изпълнителната власт, която в лицето на министъра на правосъдието отказа да посочи друг канидат, така доведе до липсата на алтернатира, каза още Радев.  Обществото ни е особено чувствително към съдебната власт като отговорна за справедливостта и затова бъдещият главен прокурор трябва да се ползва с високо обществено доверие. Негов израз са становища от изчерпателно изброени в Закона за съдебната власт субекти - неправителствени организации, професионални организации на магистрати, висши училища и научни организации - т.е. от гражданското общество. Само такива становища подлежат на публикуване на сайта на ВСС. Въпреки това ясно законово положение, бяха публикувани множество становища от държавни институции, включително от изпълнителната власт, като МВР, ДАНС, ГДБОП. Така в разрез със закона превес над мнението на обществените организации взе масираната служебна институционална подкрепа.\r\nИзборът на главен прокурор е акт с висока обществена значимост и начинът на неговото провеждане трябва да създава доверие в обществото, а не да поражда съмнения. С тези съображения упражнявам правото си по Конституцията и връщам на ВСС предложението за назначаване на г-н Иван Гешев за главен прокурор на Република България, заключи Румен Радев.\r\nПрипомняме, че за главен прокурор с 20 гласа \"за\" и 4 \"против\" на 24 октомври. Всички 11 членове на Прокурорската колегия на ВСС се обединиха около неговата кандидатура. Според Прокурорската колегия, Гешев изцяло отговаря на законовите критерии, притежава необходимия опит и морални качества да заеме поста. Сред аргументите бе и фактът, че Иван Гешев е бил административен ръководител на Специализираната прокуратура за период, в който тя е отчела добри резултати в борбата срещу организираната престъпност и корупцията. Прокурорската колегия не видя никакви негативи в акциите на прокуратура, които някои експерти определят като твърде шумни.     на пленума главният прокурор Сотир Цацаров каза, че очаква напрежение да съпътства избора на Иван Гешев за главен прокурор на България. За днес има обявени протести както против кандидатурата, така и в подкрепа на избора. \"Това е изкуствено създадено напрежение\", смята главният прокурор. \"Напрежението и протестът е опит за политически натиск. На първите протести, когато беше открита процедурата за избор на главен прокурор, един политически лидер каза в прав текст, че това е политически натиск. Той се казва Христо Иванов\", заяви Цацаров. избора на Иван Гешев, които съпътстваха почти цялата процедура по избора му, . Във вечерта на избора му пред Орлов мост в столицата имаше палатков лагер в знак на протест. Не липсваха и контрапротести в негова защита. От този ден всички погледи бяха вперени в решението на президента Румен Радев.\r\nСега ВСС трябва да насрочи ново заседание и пак да гласува кандидатурата на Иван Гешев. Ако отново има одобрение т.е. поне 17 гласа от 25 членове на ВСС, Румен Радев е задължен да подпише указ за назначаването на Гешев за главен прокурор. Ако ли не, цялата процедура почва от самото начало - с нови номинации и съответните изслушвания. При повторно одобрение от ВСС, президентът няма законово установен срок да подпише указа т.е. би могло да се стигне до оспорване в Конституционния съд на избора и съответно да изтече мандата на сегашния главен прокурор Сотир Цацаров, който приключва в края на януари, 2020 година.   ", "date": "2019.11.07", "title": "Румен Радев върна кандидатурата на Гешев (ВИДЕО)"}
{"url": "https://www.actualno.com/crime/pochina-deteto-padnalo-ot-karuca-v-lukovit-news_1403992.html", "text": "      Почина детето, което падна от каруца в Луковит. Трагичният инцидент е станал в ромската махала в града в сряда вечерта, предаде БГНЕС.      10-годишният Персиян е идвал от ромския квартал „Изток”. Той паднал от каруцата, а конят е продължил още 150 метра надолу. Момчето беше настанено в реанимация в плевенската болница  в тежко състояние, съобщи Нова телевизия.   От началото на годината само в Луковит има два инцидента заради каруци. ", "date": "2019.11.07", "title": "Почина детето, паднало от каруца в Луковит "}
{"url": "https://www.actualno.com/europe/fon-der-lajen-ochakva-verholi-da-podkrepi-pregovorite-sys-skopie-i-tirana-news_1404076.html", "text": "      В писмо, изпратено до кандидата за комисар по разширяването Оливер Верхоли, председателят на Европейската комисия Урсула фон дер Лайен изрази очакването си той да продължи да настоява за започване на преговори със Северна Македония и Албания, предаде БГНЕС.      Практиката изисква избраният председател на ЕК да изпраща в писмена форма мисиите, по които очаква кандидатите за комисари да работят през петгодишния им мандат.\r\nФон дер Лайен изрично казва на кандидата за еврокомисар, че нейната комисия \"ще застане зад  предложението за започване на преговори със Северна Македония и Албания\".\r\nОсвен това в писмото до унгареца Оливер Верхоли тя го  призовава за „достоверна европейска перспектива“ за страните от Западните Балкани.     „Задължително е да се запази и ускори напредъкът през следващите пет години чрез система за оценка, основана на заслугите на всяка страна кандидатка, и да се поддържа надеждна перспектива за членство.“ Това стои сред задачите, за чието изпълнение ще трябва да се грижи Верхоли  в частта по разширяването към Западните Балкани.\r\nФон дер Лайен очаква той да работи за „ускоряване на структурните и институционални реформи със силен акцент върху върховенството на закона, икономическото развитие и реформата в публичната администрация“.\r\n\"Трябва също да подкрепите всички усилия в борбата срещу корупцията в региона и да подкрепите всички усилия за добросъседски отношения и решаване на двустранни проблеми\", каза избраната за председател на Еврокомисията германка.    По отношение на Турция Фон дер Лайен признава, че тези преговори вече са в застой и че Турция вече не може да отваря или затваря глави с ЕС, тъй като се е отклонила от европейските правила и ценности. ", "date": "2019.11.07", "title": "Фон дер Лайен очаква Верхоли да подкрепи преговорите със Скопие и Тирана "}
{"url": "https://www.actualno.com/politics/na-nivo-komisii-prieha-budjet-2020-popariha-nadejdite-na-bsp-za-partijnite-subsidii-news_1404079.html", "text": "      Минути преди приемането на Държавния бюджет за 2020 г. на ниво комисии БСП предложиха преразглеждане на размера на партийните субсидии в бюджетната процедура. В дискусията по макрорамката за догодина Румен Гечев направи официално предложение парламентарно представените партии и финансовия министър да проведат срещи и разговори по тази тема. „Не можем да приемем, че тя е предрешена“, подчерта Гечев и заяви, че БСП имат готовност между първо и второ четене на бюджета да дадат конкретни данни и предложения.          „Нека се изслушат още веднъж аргументите, защото тук не може да става дума за икономия от няколко милиона разходи, при положение, че много повече ще отидат в Саудитска Арабия, а в същото време партиите от опозицията ще бъдат оставени в положение на фалит“, аргументира се Гечев, настоявайки за дискусия по въпроса. „Въпросът не е само партиен, той е въпрос на демокрацията, а демокрацията е важна и за обсъждането на бюджета“, добави той.\r\nПредседателят на бюджетната комисия Менда Стоянова отбеляза, че всеки е свободен да направи своите предложения в бюджетната процедура, в която парламентът влиза от утре, но финансовият министър Владислав Горанов категорично попари очакванията на левицата.  „Ние няма да участваме в този дебат“, заяви Горанов. „Ако искате да променяте субсидиите за партиите, ние преди по-малко от няколко месеца взехме нашето решение и с мнозинството в Народното събрание го претворихме в закон, ако искате свободни сте да проведете този дебат. Ако намерите мнозинство и стане закон, ние от правителството ще се подчиним от гледна точка на фискалната рамка“, каза на представителите на левицата финансовият министър. „Не разчитайте, че ние, които го бранехме много години ще застанем пред вас като смокиново листо, ако имате други виждания по темата. Този път ще трябва вие да участвате сами в този дебат заедно с тези, които ни разнасяха по плакати, че не сме изпълнили волята на народа от един небезизвестен рефрен“, добави Горанов и уточни, че това не е упрек към проф. Гечев, а „коментар към политическата настройка на лидера на ГЕРБ по отношение на дебата за партийните субсидии\". \r\nФинансовият министър припомни - „ние бяхме една от партиите, която е страдала от защитата на тезата, че политическите партии трябва да имат достатъчно ресурси за да функционират, без да изпадат във зависимости и вметна, че не е останал с впечатлението, че кандидатите на левицата страдат от липса на ресурс за техните кампании.   Правителственият проект за Държавен бюджет за 2020 г. беше приет от трите комисии - Бюджетната, Социалната и Здравната. Той получи 13 гласа \"за\" и 7 \"против\" в Бюджетната комисия, 11 гласа \"за\", 8 \"против\" и 1 въздържал се\" в Социалната комисия и 12 гласа \"за\" и 8 \"против\" в комисията по здравеопазване.     ", "date": "2019.11.07", "title": "На ниво комисии: Приеха Бюджет 2020, попариха надеждите на БСП за партийните субсидии"}
{"url": "https://www.actualno.com/burgas/jitelite-na-burgas-prashtat-recepti-obshtinata-izdava-naj-dobrite-ot-tjah-v-kniga-news_1404033.html", "text": "      Най-интересни рецепти от Бургас ще бъдат издадени в книга. Инициативата на общината е по повод празника на града -Никулден. В съставянето на книгата може да участва всеки, който пази от своите предци интересни рецепти за приготвяне на риба или месни ястия. Срокът за изпращане на кулинарните рецепти е 15-ти ноември, на e-mail media@burgas.bg.      В новия рецептурник ще бъдат включени и отпечатани най-добрите предложения. Те ще зарадват любителите на домашно приготвена храна в навечерието на 6-ти декември, денят на свети Николай Чудотворец. Книгата ще бъде подарявана на присъстващите на градските тържества. Обичаният от рибари и моряци празник е времето, когато най-търсените и вкусни риби идват в Бургаския залив. Любимите на всички – паламуд, чернокоп и лефера са очаквани с нетърпение на празничната трапеза.  Община Бургас за първи път събра преди седем години в книга типично бургаските кулинарни ястия. Книгата беше раздадена като подарък на градския празник. Заради големия интерес рецептурникът \"Вехти бургашки гозби\" дори беше преиздаден и отново изчерпан.\r\nНовият сборник с рецепти се явява продължение на предишното издание и ще включва различни предложения.     Очакванията са книгата да стане притежание на всяка бургаска домакиня и да се увеличи броят на хората изкушени да приготвят традиционните морски рецепти. ", "date": "2019.11.07", "title": "Жителите на Бургас пращат рецепти - общината издава най-добрите от тях в книга"}
{"url": "https://www.actualno.com/business/450-mln-leva-sa-predvidenite-dogodina-ot-tol-taksi-news_1404052.html", "text": "      450 млн. лв. са предвидените през 2020 г. приходи от за използване на републиканската пътна мрежа от тежкотоварни автомобили над 3,5 тона и 296,3 млн. лв. от електронни винетки. Така постъпленията от таксите за ползване на републиканската пътна мрежа догодина ще са общо 746,3 млн. лв.      Това съобщи министърът на регионалното развитие и благоустройството Петя Аврамова днес на заседание на парламентарната Комисия по регионална политика, благоустройство и местно самоуправление.   Приходите от тол таксите ще постъпват в централния бюджет, от където ще се преразпределят към бюджета на министерството.\r\nМинистър Аврамова информира народните представители за напредъка по въвеждане в експлоатация на електронната система за таксуване. Напълно е завършен първият етап от Електронната система - таксуване на база време (електронна винетка). Приет е вторият етап от системата - таксуване на база изминато разстояние (тол такса). Тя е въведена в техническа експлоатация и е в тестови режим от 16 август.  Към момента е на финален етап процесът на определяне на тарифите и обхватът на пътната мрежа, за чието ползване ще се дължи тол такса. Предстои размерът на таксите да бъде подложен на обществено обсъждане. Въведено е 24-часово обслужване. Отворени са процедури за регистрация в регистъра на националните доставчици на услуги за електронно таксуване и сключване на договори с доставчици на услуги и процедури по вписване на доставчици на декларирани данни в публичния списък на АПИ. Изградени са общо 200 стационарни контролни точки.\r\nПроверени са 1 198 547 пътни превозни средства. Съставени са 9 067 акта и 78 061 нарушители са заплатили компенсаторна такса на място в мобилните контролни единици. Постъпилите суми от компенсаторни такси и глоби са 6 241 257 лв.   Регионалният министър посочи, че членовете на Обществения консултативен съвет са запознати с последния вариант на обхвата на републиканските пътища, за които се предлага да се плаща такса за тежкотоварни автомобили. Тя обърна внимание, че платени ще са 6050 км от републиканската пътна мрежа. Останалите 14 000 км от нея ще са безплатни за тежкотоварните автомобили, както и безплатни остават 20 000 км общинска пътна мрежа. Направихме сериозни отстъпки в обхвата на системата. Това е оптималния вариант, за да имаме средства за ремонт и изграждане на пътища, заяви Аврамова.     ", "date": "2019.11.07", "title": "450 млн. лева са предвидените догодина от тол такси"}
{"url": "https://www.actualno.com/faces/marius-kurkinski-na-50-molja-se-da-imam-oshte-vreme-da-se-ponaucha-na-oshte-jivot-i-izkustvo-news_1403885.html", "text": "                 Вашият първи филмов проект като режисьор открива тазгодишното издание на \"Киномания\". Очаквахте ли подобна покана и какво означава за вас?   Това за мен е сериозно събитие, защото още като студент съм посещавал \"Киномания\" и съм гледал филмите на големите световни режисьори. Не съм предполагал, че някоя година и с мой филм ще се открие този форум. Представители на фестивала гледаха филма в края на юни месец и решиха, че е достоен за това откриване, което много ме зарадва. Свързвам \"Киномания\" и с Крикор Азарян, което е емоционална връзка за мен, с човека, който ме  е учил на театър. Приемам го като едно първо признание за филма. Не мога все още да кажа \"успех\", далеч съм от това, но по-скоро изпитание и отговорност. Имате няколко успешни опита с разкази на Хайтов на театралната сцена. Но защо избрахте отново този автор? С какво е специален за вас? В Хайтов намерих едно много статично, но и сигурно пространство за живеене. Аскетично от излишна чувственост и капризност, защото той е много суров човек, много смел човек, аз не съм чак толкова. Започнах през 2010 г. с \"Български разкази\", продължих през 2016 г. с \"Черното пиле\", което днес има над 120 изиграни представления. Това се оказа за мен като един курс, една голяма школа при един голям автор. Тези всички години бяха като един институт, защото всяко представление е различно, театъра е живо изкуство, хората идват заради непосредствения контакт с душата на човека на сцената. Киното е нещо съвсем, съвсем различно, затова се притеснявам дали ще бъде толкова безапелационно поднесен разказа, както и театъра.    Вложихме доста труд, филмът нямаше да бъде възможен без продуцента Иван Тонев, сценариста Емил Бонев, Ars Digital Studio, подкрепата на Националния филмов център... и ето ни на, пак с Хайтов ще затворя един кръг, може пък и да продължа.  А защо точно \"Закусан свят\"?  Това е разказ написан от първо лице, обхваща целия живот на един човек, целия 20-ти век. Започнах да си представям картини и исках да го видя и в действие, да видя живота на този човек в съвсем друг вид кино разказ. Така положих усилия да определя за себе си какъв ще е жанра, начина на разказване, подредбата на епизодите, с една много солидна подготовка и една режисьорска книга, тъй като се снимаше много бързо – 3 седмици и половина, с много локации. Екипът беше опитен и успяхме да се справим. Благодарен съм на Георги Тодоров-Жози, който за мен е доайена на българското кино като художник и на Благомир Алексиев, който направи музикалната концепция на филма. Пробвахме много неща, но картината изхвърляше всякакви съвременни звучения. Сетих се за гласа на Деси Добрева, тя изгледа филма, стана и веднага влезе в студио и записа няколко вокала.\r\nКолкото и да беше трудна реализацията, снимките бяха удоволствие, защото си в планината и имаш усещане за живот. Много съм благодарен на хората в Ивайловград. Там видях една България, която мислех, че не съществува вече. Много добри хора със запазени ценности, скромни, с готовност за помощ. Благодаря на Димитър Овчаров, който беше непрестанно с нас. Това си беше и събитие за града.   Колко различен е днешният \"засукан свят\" от онзи, който ни представя Хайтов? Според мен е доста по-засукан от преди век, но това засукване е в обществен план, в това какво става между нас като хора в обществото, в душевен план. Не мога да кажа, че за всички хора е засукан, има хора с непоклатимо мислене, но има и такива, които са притиснати от обстоятелствата на времето, засукват ситуации и за себе си, и за другите. Стигнахме до там, че да не разпознаваме добро от зло – това казва и Хайтов – \"толкова е засукан този свят, че вече не можем да различим добро от зло\". Това е много опасно, в наши дни е по-осезаемо заради историческото време, технологиите и т.н. Не се оплаквам - като българин смятам, че ние сме малко изолирани в добрия смисъл на думата, сякаш сме защитени от големите световни катаклизми, въпреки че сме икономически зависими от големите сили. Да гледаме през очите на другия или да се вглеждаме повече в себе си – какво всъщност иска да ни внуши този филм? И двете са важни, но да гледаме през очите на другия – това е много трудно. Много е човешко да можеш да разбираш другия. Едва сега, на тази възраст, осъзнавам колко не съм успял да правя това, колко съм бил егоистичен. Сега разбирам колко е важно съпричастието. Но тези неща са невъзможни без вглеждането в себе си най-вече. В тази връзка – Хайтов наистина би бил много полезен днес, защото ни връща към ценностите, скромността, към отърваването от излишеството. Простички неща, които ни липсват и които обичам да си припомням. Публиката успява да се отърси от ежедневието и успява да започва да слуша гласа на автора, на този голям писател, който ги докосва. Носи им знание и съвет. Всяко негово изречение е като пословица.  Продукцията е с впечатляващ актьорски състав, включително вас в главната роля, Камен Донев, Ана Пападопулу, Велислав Павлов, Димитър Николов, Димитър Рачков... Как избрахте актьорите? Първо – много обичам тези актьори. Работил съм много с тях и са добри. Принципът ми беше да избера хора, с които съм работил поне по няколко неща в театъра, да сме прекарали дълъг репетиционен процес, защото тогава актьор и режисьор най-много се опознават. Да им имам пълно доверие, защото на снимачната площадка има скорост, идеята ми беше без много думи и обясняния, а само с предварително зададени задачи, да се получават нещата. Тоест да съм с хора, които ме разбират с половин дума. За моя радост - точно така се случваше на терена. Представяте филма в годината на вашия 50-ти юбилей. Наричат ви гениален и неповторим, но като какъв се виждате вие днес, каква е вашата равносметка? Щом съм на сцена и след представление, например на \"Черното пиле\" преди няколко дни, щом съм сцената и усетя мига, в който изкуството се случва, мисля, че е имало смисъл от този малко луд живот, несъхраняващ себе си, нещадящ близките, нещадящ приятелите. Казваш си \"абе може би пък в тая лудост има все пак някакъв смисъл\", когато видиш, че театъра продължава да се случва, да вълнува. Това е равносметката, в личен план са повечето ми проблеми, извън театъра сякаш ме няма. След години се научих как трябва да се живее, малко по-просто. Нещата са ясни, ние имаме завет какво трябва да правим на Земята, аз имам гордостта, че съм живял съвестно, с едно малко съжаление за това, че задкулисието беше много лудо, те и годините бяха такива. Нямаше как иначе, не бях научен, трябваше да се науча сам как да устоя на сцената. Иначе от възпитанието, което са ми дали родителите ми съм много благодарен, може би нямаше без него да мога да устоя на изкушенията, дивотиите и готовността, на всичко, което предлага сцената на живота. Споменахте, че извън сцената ви няма – това ли е цената, която плаща всеки велик актьор, музикант, певец...? Човек прави определени избори. Ако погледна назад в годините, моите биха могли да бъдат малко по-добри. Бих могъл да бъда малко по-съсредоточен в личен план, извън сцената. Да, има цена, с която се плаща за всичко, но не съжалявам за нищо. Няма как да не бъда благодарен за това, което ми се е случило – и на Господ, и близките ми, и на публиката. Благодарен съм, не съм очаквал толкова много радост на сцената, а дори и в живота. Продължавам и се моля за това - да имам още сили и години да се понауча на още живот, на още изкуство.   ", "date": "2019.11.07", "title": "Мариус Куркински на 50: Моля се да имам още време да се понауча на още живот и изкуство"}
{"url": "https://www.actualno.com/europe/erdogan-pak-zaplashi-che-shte-pusne-bejancite-kym-evropa-news_1404067.html", "text": "      Турция ще отвори вратите към Европа за сирийските бежанци, освен ако Европейският съюз не предостави достатъчно подкрепа за Анкара. Това заяви турският президент Реджеп Тайип Ердоган по време на пресконференция в Будапеща след срещата си с премиера на Унгария Виктор Орбан, предава Reuters, цитирани от \"Фокус\". Президентът добави, че Турция не може да носи сама отговорността за бежанците.      Анкара цели да установи „зона за сигурност“ в Северна Сирия, където Ердоган твърди, че ще засели два милиона бежанци, веднага след като той бъде прочистен от силите на „Отрядите за народна самоотбрана“ (ОНС).   ОНС са кюрдски сили, които помогнаха в борбата с „Ислямска държава“, но Анкара ги обвинява, че са сирийското крило на „Работническата партия на Кюрдситан“, обявена в Турция за терористична организация.\r\nПрезидентът на Турция многократно призоваваше Европа да увеличи подкрепата си за Анкара. По неговите думи страната му приютява над 3,5 млн. бежанци.  „Без значение дали получаваме подкрепа или не, ние ще продължим да помагаме на гостите, които сме приютили. Но ако това не сработи, тогава ще трябва да отворим вратите“, заяви Ердоган. ", "date": "2019.11.07", "title": "Ердоган пак заплаши, че ще пусне бежанците към Европа"}
{"url": "https://www.actualno.com/cinema/7-veliki-filma-koito-trjabva-da-gledate-predi-da-navyrshite-30-news_1403945.html", "text": "                  1. Едит Пиаф: Животът в розово Това е чувствената биография на френската дива , която води една дълга битка за правото да живее, пее и обича. Това е шедьовър на филмовото изкуство, изобразяващ истинската атмосфера в Париж - градът на светлината е мил и романтичен само за тези, които не го познават истински.   2. Дяволът носи Прада Светът на модата е красив и привлекателен за всяка млада жена, но отвътре е студен и жесток. Дори и най-малкият неуспех може да ви накара да слезете на дъното, защото в тази индустрия няма прошка. Лек, чистосърдечен, забавен и с обмислен сюжет, оживен от Мерил Стрийп и Ан Хатауей.          3. Усмивката на Мона Лиза Този филм ще ви запознае със стойността на достойнството, смелостта и силата на амбицията. Но това не е най-важното послание в него, а това винаги да мислите за себе си. Благодарение на всички тези уроци и на своя добре подбран актьорски състав, „Усмивката на Мона Лиза“ се оказва не просто поредната „Библия“ на феминистките, а филм с универсална стойност.  ", "date": "2019.11.07", "title": "7 велики филма, които трябва да гледате преди да навършите 30"}
{"url": "https://www.actualno.com/curious/avtobusyt-ili-kolata-davajte-news_1389944.html", "text": "             Един от ползвателте на социална мрежа призова всички, които мислят, че автобусът трябва да мине пръв, доброволно да отидат да си върнат книжките - \"там, откъдето са ги купили\".   Което, разбира се, предизвика буря от коментари във Facebook и... разнообразни тълкувания и отговори на въпроса: Кой е с предимство?     ", "date": "2019.11.07", "title": "Автобусът или колата? Давайте!  "}
{"url": "https://www.actualno.com/moresport/vijte-v-kolko-chasa-kobrata-shte-se-bie-s-bukyr-tazi-nedelja-news_1403946.html", "text": "      Най-добрият български боксьор в тежка категория ще се изправи срещу следващия си съперник на ринга в ранните зори на неделното утро. Кобрата ще се боксира срещу американеца Райдъл Букър в щата Калифорния, а българските почитатели ще трябва да застанат пред екраните по-рано от очакваното.      Двубоят между Пулев и Букър бе изместен като предпоследен в програмата на галавечерта в зала \"Чукчанси Парк\", което означава, че българинът ще се качи на ринга около 5 часа сутринта на 10 ноември.    За последно Кобрата се боксира през март, когато победи румънеца Богдан Дину с нокаут в седмия рунд. След това нашумя и големият скандал с Джени Суши, който доведе до временно отнемане на боксовия лиценз на Пулев за щата Калифорния.  Кубрат ще заложи статута си на задължителен претендент за титлата на IBF, а при победа се надява най-после да получи шанс за двубой за шампионския пояс. В момента световен шампион е Анди Руис, но в началото на декември той ще се изправи в мач реванш срещу бившия световен шампион , който може да си върне шампионските пояси.     ", "date": "2019.11.07", "title": "Вижте в колко часа Кобрата ще се бие с Букър тази неделя"}
{"url": "https://www.actualno.com/cite/teja-li-demokrati-be-te-li-se-syeshiha-s-hristo-ivanov-i-atanasov-news_1403949.html", "text": "      \"Тея ли демократи бе, те ли се съешиха с Христо Иванов и Атанасов? Искаш ли да ти кажа, Росене защо? Защото това не е градска десница.  Това е опозицията вътре в комунистическата партия, която е била. Тя сега  с нейните сателити работи.\" Така обясни коя е Мая Манолова и нейния инициативен комитет лидерът на ГЕРБ Бойко Борисов на среща на партията.      \"Трябва да спрем да ги наричаме десница. Много съм огорчен от нашите приятели (от \"Демократична България\"), но ние трябва да спрем да ги наричаме десница. Това са бившите деца, внуци на червената номенклатура. Те го показаха.\" Това беше коментарът му за решението на \"Демократична България\" да подкрепи на балотажа кандидатът, подкрепен БСП, Мая Манолова.\r\nКакво още каза лидерът на ГЕРБ Бойко Борисов за БСП, за местните избори можете да прочетете .   ", "date": "2019.11.07", "title": "Тея ли демократи, бе, те ли се съешиха с Христо Иванов и Атанасов?"}
{"url": "https://www.actualno.com/europe/ep-iskame-obsht-mehanizym-za-nabludenie-za-vsichki-strani-chlenki-na-es-news_1404056.html", "text": "      В комисията по граждански свободи, правосъдие и вътрешни работи в Европейския парламент днес следобед  имаше дебат за . Докладът за тази година за двете страни беше оповестен на 22 октомври.      Повечето от изказалите се евродепутати от всички парламентарни групи бяха на мнение, че механизмът за сътрудничество и проверка е остарял и е необходим всеобщ механизъм за наблюдение, който да обхваща всички страни-членки на общността. Механизъм с еднакви условия и еднакви критерии, подчинени на върховенството на закона.   От януари 2017 година Има нова Агенция за борба с корупцията и промени в правилата. България продължава да напредва при прилагането на препоръките по отношение на реформата на съдебната система и борбата с корупцията. Напредъкът на България е достатъчен, за да се смята, че е изпълнила поетите ангажименти. Това означава, че механизмът може да бъде преразгледан. Препоръките не покриват всички области, а само поетите ангажименти при присъединяването към ЕС. Например въпросите за свободата на медиите не са включени.\r\nПо чувствителната тема за отчетността на , България е поела ангажимент да спазва Конституцията. Продължават мерките за гарантиране на независимостта на съдебната система. Продължава и сътрудничеството на Европейския съвет по отношение на борбата с корупцията, констатират евродепутатите.  Сега комисията трябва да даде на ЕП и ЕС становище по въпроса преди официално да се преустанови действието на механизма.\r\nГрупата на ЕНП подкрепи най-категорично заключенията на ЕК за напредъка на България. При всички положения е необходимо страната да продължи с усилията в дадената посока. Успехите, които постига България са много окуражителни, според депутатите от ЕНП.\r\nДепутатите от останалите групи подчертаха напредъка на България и изразиха съжаление за изоставането на Румъния. Там, където има нещо за наблюдаване по Шенгенското споразумение, двете страни трябва да бъдат насърчени. Но механизмът трябва да се промени и да бъде много приятелски за двете страни, смятат те.       Бяха изказани възражения от страна на няколко евродепутати, че в България не е постигната медийна свобода. Цитирани бяха данните на „Репортери без граници“ и непрозрачността на разпределение на европейските средства за медиите и за селското стопанство.\r\nЕлена Йончева (ПЕС/БСП) заяви: \"Приветствам отпадането на механизма за България, надявам се да отпаднат и формалните пречки за страната ни за присъединяване към Шенгенското пространство. Приветствам създаването на всеобщ механизъм за контрол, който да обхване всички страни членки. България, уви, е номер едно по корупция и на последно по свобода на медиите“.\r\nПредседателстващият заседанието Емил Радев (ЕНП/ГЕРБ) каза в заключение: „Механизмът е удобен начин за де държат България и Румъния извън Шенгенското споразумение. Така и не стана ясно защо не бе въведен общ механизъм, който да оценява обективно всички страни-членки. Корупция има всички страни на ЕС. Най-сетне трябва да се сложи край на механизма“.\r\nПрипомняме, че в заключението на ЕК  се подчертава, че България е работила последователно, за да изпълни последните 17 препоръки на Комисията от доклада през януари 2017-та година. Комисията е на мнение, че напредъкът на България по линия на Механизма за сътрудничество и проверка е достатъчен за изпълнението на поетите ангажименти към момента на присъединяването ѝ към ЕС.\r\n\"Необходимо е България да продължи да работи последователно за превръщането на отразените в доклада ангажименти в конкретно законодателство и за трайното му изпълнение\", се казва още в документа, но се прави уточнението, че преди да вземе окончателно решение за отпадането на мониторинга, Комисията ще се консултира със Съвета и Европейския парламент.      В доклада от миналата година останаха препоръките за продължаването на съдебната реформа, борбата с корупцията по високите етажи на властта и с корупцията в по-общ план, в т.ч. на местно равнище и по границите.\r\nЗа Румъния, ЕК отбелязва, че има проблем с правосъдието и борбата с корупцията, като не са изпълнени препоръките в тези насоки в съответствие с доклада от миналата година. Развитието на ситуацията през първите месеци на 2019 година е предизвикало тревогата на комисията и Румъния не е изпълнила съответните препоръки. Има натиск върху прокуратурата и съда. Напредъкът е бавен. Ще продължим да работим в тясно сътрудничество с румънските власти, се казва в доклада. ", "date": "2019.11.07", "title": "ЕП: Искаме общ механизъм за наблюдение за всички страни-членки на ЕС"}
{"url": "https://www.actualno.com/sciencelogy/falstart-s-proekta-na-ban-za-syvremenen-dejta-centyr-news_1403916.html", "text": "      Фалстарт с проекта на БАН за изграждане на съвременен Дейта център. През юли и август месец Институтът по информационни и комуникационни технологии към БАН обяви две поръчки, чрез които от ново поколение. Проектът „Център за върхови постижения по информатика и информационни и комуникационни технологии” е на обща стойност над 24,9 млн. лв. и се финансира Оперативна програма „Наука за образование и интелигентен растеж“. Над 75% от одобрените средства са предназначени за изграждане на научна инфраструктура.      Едната от поръчките беше за доставка на система, която ще даде възможност за съхранение и обработка на петабайти (РВ) от данни, с прогнозна стойност 7,2 млн. лв. ДДС. По нея се предвиждаше закупуване и доставка на компютърна система, състояща се от двойно резервиран MDS сървър, 4 двойно резервирани OSS сървъра, 8 сървъра за работа с обща памет, запомнящи масиви на основата на твърди дискове и на SSD устройства, както и комуникационно оборудване за осъществяване на вътрешни и външни връзки на системата.   В началото на септември тя бе прекратена от възложителя с мотив, че след направена проверка в документацията за възлагане и техническата спецификация са констатирани пропуски, които не могат да бъдат коригирани без това да доведе до промяна в условията, при които е обявена процедурата. В началото на този месец за набиране на оферти по нея е пуснато ново обявление със съответните корекции.\r\nВтората поръчка беше за доставка на оборудване за лаборатория за 3D дигитализация и микроструктурен анализ с прогнозна стойност 1,7  млн. с ДДС. Разделена е на шест обособени позиции - Система за индустриална рентгенова компютърна томография; Преносима система за 3D сканиране в цвят; Преносима система за лазерно 3D сканиране; Комбинирана 3D сканираща система с висока резолюция, съчетаваща лазерно сканиране и опипващо устройство за сканиране на недостъпни за лазерния лъч части от обекта; Преносима система за 3D лазерно сканиране на големи обекти; Комбинирана система включваща електромагнитен генератор на трептения и безконтактен лазерен виброметър. Тя също обаче бе прекратена в началото на септември месец във връзка с подадена до възложителя жалба за наличие на ограничителни изисквания. След направена проверка били установени съществени пропуски, чието отстраняване би довело до промяна в условията, при които е обявена поръчката. Тази поръчка все още не е възобновена.  Целта с изграждането на съвременен Дейта център и суперкомпютърна система е България да утвърди лидерската си позиция в Югоизточна Европа в областта на високопроизводителните пресмятания.\r\nНаучно-изследователската инфраструктура ще се реализира на два етапа. Първо, изграждане на Дейта център с капацитет над 3 РВ като в един петабайт (РВ) информация се съдържат 1024 терабайта и може да побере 500 млрд. страници стандартен текст или 745 милиона флопи диска. Предвидено е също така реализиране на първия етап от лаборатория за 3D-дигитализация и микроструктурен анализ с микронна резолюция.   Вторият етап е изграждане на следващо поколение високопроизводителна изчислителна система с висока енергийна ефективност и производителност над 1 PFOP/s. Вторият етап от изграждането на Лаборатория за 3D-дигитализация включва оборудване за компютърна томография на динамични процеси със суб-микронна резолюция.    Новата инфраструктура ще бъде интегрирана в европейските електронни инфраструктури, като по този начин се осигурява достъп до ресурси в EGI и PRACE – европейски междуправителствени организации за научни изследвания и усъвършенствани компютърни технологии. ", "date": "2019.11.07", "title": "Фалстарт с проекта на БАН за съвременен Дейта център"}
{"url": "https://www.actualno.com/prasspress/obratnata-strana-na-palachinkata-razmisli-za-partijnoto-nomadstvo-news_1404086.html", "text": "      След дълги години на политическо противопоставяне с Партията-Майка, от която произлиза, пловдивската бунтарка Дани Каназирева прие предложението на ГEРБ да стане областен управител на Пловдив и да продължи борбата със статуквото, като вече ще се бори и със себе си като част от победилото статукво.      Така Каназирева очерта и затвори един житейски цикъл, връщайки се в изходната позиция, от която нахлу в политиката.\r\nТя е един от учредителите на ГEРБ още в своята младост, когато тръгва заедно със съпартийците си, водени от Бойко Борисов, да възродят България и да овладеят всички схеми.\r\nТъй като Каназирева не е по схемите, още през 2010 беше изгонена с проклятия от ГEРБ. Според нея - заради принципни позиции и несъгласие с новите форми на злоупотреба.  Според Бойко Борисов - защото Каназирева била човек на бизнесмена Георги Гергов - руски гражданин, крупен бизнесмен, панаирджия, любител на държавни и общински ресурси, домакин на срещи на високо равнище в ЦУМ. (Впрочем самият Гергов за ГEРБ обикновено е лош човек, освен когато му изпълняват разни патриотични желания).\r\nНо времето лети все по-далеко, годините минават, хората се напечелиха, ние тука с гайдите чоплим трохи.\r\nНа последните избори Дани Каназирева беше кандидат за кмет, отново силно надъхана против статуквото и гербавата същност на град Пловдив, без малко да се класира на балотаж, вкара и петима общински съветници, които най-вероятно също ще бъдат сплескани като гербови марки.    И след като близо десет години Каназирева громи ГEРБ със своята малка и местна, но принципна и безкомпромисна партия - сега внезапно бе приобщена обратно, приласкана и назначена за областен управител - позиция, от която тя ще продължи борбата отвътре.\r\nТака Дани се нареди в дългата редичка на хората, които се бориха, бориха, бориха с ГEРБ, докато Борисов не ги шибне с някоя пържолка през устата. Такива са Тома Биков - Пържолник, Антон Тодоров - Мустакатата Мумия и много други.\r\nНякои като Волен Сидеров и Николай Бареков пък вече толкова пъти са били “про” и “анти” ГEРБ, че сигурно сутрин като станат, гледат първо да си припомнят днеска гербави ли са или антигербави.\r\nДет се вика - като литне палачинката, не се знае на коя страна ще се обърне.\r\n***   Дани Каназирева, също като Дани Кирилов, произхожда от древно политико-номадско племе.\r\nПолитическите номади още от древни времена обикалят мили-драги различни партии, без да намират политически пристан. Те се люшкат в бурното море, борят се със стихиите, шумно протестират срещу неправдите и силно дъвчат със здравите си челюсти.\r\nКато волни моряци, те имат любовни тръпки на всяко пристанище. Когато се задържат в едно политическо семейство, никога не си прекъсват контактите с предишните партньори - затова често ги ползват за посредници и парламентьори, но по-ревнивите партийни членове и в*гини негодуват на почва политически принципи и обет за вярност.\r\nЗа Каназирева и новата ѝ длъжност можем да се радваме, защото тя нарече тази стъпка - “политика на диалог и уважение”.\r\nТо уважението всеки си го разбира по своему - един си уважава жената в*гинално, а комшийката ан*лно. Друг пие до умопомрачение и вика на сътрапезника си: ти мене уважжжаваш ли ме? Трети си намира уважителни причини да се държи като г*з.\r\n***\r\nИ в края на краищата - какво значение има на коя страна ще падне палачинката? Двете страни на палачинката са еднакви, то не е като монета или банкнота, че да има две страни. Така и суджукът, и хлябът, и тоягата нямат начало и хепиенд, ами имат по два равностойни края и всеки сам избира за кое от трите да се бори - за хляба, за суджука или за тоягата. Автор:  ,  ", "date": "2019.11.07", "title": "Обратната страна на палачинката - размисли за партийното номадство"}
{"url": "https://www.actualno.com/analysis/sasht-iskat-da-zapazjat-silnoto-si-voenno-prisystvie-v-germanija-news_1403917.html", "text": "      Участието на министъра на външните работи на САЩ Майк Помпео в тържествата по случай падането на Берлинската стена лично за него е пътуване във времето, пише в свой анализ Дойче веле. Помпео вече е бил там като войник. Колко дълго обаче ще продължи американското военно присъствие?      Германия не е непозната дестинация за Майк Помпео. Тогава, обаче, Германия, в която младият американски войник е служил в края на 80-те години, е била съвсем друга. Германия беше разделена на две – ориентираната към Запада ФРГ и обвързаната със Съветския съюз ГДР.   През 1986 г. Майк Помпео завършва като първенец на випуска военната академия „Уест Пойнт”. След това заминава за разделената Германия. Като войник Помпео патрулира и около Берлинската стена. През повечето време, обаче, е позициониран в казармата „Кристенсен” (Christensen Barracks) в Биндлах.\r\nСтратегически разположената база се намира само на около 70 километра от бившата вътрешна германска граница - на север Бавария граничи с Тюрингия, както и до тогавашна Чехословакия, която по онова време също е част от доминирания от СССР Варшавски договор - източния двойник на НАТО.  След обединението на Германия американските войски се изнесоха от Биндлах. Част от сградите беше съборена, а друга - превърната в жилища. Днес само името на една улица напомня за „Christensen Barracks\". Останали са и центърът за боулинг, открит от американските военни и една бензиностанция, наречена „US Cars Franken”. На мястото на бившите казарми живеят около 900 човека.\r\nПрез 1990 г., към края на Студената война, САЩ разполагат с над 200 000 войници в Западна Германия. На изток има два пъти повече съветски войници. Съветските войски там се смятаха за най-голямата армия, поддържана някога от чуждестранни окупационни сили за толкова дълъг период от време.\r\nИ докато през 1994 г. последният от тези войници напусна територията на бившата ГДР, войските на западните съюзници от НАТО в Германия драстично намаляха.       Днес на германска територия има над 35 000 американски войници, предимно в провинциите Райнланд Пфалц, Бавария, Баден-Вюртемберг и Хесен. Американските военни представляват най-големия контингент от чужди войски в Германия, следвани от британците с около 3000 войници.\r\nЗа сравнение, армията на Германия разполага с около 182 000 войника. В същото време Германия е територията, в която има най-голям брой американски военни.\r\nАмериканските войски в Германия не са само от решаващо военно значение, но представляват и важен регионален икономически фактор. Освен войниците, за въоръжените сили работят 17 000 американски и 12 000 германски цивилни служители.\r\nТъй като американските бази са разположени основно в селските райони, например военновъздушна база Рамщайн в Райнланд-Пфалц, местните политици обикновено са доволни от присъствието на американците.\r\nСлед встъпването си в длъжност американският президент Доналд Тръмп многократно поставя въпроса за тяхното присъствие там. НАТО се съгласи, че всяка страна трябва да изразходва поне 2% от своя БВП за военни нужди.      Тъй като Германия е далеч от това изискване, през юни Тръмп заплаши, че част от американските войски ще бъдат прехвърлени в Полша, която вече е достига целта от 2 %. Тогава ставаше въпрос за 1000 войници, които да бъдат прехвърлени на изток.\r\n„Много президенти помолиха най-голямата европейска икономика да плати за собствената си отбрана. Тази молба се влачи дълги години и от много правителства”, заяви през лятото Ричард Гренел - посланик на САЩ в Берлин. Вече беше достигната точката, при която трябваше да се реагира.\r\nДо заплахите се стигна, вероятно защото основната цел на присъствието на американските войски в Германия се е променила. Днес фокусът вече не е върху защитата от вражеска атака срещу Германия.\r\nВместо това САЩ ръководят предимно военни операции в Азия и Африка през германските бази и ги контролират основно през Рамщайн. Затова в обозримо бъдеще Германия изглежда незаменима. По-нататъшните инвестиции на САЩ в различни места в Германия предполагат, че американците в крайна сметка искат да се придържат към силно присъствие в Германия.  ", "date": "2019.11.07", "title": "САЩ искат да запазят силното си военно присъствие в Германия "}
{"url": "https://www.actualno.com/asenovgrad/promjana-v-systava-na-obs-asenovgrad-kmet-i-syvetnici-polagat-kletva-v-ponedelnik-news_1403771.html", "text": "      Новият общински съвет в Асеновград е с промени в състава. Според броя на валидните преференции, съответно със стойност над 7%, бе избрана Румяна Балабанова. По-късно обаче тя също входира отказ от правомощията си на общински съветник в Общинската избирателна комисия и така освободи мястото на следващия кандидат . По професия тя е специалист по нефрология и вътрешни болести. Новите представителни на местната власт и кметове на кметства в общината получиха удостоверенията си на официална церемония в късния следобед вчера.      Този понеделник (11.11.19 г.) от 14:00 ч. ще се проведе и първото заседание на Общинския съвет. То ще бъде водено от най-възрастния съветник - доктор Величка Донева. Тогава общинските съветници и новоизбраният кмет ще положат си, че ще работят в името и за благото на Асеновград. На това заседание ще бъде избран и председател на местния парламент. То ще се състои в сградата на общината в зала 601, като е със свободен достъп за граждани.    ", "date": "2019.11.07", "title": "Промяна в състава на ОбС-Асеновград, кмет и съветници полагат клетва в понеделник"}
{"url": "https://www.actualno.com/business/chetvyrtyk-denjat-za-profesionalni-sybitija-i-biznes-news_1403939.html", "text": "             Наситен с професионални събития за бизнеса в хранително-вкусовия и ритейл сектора. Именно такъв се очертава да бъде днешният ден. В следващите редове ви представяме професионалните събития, които ще се проведат в рамките на протичащите през тази седмица в Интер Експо Център – МЕСОМАНИЯ, СВЕТЪТ НА МЛЯКОТО, БУЛПЕК, САЛОН НА ВИНОТО, ИНТЕРФУД ДРИНК и #RETAIL SHOW. За интериорния дизайн През днешния ден от 12.30 до 19.30 в зала „Родопи“ на Интер Експо Център ще се проведе специализираният семинар „Интериорен дизайн и потребителско поведение в магазина“. Събитието се фокусира върху интериорния и продуктовия дизайн, връзката между дизайна на магазина, продуктовата опаковка, мърчандайзинга, ритейл маркетинга и потребителското поведение.  Сред лекторите откриваме имената на проф. Христо Кафтанджиев, който ще се спре върху дизайна на опаковките и интериорния дизайн на магазина. Йордан Кръстев ще насочи вниманието към комбинирането на реалния и виртуалния свят. Организатори са Интер Експо Център и Асоциацията на интериорните дизайнери в България (АИДБ). „От зрънцето – до хляба“ Това е наименованието на голямата инициатива през тази година на Националния браншови съюз на хлебарите и сладкарите, който е един от съорганизаторите на изложенията. Професионалната организация ще представи своя наръчник в зала „Панорама“ на международния изложбен център. В дискусионния клуб ще се включи и зам.-министърът на земеделието, храните и горите Вергиния Кръстева.      Бизнес срещи с австрийски фирми Реални възможности за бизнеса в рамките на шестте изложения разкриват условията за установяване на контакти с български и чуждестранни компании. В зала „Вихрен“ представителите на хранително-вкусовия и ритейл сектора ще могат да се срещнат с потенциални бизнес партньори благодарение на B2B срещи, организирани от Австрийското посолство у нас. Компаниите от Австрия търсят търговски представители и крайни клиенти за продукти от сферата на млекопреработвателната, месопреработвателната и вкусовата промишленост, измервателните уреди, съдове и биопродуктите.\r\nВ сайта ще откриете всичко за шестте бизнес форума – МЕСОМАНИЯ, СВЕТЪТ НА МЛЯКОТО, БУЛПЕК, САЛОН НА ВИНОТО, ИНТЕРФУД ДРИНК и #RETAIL SHOW. Изложенията, изграждащи реална платформа за представяне на иновации, създаване на бизнес контакти, възможности за навлизане на нови пазари и изграждане на бъдещите тенденции. ", "date": "2019.11.07", "title": "Четвъртък - денят за професионални събития и бизнес"}
{"url": "https://www.actualno.com/silistra/restavrirat-128-godishnata-galerija-v-silistra-s-evrosredstva-news_1403879.html", "text": "      Договор за реставрация на Художествената галерия подписа община Силистра. Изпълнител на заданието е фирма \"Парсек груп\" ЕООД – София, а договорът е на стойност близо 1,5 млн. лв. с ДДС.      Предвидена е реставрация на мансардния покрив, подмяна на дограмата, възстановяване на нарушените фасадни мазилки. \r\nСградата на Художествената галерия е недвижима културна ценност от \"местно значение\". Тя е построена през 1890-1891 г. с предназначение за педагогическо училище. Галерия е от 47 години. Повече от век тя формира визията на централното площадно пространство и е утвърден обект на културната инфраструктура в града.\r\nГалерията е двуетажна, симетрична с частично изпълнен сутеренен етаж и с високо мансардно подпокривно пространство, което е неизползваемо. Конструкцията на сградата е масивна зидана с вертикални носещи тухлени стени и дървен гредоред като междуетажни подови покрития.  Въпреки че е експлоатирана повече от един век, сградата е опазила оригиналната визия на богатата фасадна и покривна пластика, но има изменения по всички елементи. Покривът тече. Под него са наредени пластмасови съдове, които събират дъждовната вода.\r\nСъстоянието на покрива поставя сградата в тежко аварийно състояние и е предвидено възстановяване на покривните обшивки и изолации. Фасадната дограма е в лошо състояние, декоративните парапети на балконите и на кулите са в много добро състояние, но липсва китката на статуята на Прометей.     С договора се предвижда ремонт на голямата кула, две малки централни и две големи ъглови кули, решение на ново фасадно осветление, пълна реставрация на часовниковия механизъм с всички елементи, противотежести, проволки, механизъм на горно ниво и много други.\r\nРеставрацията и ремонтът се финансират с проект „Развитие на общия туризъм и възстановяване на културното наследство\", одобрен по програма Interreg Румъния-България.\r\nСрокът за изпълнение на обекта е 120 дни от откриването на строителна площадка, но не по-късно от 31.10.2020 г.\r\nИнвестиционният проект „Конструктивно укрепване, консервация и реставрация на сградата на Куклен театър – гр. Силистра“, който е част от сградата на Художествената галерия, ще бъде реализиран на по - късен етап, след управленски решения за състоянието на пристроените обеми към основната сграда.     ", "date": "2019.11.07", "title": "Реставрират 128-годишната галерия в Силистра с евросредства"}
{"url": "https://www.actualno.com/europe/polovinata-ot-musulmanite-vyv-francija-sa-tormozeni-pone-vednyj-news_1403950.html", "text": "      Около 42% от са били тормозени поне веднъж в живота си, според анкета, публикувана днес, предава БГНЕС.      Проучването, публикувано от Френския институт за обществено мнение (IFOP) твърди, че най-голяма степен на расистки тормоз се наблюдава по време на полицейски контрол, молби за работа и наемане на жилища.   Около 60% от мюсюлманските жени, които носят забрадка, заявяват, че са били тормозени поне веднъж, докато тази цифра е 44% за мюсюлманките, които не носят забрадка.\r\n24% от мюсюлманите, участвали в проучването, , този процент е 9% за немюсюлманите. 37% от носещите забрадки мюсюлманки също заявяват, че са били обиждани.  Миналия месец френският десен депутат Жулиен Одул поиска от мюсюлманка да свали воала си на среща в източен Безансон и я нападна вербално, припомня „Сабах“. Инцидентът предизвика дискусии и изявления, насочени към мюсюлманите.\r\nМиналата седмица 84-годишен мъж беше арестуван, след като простреля и рани двама души сериозно, докато се молеха в джамия в южния френски град Байон.    ", "date": "2019.11.07", "title": "Половината от мюсюлманите във Франция са тормозени поне веднъж "}
{"url": "https://www.actualno.com/sofia/600-kucheta-sa-osinoveni-ot-nachaloto-na-godinata-news_1403958.html", "text": "      От началото на 2019 година до края на месец октомври, 717 кучета от приютите на ОП „Екоравновесие” намериха нов дом, като за сравнение през цялата 2018 г. осиновените кучета са 600. За същия период кастрираните кучета са 2260, а в общинската ветеринарна клиника „Връбница“ за лечение са постъпили 286 кучета. По кампанията за кастрация на дворни кучета са кастрирани 374 кучета. Това съобщиха от пресцентъра на Столична община.      „Осиновявай, не купувай” e осиновителска кампания на ОП „Екоравновесие и Столична община за насърчаване на осиновяванията и намиране дом на кучетата, настанени в общинските приюти. Кампанията се провежда от 2017 г. и вече трета поредна година в рамките на инициативата се провеждат различни събития и мероприятия, като кучетата се извеждат извън общинските приюти на различни обществени места. По време на инициативите, всеки желаещ може да види, разходи, погали и ако желае да осинови куче от приют. Осиновяването може да се извърши веднага, на място, за което е необходимо единствено лична карта. В рамките на кампанията през 2019 г. кучета от общинските приюти бяха представени в четвъртото издание на Sofia Green Fashion Days и в два столични парка – на 8 юни в „Борисова градина“ и на 6 юли в парк „Заимов“.   Благодарение на целенасочените осиновителки кампании, които „Екоравновесие” и Столична община провеждат, ръстът на осиновяванията на кучета от общинските приюти се увеличава. Съгласно сключено споразумение за сътрудничество между Столична община и германската неправителствена организация „Щройнерхилфе Булгариен“ от 31 юли 2019 г. за осиновяване на кучета от общинските приюти в 43 кучета са осиновени в Германия.\r\nВсеки, който желае да осинови куче, може да отиде и да се запознае с кучетата от общинските приюти в с. Горни Богров, където са настанени кучета над 1 година и в кв. „Слатина“, ако иска да осинови малко кученце.   ", "date": "2019.11.07", "title": "600 кучета са осиновени от началото на годината"}
{"url": "https://www.actualno.com/balkani/micotakis-se-sreshta-s-borisov-i-zaev-v-solun-news_1403954.html", "text": "       ще се срещне в Солун с премиерите на България и Македония Бойко Борисов и Зоран Заев.      Това ще стане в рамките на форум в Солун, който ще се проведе на 14 и 15 ноември.\r\nСрещите бяха потвърдени и от кабинета на гръцкия премиер.\r\nТова ще бъде втората среща на Заев и Мицотакис, след като двамата разговаряха в Ню Йорк в рамките на Общото събрание на ООН, припомня МИА, цитирана от БГНЕС.   ", "date": "2019.11.07", "title": "Мицотакис се среща с Борисов и Заев в Солун "}
{"url": "https://www.actualno.com/music/izjivejte-uraganyt-bet-hart-news_1403868.html", "text": "       Любовта към Бет Харт е категорична. Както е категоричен нейният нечовешки и необуздан глас – съчетаващ най-дълбоката драма и най-голямата благодарност. Феновете на Бет Харт по цял свят са безрезервно влюбени в нея. „Аз не слушам Бет, аз чувствам Бет”, казват те. А който не я познава и я види за първи път на сцената, остава като поразен от мълния, приема я дирекно в сърцето си. Но не като влюбване. А като най-силната, безрезервна, драматична и фатална любов. Това е връзка завинаги!      Започнала да свири на пиано на 4 години. След като чула „Лунната соната” на Бетовен, вкъщи сама налучква нотите и я свири в продължение на месеци. Оттогава пианото става нейн спътник, бягство и спасение. Придружава я в най-тежките болки и падения до най-голямата радост от живота и триумфи. В последния си албум Бет сама акомпанира песните си на пиано. А на сцената те са съвършеното единство – уникалният глас на Бет и пианото на Бет. „В нея са се вселили Джанис Джоплин и Тина Търнар едновременно”, казва за нея звездният китарист Джо Бонамаса. Той и други легенди на китарата като Слаш, Джеф Бек и Бъди Гай споделят сцената с нея и избират нейния уникален тембър да придружава техните китари. Така Бет заедно с Джо Бонамаса създават едни от най-великите кавъри на легендарни блус и рок парчета на Led Zeplein, Тина Търнар, Ета Джеймс, The Rolling Stones. А общият албум Бет и Джобонамаса от 2018  “Black Coffee” директно застава начело на класацията на Billboard.   Номинирана е за Грами заради необичайния й тембър, станал емблема на цяло поколение почитатели на блуса, рокендрола и R&B и джаза. За нея употребяват всякакви суперлативи - „музикално чудо”, „ненадмината рок звезда”. А за последния й албум американската критика я определя като „един от най-добрите вокалисти на нашето време”. Но това не изчерпва явлението „Бет Харт”. Силата на Бет е в нейното присъствие на сцената и безкрайното отдаване на публиката – като интимен акт между нея и всеки един нейн почитател. Като за първи и за последен път. Всеки път, на всяка сцена – от най-големите които тя пълни догоре….до НДК.        Но големите аудитории изчезват и връзката отстава между теб и Бет – от първата до последната нота. Такава е бурята от емоции, драстичния й тембър, който те заковава директно в сърцето и необичайната й откровеност. Бет Харт не само пее. Тя чувства и прави музика с цялото си тяло, като правенето на любов, дори като най-див и безпаметен секс. Затова и на сцената фотографията трудно я лови – не е способна да обхване вселената от емоции.\r\nИ ако не сте виждали мъже да плачат, то точно това се случва на концертите на Бет Харт!\r\nТипична американка, директна, брутална, натурална. Откровена до болка и разказваща себе си – и на сцената, и в музиката, която сама пише – от благодарните . За последния си албум нарочно се снима без грим - такава каквато е – жена на 47. Интервютата й разтърсват и разкъсват – Бет споделя с всички най-големите си болки и падения - от алкохолизъм, наркомания, насилие и травми в детството, биполярно разстройство до изцелението и вярата в Бог. И е чудно как може Бет Харт да съществува в противоречие на всички стандарти и закони на музикалната индустрия?!\r\nЕлате на концерта й на и ще разберете! ", "date": "2019.11.07", "title": "Изживейте ураганът Бет Харт"}
{"url": "https://www.actualno.com/scene/ruskata-grupa-lube-s-ubilejni-koncerti-vyv-varna-plovdiv-i-sofija-news_1403839.html", "text": "      Само след месец емблематичната руска група „Любе“ ще зарадва българските си фенове с юбилеен концерт в морската ни столица. На 5 декември варненци ще могат да се насладят както на любимите си песни, като  “Комбат”, “Солдат”, “Там за туманами”, “Песня о звёздах”, “Позови меня тихо по имени”, така и нови песни.      Група“ Любе“ ще има концерти в още два български града- в Пловдив на 6 декември и в София на 7 декември.\r\nЛегендарната групата се състои от 6 музиканти, като неин фронтмен е Николай Расторгуев, който е и народен артист на Русия.   Създател на „Любе“ е продуцентът и композитор Игор Матвиенко. През 1987-1988 г. той създава музиката за дебютните песни по стихове на руските поети Александър Шаганов и Михаил Андреев. През същата година като постоянен лидер на групата се изявява Николай Расторгуев и на него принадлежи идеята за името на групата, което е свързано с популярното в онези години младежко движение - либерци, чиито идеи са отразени в ранните творби на групата.\r\nГрипата записва първите си песни пред 1989година– „Либерци“ и „Батька Махно“, които много бързо стават любими на хора от цял свят. Същата година започват първите им турнета заедно с „Коледни срещи“ и Алла Пугачова.\r\nГрупата „Любе“ има издадени 16 студийни албума и концерти в целия свят. През последните три десетилетия любимците на руската и българска публика, заемат челни позиции в много музикални класации,  с незабравимите си хитове, навяващи носталгия и способни да усмихнат и разплачат всеки слушател.     ", "date": "2019.11.07", "title": "Руската група „Любе“ с юбилейни концерти във Варна, Пловдив и София"}
{"url": "https://www.actualno.com/business/ek-bylgarija-gubi-tempoto-na-ikonomicheskija-si-rastej-news_1403952.html", "text": "      Според годишната икономическа прогноза на Европейската комисия (ЕК) за България, в следващите години ще има забавяне на икономическия растеж.       се очаква да достигне 3,6% през 2019 г., а след това да се забави до 3% през 2020-а. и 2,9% през 2021 година. Според предвижданията износът ще регистрира малък спад през 2019 г. и да си възвърне след това скромните темпове на растеж, в съответствие с развитието на външното търсене. Очаква се вътрешното търсене да продължи да губи известна скорост, но да остане основният двигател на растежа. По прогнози се очаква и малко подобряване на заетостта, което  се определя като на заплатите подкрепят частните разходи.   През 2019 г. съвкупните инвестиции би трябвало да имат скромно нарастване поради сравнително слабото представяне през първата половина на годината. В следващите две години се очаква инвестициите да възвърнат известна скорост, но да нарастват с умерени темпове, на фона на повишената икономическа несигурност в чужбина и до известна степен влошените перспективи за растеж.\r\nРисковете за прогнозата са главно в посока надолу, свързани с потенциално рязко и продължително влошаване на външното търсене от основните търговски партньори и вторичен ефекти от по-висока безработица и по-ниско вътрешно търсене. Временните фактори влияят и на инфлацията. Годишната инфлация се прогнозира на ниво 2,4% през тази година. Динамиката на цените е нестабилна от началото на годината, като се ускорява до 3,1% през април и намалява до 1,6% през септември. Цените на хранителните продукти  допринасят силно за инфлацията, повлияни от лошата реколта през 2018 г. и разпространението на африканската чума по свинете от началото на май 2019 г., се казва в доклада.  Инфлацията при енергоносителите беше повлияна от поскъпването на тока в средата на годината и от по-ниските цени на бензина през втората половина на годината. Инфлацията при услугите изпревари тази на общите стоки на фона на силния растеж на заплатите и фактори, характерни за услугите за обществено хранене, като по-изразена тенденция при  по-високи цени на храните. Поради постепенното отшумяване на временните фактори и по-нататъшния спад на цените на петрола, и отново да нарасне до 2,1% през 2021 година. Безработицата обаче спада до исторически нива Очаква се безработицата да отчете спад до 4,4% през 2019 -а, при 5.2% през 2018 година. През следващите две години се предвижда да спадне съответно до 4.1% и 4 на сто.\r\nПрогнозите за растеж на износа са  умерени, в съответствие с перспективите за външно търсене. Инфлацията се очаква да намалее, тъй като цените на петрола продължават да намаляват. Определя се държавният баланс да остане в излишък, а публичният дълг да продължи да намалява.   Очаква се ръстът на заплатите да остане стабилен през 2020-а и 2021-а, макар и вероятно не на нивата за тази година. Устойчиви, според доклада на комисията, се очаква да бъдат и бюджетните излишъци. Общият държавен излишък се прогнозира на 1.1% от БВП през 2019 г., по-нисък, отколкото през 2018 -а.    Таблица с числа за икономическото бъдеще на България и какви са предвижданията за ЕС като цяло - научете в ! ", "date": "2019.11.07", "title": "ЕК : България губи темпото на икономическия си растеж"}
{"url": "https://www.actualno.com/curious/tezi-4-zodii-sa-s-dusha-na-dete-news_1403887.html", "text": "      Сигурни сме, че познавате поне един човек, който е истински добър и мил с всички. Тези хора са всеотдайни, обичащи и много обичани. Често страдат заради наивността и голямото си сърце, но светът не би могъл да съществува без тях. Ако имате такъв човек в живота си, го пазете, защото е незаменим.  Астролозите определят няколко зодиакални знака, които имат душата на дете, независимо на каква възраст са. Вижте кои са те:       1. Телец Телците са много зрели и разумни. Могат да дадат съвет и да помогнат на близък във всеки момент. Умеят да разсъждават и да анализират ситуациите. В същото време носят чиста детска душа. Телците са наивни и много добродушни. Точно както децата, те се плашат изключително лесно. Страхуват се, когато им предстои важно интервю, започва нов етап в живота им или пък просто се захващат с нов проект. Когато ги видите притеснени, просто поговорете с тях и ги успокойте, сякаш говорите с малко дете. Те оценяват всеки мил жест, който някой прави за тях. 2. Скорпион   На пръв поглед изглеждат силни хора с ледено сърце. Доста често са определяни като безчувствени, но това изобщо не е така. Всъщност, Скорпионите са много крехки и раними. Те доста често действат преди да помислят, точно както децата. Представителите на този зодиакален знак са доста лесно раздразним и се сърдят като малки деца. Много лесно могат да бъдат наранени, въпреки че не биха го показали. Скорпионите носят много добри сърца. Готови са да помогнат на всеки, който има нужда, напълно безвъзмездно.  ", "date": "2019.11.07", "title": "Тези 4 зодии са с душа на дете"}
{"url": "https://www.actualno.com/curious/zodiite-koito-znajat-vsichko-news_1403905.html", "text": "                   - Представителите на този зодиакален знак израстват много рано. Още в тийнейджърските си години те се издържат сами и се грижат за себе си. Не понасят безотговорни хора, за това постоянно правят забележки и критикуват. Не го правят с цел да засегнат или издразнят околните, но често контактуването с тях е напрягащо за всички. Козирозите просто се опитват да помогнат. Дават съвети на хората около себе си, за да ги предпазят от допускането на грешки. Не могат да осъзнаят, че не всички са дисциплинирани и отговорни като тях.    - Представителите на зодиака, които истински вярват в себе си и качествата си. Девите знаят, че могат да се справят перфектно с всяка една ситуация и никой не може да промени мнението им. Още от ранна детска възраст, смятат, че са видяли всичко от живота и са готови да дават съвети на всеки около тях. Винаги казват какво е тяхното мнение, дори никой да не иска да знае. Девите често коментират животите на хора, които не познават изобщо. Не отричаме многобройните им качества, но определено има още какво да научат и тяхното мнение не винаги е правилното.         ", "date": "2019.11.07", "title": "Зодиите, които знаят всичко"}
{"url": "https://www.actualno.com/sciencelogy/tehnologika-shte-dostavja-kriptografski-sredstva-za-zashtita-na-glas-v-mvr-za-milioni-news_1403849.html", "text": "      Договор с фирма \"ТехноЛогика\" ЕАД на стойност 8 млн. лв. с ДДС подписа дирекция \"Комуникационни и информационни системи\" към МВР. Той е за доставка и конфигурация на криптографски средства за защита на глас.      Предвидено е да се купят 130 хардуерни средства за криптиране на глас, 2 броя Call Manager за защита на гласови комуникации по IP среда (VoIP), 130 IP телефона, от които 80 по стандарт TEMPEST. Заложено е и обучение на служители на възложителя за работа с криптографските средства.   Поръчката беше ограничена и кандидатите трябваше да притежават валидно свидетелство за одобрение, издадено от Органа по криптографска сигурност на България – ДАНС, за използване на средства за криптографска защита на национална класифицирана информация до ниво \"Поверително\".\r\nЕдинствен кандидат е било едноличното акционерно дружество \"ТехноЛогика\", а срокът на договора е 36 месеца.  По другата процедура - за доставка на система за защита на електронна поща, договорът е отново с единствения кандидат \"Лирекс БГ\" ООД. Той е на стойност 165 000 лв. с ДДС и включва доставка на две хардуерни устройства и 2000 лиценза за защита на електронната поща в срок от минимум 36 месеца. ", "date": "2019.11.07", "title": "\"ТехноЛогика\" ще доставя криптографски средства за защита на глас в МВР за милиони"}
{"url": "https://www.actualno.com/asenovgrad/asenovgrad-tyrsi-naj-dobrite-dela-za-izminalata-godina-news_1403770.html", "text": "      Конкурс по повод  Световния ден на доброволеца - 5 декември - ще се състои в Асеновград. В надпреварата могат да участват и да бъдат номинирани инициативи и , които са били в подкрепа на организации и групи и са реализирали инициатива с помощта на доброволци, без значение от целта и начина на организация, източниците на финансиране, броя и възрастта на доброволците. Номинираната инициатива трябва да отговаря на няколко условия.      Изисква се да е извършена от организации и/или външни лица, но да е насочена към местната общност. Каузата трябва да е реализирана в периода декември 2018 г. – декември 2019 г. Представените каузо ще бъдат оценени според значението им за хората в общността и броя на участниците. Определените, като \"най-добри\" от специално жури ще получат приз „Донка Пашкова”– на името на първата щатна библиотекарка в Асеновград, посветила голяма част от живота и дейността си на общността.   Всички номинирани инициативи ще получат грамоти. Добри дела могат да бъдат номинирани от организации и отделни лица, като за целта следва да се попълни формуляр на Градска библиотека \"Паисий Хилендарски\" в Асеновград. Предложения се приемат до 03.12.19 г. на e-mail: gbph@abv.bg. Наградите ще бъдат обявени на 09.12.19 г. на специална церемония. Организатори на конкурса са община Асеновград, Градска библиотека ”Паисий Хилендарски” и „Национален алианс за работа с доброволци”. ", "date": "2019.11.07", "title": "Асеновград търси най-добрите дела за изминалата година"}
{"url": "https://www.actualno.com/america/lejdi-gaga-otmeni-koncert-v-las-vegas-20-minuti-predi-nachaloto-mu-news_1403960.html", "text": "       отмени шоуто \"Енигма\" в Лас Вегас 20 минути преди да започне поради бронхит и синузит, съобщава \"Дейли Мейл\".      Певицата написа в Instagram: \"Имам синузит и бронхит. Чувствам се много зле и тъжна. Не исках да ви подвеждам. Но съм болна и се чувствам толкова слаба, че не мога да изляза на сцената. Обичам ви, ще ви компенсирам, обещавам.\"   Лейди Гага трябваше да излезе в Лас Вегас с шоуто “Енигма“ на 8 ноември. В момента изпълнителката работи върху шестия си студиен албум, който според нея ще се казва „Адел“. Няма информация кога ще бъде пуснат. ", "date": "2019.11.07", "title": "Лейди Гага отмени концерт в Лас Вегас 20 минути преди началото му "}
{"url": "https://www.actualno.com/america/istorichesko-nova-zelandija-reshi-0-vyglerodni-emisii-prez-2050g-news_1403872.html", "text": "      Исторически момент за Нова Зеландия и за световното законодателство в областта на борбата с климатичните промени. Страната прие закон, подкрепен от повечето партии в парламента, който ангажира нацията да намали въглеродните емисии до нула през 2050г. Така Нова Зеландия стана , която ще изпълни своите ангажименти съгласно Споразумението за климата от Париж.      Законопроектът беше приет в четвъртък следобед (7 ноември) с подкрепата на дясноцентристката опозиционна национална партия. Въпреки че нито едно от техните предложения за изменение на закона не беше прието. Гласовете се разпределиха 119 на 1, предава The Guarduan.   Със Законопроекта Нова Зеландия се задължава и да задържи глобалното затопляне под 1,5 градуса. Страната ще задели 5 милиона долара, за да се подготви за извънредни климатични ситуации и бедствия.\r\nС текстовете бъдещите правителства на Нова Зеландия се задължават да не се отклоняват от целта, а да работят за намаляването на парниковите газове.  Ще бъде създадена комисия за изменението на климата, която ще гарантира изпълнението на плана и спазването на бюджетната рамка. Нейна цел ще бъде предприемане на действия за смекчаване на последиците върху страната от климатичните промени.\r\nНейните членове трябва да разработят два плана на действие на първо време. Единият, за развитието и преминаването към биогенен метан, произвеждан от живи организми, а другият - за намаляване на парниковите газове от всички други причинители. \r\nМинистърът, отговарящ по въпросите на климатичните промени, Джеймс Шоу заяви: \"Поведохме света за ядреното разоръжаване, водихме света с правото на жените да гласуват, сега отново показваме пътя\". \"Промените в климата са определящият и важен за бъдещето въпрос на нашето поколение, който много правителства . Днес ние правим значителна крачка напред в нашия план за намаляване на вредните емисии на Нова Зеландия\".       Премиерът Джасинда Ардърн заяви, че Нова Зеландия е от \"правилната страна на историята\". Тя каза: \"Абсолютно вярвам и продължавам да стоя на позицията, че изменението на климата е най-голямото предизвикателство на нашето време.\"\r\n\"Безспорно морското ни ниво се повишава и безспорно живеем при екстремни метеорологични събития - все по-често\", продължи тя. \"Безспорно , че те ще влияят върху флората и фауната, а също и разпространението на болести и неочаквани зарази в райони, където досега не сме ги виждали.“\r\nИзпълнителният директор на Forest Bird Кевин Хейг заяви, че законопроектът е само първа стъпка. \"Сега трябва да проправим пътя към въглеродния неутралитет, който да защити и възстанови природата. Нуждаем се от конкретни, спешни, действия, за да спасим най- уязвимите видове и екосистеми.\"\r\nРешението на Нова Зеландия бе приветствано от всички природозащитни и  научни организации, работещи по проблемите на климатичните промени. Те  обявиха страната за пионер в борбата с последиците и изменението на  климата.         ", "date": "2019.11.07", "title": "Историческо: Нова Зеландия реши, 0 въглеродни емисии през 2050г."}
{"url": "https://www.actualno.com/politics/gerb-se-sybraha-chakat-borisov-da-objavi-promenite-v-partijata-video-news_1403890.html", "text": "      ГЕРБ отново е първа политическа сила и най-голямата партия в България. 803 899 гласа първа политическа сила. ГЕРБ печели в 163 общини, там имаме най-много общински съветници. БСП са трети. По отношение на общинските съветници, 80 нови общински съветници на тези избори. Кметовете на ГЕРБ отново доказаха, че са най-добрите и увеличаваме броя им от 140 на 150. Виждате картата е синя.  Така започна представянето на всички победители на местните избори от партията административния секретар на ГЕРБ Цветомир Паунов. Съпартийците са се събрали в зала Люмиер в НДК.      Очаква се по време на изказването си на форума премиерът Бойко Борисов и лидер на ГЕРБ да обяви промени в партията.    Президентът Росен Плевнелиев поздрави ГЕРБ за разгромната победа в страната. Той обаче предупреди, че доверието лесно се дава и лесно се губи. “Работете за доверие, всеки ден, всеки час”, заяви Плевнелиев. Той заяви, че са минали тежки избори и разкритикува онези, които не са дали оценка на аферата “Костинброд”.\r\n\"Аз съм дясномислещ човек, вярвам с съзиданието. Изпитах унижение от ръководството на ДБ да влезе в съюз с Мая Манолова. Знаете, че ГЕРБ няма вина за разединение на дясното. Това, което се случи на балотажа в София, сега вече си мисля, че не просто трябва да се искат оставки от ДБ, а направо да си изберат Мая Манолова за шеф и да се знае кой-кой е.\", каза още Плевнелиев.  \"За съжаление,  в Благоевград в последните четири години не се създаде нито едно добре платено работно място. Обикновеният човек е важен, перспектива за него - доходи и перспектива за децата му.\"\r\nВижте още от изказването на Плевнелиев в .    Румен Христов, председател на СДС: Поздравявам ви за изборната победа, с което доказахте, че десницата в България е първа политическа сила, каза той. По думите му останалите представители на десницата е трябвало също да бъдат тук, но след като от ДБ са подкрепили Манолова на балотажа, това означава, че вече ГЕРБ и СДС имат идеологически различия с  ДБ    Тук можете да наблюдавате на живо събитието и изказванията.   ", "date": "2019.11.07", "title": "ГЕРБ се събраха, чакат Борисов да обяви промените в партията (ВИДЕО)"}
{"url": "https://www.actualno.com/asia/pyrvijat-tovaren-vlak-ot-kitaj-za-evropa-premina-tunela-pod-bosfora-news_1403888.html", "text": "      Първият товарен влак от Китай за Европа, който пресича териториите на Казахстан, Азербайджан, Грузия и Турция, премина през тунела под Босфора, съобщава телевизия TRT, предаде БГНЕС.      Влакът \"China Railway Express\" е тръгнал от китайския град Шиан. В състава му са включени 21 вагона с обща дължина 820 м, в които се превозват 42 контейнера. Влакът трябва да измине около11,5 хиляди километра за 12 дни, преминавайки през териториите на 10 държави. Крайната дестинация на влака е Прага.   Средният транспортен коридор, известен още като „железния път на коприната”, преминава по железопътното трасе Баку-Тбилиси- Карс и през тунела при Мармарис свързва Европа с Азия. Благодарение на този маршрут се очаква разходите и времето за превозване на товари от Китай в Европа да бъдат намалени значително. ", "date": "2019.11.07", "title": "Първият товарен влак от Китай за Европа премина тунела под Босфора "}
{"url": "https://www.actualno.com/curious/tezi-4-zodii-sa-naj-golemite-samotnici-news_1403643.html", "text": "      Има хора, които постоянно са самотни. Те се чувстват неразбрани, сякаш никой не говори на техния език и не споделя мнението им. Изключително чувствителни и емоционални са, заради което приемат нещата прекалено лично. Доста често са нещастни точно поради тази причина, въпреки че не го показват. Много трудно допускат някого до себе си, защото ги е страх да не бъдат наранени. Тези хора обикновено са представители на няколко зодиакални знака.       1. Везни Това са едни от най-общителните представители на зодиака. Имат много приятели, запознават се с нови, контактуват с всеки и винаги са усмихнати и позитивно настроени, но въпреки това доста често се чувстват самотни. Това е така, защото Везните постоянно са под напрежение. Опитват се да са мили с всички, да изслушват и двете страни, да помагат. Всъщност, те не могат да бъдат напълно себе си, защото се притесняват, че ще бъдат отхвърлени от обществото. Това ги кара да се чувстват зле, рядко намират човек, който да има същото отношение към тях. Везните не могат да разберат, че има хора, които са готови да ги приемат и обичат истински, въпреки недостатъците им 2. Скорпион   Представителите на този зодиакален знак се чувстват самотни, защото поставят граници около себе си и не позволяват на абсолютно никой да ги премине. Правят това, защото не могат да се доверят на хората около себе си. Скорпионите имат точно определени принципи, които за голяма част от хората са непонятни. Ето защо те често остават неразбрани. Понякога се чувстват добре, когато са сами, сякаш са далеч от всички драми и проблеми, но има и моменти, в които се чувстват сами и неразбрани от останалите.  ", "date": "2019.11.07", "title": "Тези 4 зодии са най-големите самотници"}
{"url": "https://www.actualno.com/politics/plevneliev-namekna-che-borisov-shte-se-javi-na-prezidentskite-izbori-prez-2021g-video-news_1403907.html", "text": "      Президентът Росен Плевнелиев (2012 - 2017 г.) намекна, че премиерът Бойко Борисов ще се яви на президентските избори през 2021 г. Това стана по време на речта му по време на Националната среща на партия ГЕРБ след местните избори 2019 г.      \"Това не е последната битка. Ще ни прожектират всички една генералска  битка - ще има генералска битка между генерала президент и генерала  премиер на президентските избори през 2021 г. Според мен истинската битка  няма да е между генералите, а ще бъде на ценностите. Останете демократи  и продължете напред по пътя на европейското развитие на България\", каза Плевнелиев.   Президентът поздрави ГЕРБ за разгромната победа в   страната. Той обаче предупреди, че доверието лесно се дава и лесно се   губи. “Работете за доверие, всеки ден, всеки час”, заяви Плевнелиев. Той   допълни, че са минали тежки избори и разкритикува онези, които не са  дали  оценка на аферата “Костинброд”.\r\n\"На тези избори се говореше много за купуването на гласове , говореха го тези, които направиха Костинброд. Манолова, Слави Трифонов, президентът Румен Радев мълчат и не са дали   своята оценка какво се случи в Костинброд, а имат наглостта да говорят   за честни и почтени избори, когато някои от тях бяха основни действащи   лица в Костинбродската афера. На тези избори се говореше много за борбата с корупцията , но никой от тези, които говореха не е дал работещо решение на проблема. Президентът Радев от три години громи НС и МС ежедневно, но и до днес по  темата за корупцията не е излязъл с едно решение или идея\", заяви Плевнелиев и  припомни, че когато президентът е назначил служебно правителство,  начело с Огнян Герджиков, самият Герджиков е излязъл и казал, че върху  него е имало огромен натиск от президентската институция за задкулисни  назначения.  \"Говореше се много за едноличен режим и диктатура . Именно тези, които говорят за това, и до днес мълчат и не са дали оценка за истинския тоталитарен режи в България, под който България беше 45 години. И Радев, и Нинова, и Манолова показват зависимостите си назад във времената на комунистическия тоталитарен режим. Г-жа Нинова открива и днес паметници на Тодор Живков пред целия български народ\", не пропусна да атакува БСП Плевнелиев.\r\n\"Аз съм дясномислещ човек и вие много добре знаете това. Трудно мога да споделя унижението, което изпитах от това, ръководството на \"Демократична България\" да влезе в съюз с Мая Манолова. Това, което се случи на балотажа е повод да изразя не просто дълбокото си разочарование, а че всъщност толкова пъти се искат оставки, за да вървят напред. Направо да си изберат Мая Манолова за шеф и да се знае кой кой е в българската политика\", обърна се Плевнелиев към \"Демократична България\".   А избирателят заслужава да строи къщата си на здрави фондаменти.    \"ПП ГЕРБ е здрав фондамент . Пазете го. Останете заедно на фона на всички раздели в политиката. И не на последно място Благоевград и Видин са двата града в България с най-нисък доход на човека. Обикновеният човек е важен, перспектива за него и децата му. Това означава борба за всяка инвестиция. Истинската борба с корупцията минава през електронно управление, минава през индустриални зони, минава през усилие на всички нива да модернизираме държавата. ПП ГЕРБ постигна много през последните 13 години. Вълшебната дума беше \"Градим и надграждаме\". Не разваляйте, а градете.\", пожела на победилите кметове бившият президент.   ", "date": "2019.11.07", "title": "Плевнелиев намекна, че Борисов ще се яви на президентските избори през 2021г. (ВИДЕО)"}
{"url": "https://www.actualno.com/books/nova-kniga-razkazva-za-besarabskite-bylgari-news_1403831.html", "text": "             Българската общност в Бесарабия наброява над 200 000 души, но все още не е достатъчно позната у нас. За своето близо двувековно присъствие на територията на днешна Молдова и Украйна, потомците на нашите преселници от XIX век успяват да съхранят своя език, традиции и култура - въпреки превратностите на времето и сложната геополитическа обстановка. \r\nДо този момент темата е била обект на изследванията на историци, фолклористи и лингвисти, но малцина са разказвали за нея от първо лице.\r\n„Среща с Бесарабия“ е първата самостоятелна книга на популярния блогър и създател на платформата \"Майко мила\" – , и се издава от .  Книгата ни отвежда на вълнуващо приключение на стотици километри отвъд Дунав, където авторът ни среща с необикновени човешки съдби. Редом с това читателят получава възможност да се докосне до бита и ежедневието на бесарабските българи, да „опита“ от традиционната им кухня, представена с рецепти на дегустираните гозби, и да се запознае с тяхната музика.   Разказът ни потапя в неповторимата родна атмосфера на изненадващи за възприятията ни места като Кишинев, Болград и Одеса, уточняват още от издателството. \r\nПодобно на всяко пътуване, и това не минава без комични и напрегнати моменти, но най-важното е, че „Среща с Бесарабия“ показва живота на хората, които носят в себе си българското, макар за някои от тях България да е само далечна мечта.    Представянето на книгата ще се състои на 14 ноември, четвъртък от 19:00 ч. в столичния клуб City Stage. \r\n„Среща с Бесарабия“ се издава с любезното съдействие на фондация „Българска памет“ и вече може да бъде открита в търговската мрежа. ", "date": "2019.11.07", "title": "Нова книга разказва за бесарабските българи"}
{"url": "https://www.actualno.com/showbusiness/poslednoto-turne-na-kiss-preminava-i-prez-bylgarija-news_1403867.html", "text": "      Експлозия от рифове и летящи супергерои: ! По време на световната обиколка легендарната банда ще се сбогува със своите фенове след повече от четири десетилетия музикална история, с невероятно шоу, внушителна продукция и разтърсващи хитове!      Както американската банда вече съобщи ексклузивно на KISS Kruise преди няколко дни, турнето включва и България с впечатляващ концерт на 18 юли 2020 в Арена Армеец, съобщиха от София Мюзик Ентърпрайсис.   Рок фуриите обещават уникално шоу, включващо сценични ефекти, пиротехника, огромна сцена и невиждани светлинни ефекти! Paul Stanley, Gene Simmons, Eric Singer и Tommy Thayer ще изстрелват ракети от инструментите си, ще кръжат над феновете и ще превърнат всеки един свой концерт в незабравимо изживяване за почитатели си! Шоуто ще продължи повече от два часа, в които ще чуем рок химни като  \"I Was Made For Lovin 'You\", \"Love Gun\", \"Deuce\" и \"Rock And Roll Nite“, оформили неподражаем стил, станали любими на няколко поколения,  и белязали KISS като част от Rock And Roll Hall of Fame.\r\nТурнето END OF THE ROAD започна през януари 2019-а  във Ванкувър, Канада и премина през най-големите арени в Северна Америка, Европа и най-големите музикални фестивали. Феноменалните KISS ще приключат своята кариера както подобава – обиколката включва цели нови 75 дати през 2020! Групата споделя: „Турнето ще бъде наистина невероятен празник, за тези, които бяха с нас през всички тези години, и последен шанс за тези, които са ни пропуснали.“  На 17 юли 2021, групата основана през 1973, ще излезе на сцената за последен път в града, където всичко започна – Ню Йорк. Със световното турне END OF THE ROAD \"Demon\", \"Starchild\", \"Spaceman\", и \"Catman\" отпразнуват 45 години музикална история, с над 100 милиона продадени копия, невероятни постижения и вдъхновявайки стотици банди! ", "date": "2019.11.07", "title": "Последното турне на KISS преминава и през България "}
{"url": "https://www.actualno.com/viewpoint/gerb-prostreljaha-lidera-si-v-kraka-news_1403576.html", "text": "      Наред със звучното \"шамарче\" от загубата на почти половината райони кметове на столицата има и по-голяма такава. Ако се съди по мерилото на премиера важното на едни местни избори е броят на общинските съветници и тъй като ГЕРБ е с най-много такива и дори е качила спрямо резултатите от вота през 2015г., то тогава е безспорния победител. Загубата на кметските места в някои областни градове не е толкова важна. Напротив, дори така се получава балансът, най-сетне и другите споделят отговорността, според думите на лидера на ГЕРБ. С две думи започва да се постига Ин-Ян.      Ако приемем това мерило за водещо, а не броя на кметовете, защото те без общинските съвети са безсилни, то тогава 15% невалидни бюлетини за общински съветници е истинска катастрофа . На първи тур са гласували 3 096 696 души. Това означава, че невалидните бюлетини са около 465 хиляди или както каза Михаил Константинов, директорът на „Информационно обслужване“ АД, която отговаря за техническото обезпечаване на изборите, всеки 6-7 избирател е гласувал неправилно и вотът му не се зачита . И пак според същия невалидните бюлетини за кметове на първи тур са 4%, което е в рамките на нормалното за Европа. Без всякакво съмнение проблемът идва от преференцията , която обърква избирателите. Те зачеркват преференцията и пропускат да отбележат за коя партия.\r\nТова означава, че по-големия процент невалидни бюлетини са вероятно пуснати с желанието да бъдат подкрепени листите за общински съветници на ГЕРБ, след това идват тези на БСП и останалите партии по редичката. Може би най-малко ощетени са ДПС, които не одобряват преференциите и не стимулират гласоподавателите си да ги използват.   От данните в таблицата се вижда, че при повторно провеждане на даден вид избори с преференция, то се увеличава процента на гласоподавателите, които са се възползвали от нея и намалява процента на невалидните бюлетини. Този вот затваря втория цикъл на гласуване с преференции, т.е. два евроизбора, два парламентарни и два местни избора.   При тези данни се задава въпроса каква е причината довела до този рекорден процент невалидни бюлетини? Миналият февруари депутатите промениха бюлетините. Така листата за общински съветници партиите са с номера до 100, а преференциите започват от 101. Например четвъртият в листата за общински съветници ще е с номер 104, а 14-тия – с 114. Преди тези промени партиите, и преференциите бяха номерирани от 1 нататък. Това водеше до т.нар. феномен\"15/15\" - когато избиратели погрешно гласуват с преференция за кандидата от листата, чийто номер съвпада с номера на партията в бюлетината. Другият мотив за тази промяна беше да се затрудни организирането на контролирания вот, което е несъстоятелно.\r\nТози висок резултат на невалидни бюлетини беше предвидим за всеки, който разбира от избори и е участвал в процеса на терен. Беше ясно, че много хора ще се объркат сред толкова три цифрени числа, които трябваше да запомнят. Вярно е, че този нов начин на номериране беше проигран на последните евроизбори, но трябва да се има предвид, че на тях бюлетината е една, а не 3 или 4. Освен това всяка партия има една национална листа, избирателната активност е ниска и кампанията е национална. Интересен факт е, че идеята за новия начин на номериране е на ГЕРБ. Въпросителната в този случай е една: Каква е причината да се предложи този вариант? Некомпетентност или съвсем умишлено с цел постигане на висок процент невалидни бюлетини?! Първата възможна причина говори за некадърност, което е недопустимо след 10 години във властта, а втората е меко казано липса на политическа далновидност и въображение.    15% невалидни бюлетини вероятно радват тези, които искат възможността за пренареждане на листата да бъде премахната. Погледнато обаче през призмата на броя погубени места в общинските съвети мисля, че ГЕРБ простреляха лидера си в крака . Донякъде всъщност липсата на далновидност или пък скрити намерения на депутатите ни спаси от безкрайно умножение на , където след вота на местните избори и кмет, и всички общински съветници са от една партия. Автор:   ", "date": "2019.11.07", "title": "ГЕРБ простреляха лидера си в крака"}
{"url": "https://www.actualno.com/politics/budjetite-na-doo-i-nzok-vlizat-na-izvynredno-zasedanie-na-ns-vyv-vtornik-news_1403803.html", "text": "      На извънредно заседание на 12 ноември народните представители ще разгледат бюджетите на ДОО и НЗОК за 2020 г. До това решение се стигна по предложение на председателстващият пленарното заседание Емил Христов, предаде репортер на БГНЕС. Днес те ще бъдат разгледани от водещата Комисия по бюджет и финанси.      Заседанието ще се проведе от 13.00 ч. във вторник.     ", "date": "2019.11.07", "title": "Бюджетите на ДОО и НЗОК влизат на извънредно заседание на НС във вторник"}
{"url": "https://www.actualno.com/asia/erdogan-teroristite-ne-napuskat-bezopasnata-zona-v-severna-sirija-news_1403825.html", "text": "      \"150-те часа, определени от споразумението с Русия приключиха, но терористите не се оттеглиха от района. . Има 11 загинали днес. Трябва ли да мълчим? Разбира се, ние ще отговорим и ще приключим успешно това... Смятам да обсъдя този проблем с Путин\". Това каза Ердоган пред репортери днес, визирайки прилагането на руско-турския меморандум за Сирия, подписан с руския президент Владимир Путин, предава БГНЕС.       , че руската военна полиция и сирийските гранични служители трябва да провеждат съвместни наземни патрули и да следят за изтеглянето на кюрдските милиции от граничната зона.    ", "date": "2019.11.07", "title": "Ердоган: Терористите не напускат безопасната зона в Северна Сирия "}
{"url": "https://www.actualno.com/sciencelogy/malkite-gejmyri-v-kitaj-s-vecheren-chas-news_1403841.html", "text": "      Китайските власти въвеждат вечерен час за геймърите под 18 години. Целта е по този начин да се преборят със към компютърните игри, предаде bTV.      На всички непълнолетни играчи е забранено да играят онлайн в часовете от 22 ч. до 8 ч. сутринта. Ограниченията им не спират до тук – през делничните дни играта им се ограничава до 90 минути дневно и до три часа през уикендите и ваканциите.   Налагат се и ограничения в харченето на пари за компютърни игри. Всички геймъри от 8 до16-годишна възраст могат да харчат до 200 юана (50 лв.) за допълнителни функции в игрите. От 16 до 18 години – 400 юана.\r\nКитай е най-големият пазар за компютърни игри в света. От години държавата алармира, че геймингът вреди на здравето на младите хора. През 2018 г. беше обявен специален регулатор, който ограничава броя на навлизащите игри в страната. Същата година Китай наложи забрана за одобряване на нови игри, която продължи девет месеца и нанесе огромен удар на гейминг индустрията.  Новите правила ще важат за всички игрови платформи без изключение. ", "date": "2019.11.07", "title": "Малките геймъри в Китай с вечерен час "}
{"url": "https://www.actualno.com/business/aes-i-google-skluchiha-10-godishen-strategicheski-syuz-news_1403820.html", "text": "      Корпорация AES обяви днес, че влиза в 10-годишен стратегически съюз с Google, чрез който ще ускори ръста и прилагането на чиста енергия като използва технологията Google Cloud, за да разшири иновациите в сектора. Съюзът надгражда скорошното споразумение между Google и AES за дългосрочна доставка на възобновяема енергия за центъра за данни на Google в Чили.   Двете компании ще работят заедно за подобряване обслужването на корпоративните клиенти на енергия и за развитието на решения, които ще позволят по-широкото навлизане на чиста енергия. AES ще си сътрудничи с Google Cloud в областта на енергийния мениджмънт и възможностите за спонсориране на проекти за възобновяема енергия, които ще подпомогнат Google в изпълнението на целите му за чиста енергия в определени пазари в САЩ и Южна Америка.\r\nКато част от сътрудничеството в рамките на съюза, AES ще увеличи използването на технологията Google Cloud, за да създаде енергийната мрежа на бъдещето и да повиши нивото на удовлетвореност на своите клиенти.\r\nПартньорът на AES в областта на иновациите – Uplight, също ще използва технологията Google Cloud, за да подобри своята система за енергийни действия, да увеличи удовлетвореността на клиентите и да намали въглеродните емисии. Водещата платформа, инструменти и най-новите технологии на Google Cloud ще спомогнат за преформулирането и подобряването на начина, по който AES и Uplight предоставят решения за потребителите чрез иновативни облачни модели, анализ на данни, машинно обучение и изкуствен интелект.\r\n„AES работи със своите потребители за ускоряване на трансформацията на енергийния сектор чрез съхранение на енергия, възобновяеми източници и енергийна ефективност. Днес ние сме едни от най-големите доставчици и една от компаниите, които усилено разработват решения за възобновяема енергия в света. Горди сме, че изборът на Google се спря на нас за сформирането на този стратегически съюз. Обединявайки способностите, присъствието и опита на двете компании, ще бъдем в състояние да предоставим по-добри и по-ефективни енергийни решения“, заяви президентът и главен изпълнителен директор на AES Андрес Глуски.\r\n„Облачната технология подпомага прогресивните организации, стремящи се да поставят потребителите в центъра на техните бизнес стратегии. Заедно AES и Google Cloud ще стимулират облачните технологии, изкуствения интелект/машинното обучение и анализа на данни, за да спомогнат трансформацията на инфраструктурата на енергийната индустрия, насърчавайки по-широкото въвеждане на възобновяема енергия по целия свят“, заяви главният изпълнителен директор на Google Cloud Томас Куриан.  За да научите повече, посетете . Последвайте AES в Twitter тук: . ", "date": "2019.11.07", "title": "AES и Google сключиха 10-годишен стратегически съюз"}
{"url": "https://www.actualno.com/asenovgrad/19-godishno-momiche-se-nujdae-ot-sredstva-za-speshna-bybrechna-transplantacija-news_1403768.html", "text": "       Неврие Мехмед е жител на асеновградското село Мулдава и е бивш възпитаник на СУ \"Свети Свети Кирил и Методий\" в Асеновград. Тя е била абитуриентка през пролетта на тази година. Момичето е изправено пред сериозно изпитание. Състоянието й е тежко и се налагаше да й бъде извършена животоспасяваща операция - нужно бе да й се трансплантира бъбрек.       Поради тази причина, близките й организират кампания. Трансплантацията бе извършена в турска клиника само преди дни. По информация от нейни близки, за да бъде проведена интервенцията бе необходим превод на поне половината от сумата, което направи събирането на средствата още по-спешно.   До началото на изминалото лято Неврие Мехмед е поддържала състоянието си с медикаменти. Изведнъж обаче нещата започнали да се влошават и да се правят изследвания. Оказало се, че и двата и бъбрека отказали да функционират. Тогава лекарите съобщили на семейството, че дъщеря им нуждае от незабавна трансплантация на бъбрек. Когато разбрали за всичко това, бивши съученици на момичето се организирали и отново чрез благотворителност, едва за около два дни, събрали близо 6 000 лева.\r\n\"Надяваме се всичко да е преминало наред, но пари продължават да се събират, тъй като майка й в момента не е в състояние да работи, а бащата на Неврие е онкоболен. Предстои ѝ също дълго лечение след операцията, както и медикаментозна терапия\", обясниха част от оргазинатите . Нейни учители разказват, че Неврие е усмихнато и позитивно момиче и е била много активна в училищните инициативи и дейности. Средства в помощ за лечението на момичето се събират чрез кутии, поставени в СУ \"Свети Свети Кирил и Методий\" в Асеновград, дюнер \"Хабиби\", салон \"Писи-Хиша\" и в кафене „Стела”.  Нейни учители разказват, че Неврие е усмихнато и позитивно момиче и е била много активна в училищните инициативи и дейности. Средства в помощ за лечението на момичето се събират чрез кутии, поставени в СУ \"Свети Свети Кирил и Методий\" в Асеновград, дюнер \"Хабиби\", салон \"Писи-Хиша\" и в кафене „Стела”.\r\nБанковата сметка за дарения е следната: 0000000026459864 Валута: EUR IBAN: BG26STSA93000026459864 BIC: STSABGSF    ", "date": "2019.11.07", "title": "19-годишно момиче се нуждае от средства за спешна бъбречна трансплантация"}
{"url": "https://www.actualno.com/haskovo/zapochvat-izgrajdaneto-na-krygovo-krystovishte-po-pytja-haskovo-dimitrovgrad-news_1403823.html", "text": "      Започва изграждането на кръгово кръстовище на път I-5 Хасково – Димитровград. То ще замени съществуващото триклонно кръстовище край завода „Язаки България“ ЕООД, съобщиха от Агенция „Пътна инфраструктура“ (АПИ).      Предстои стартиране на същинските строителни работи. В момента се извършва изместване на оптични кабели и комуникации и на съществуващия водопровод. Новото кръстовище ще бъде с енергоефективно LED осветление, нови мантинели, пътни знаци и маркировка. С изграждането му ще се подобри безопасността на движението и ще се намалят до минимум предпоставките за пътнотранспортни произшествия.\r\nИзпълнител на проекта е „АБ“ АД, Хасково. Стойността на договора е 568 788,48 лв. с ДДС, а срокът е 90 дни. Строителният надзор се осъществява от МТТ „Инженеринг“.\r\nПо време на строителните дейности движението ще се осъществява двупосочно в платното, в което не се работи. Необходимо е шофьорите да карат с повишено внимание, като спазват стриктно поставената сигнализация и указанията на „Пътна полиция“.   ", "date": "2019.11.07", "title": "Започват изграждането на кръгово кръстовище по пътя Хасково-Димитровград  "}
{"url": "https://www.actualno.com/healthy/prodyljava-nejasnotata-okolo-bylgarska-firma-za-syhranenie-na-stvolovi-kletki-news_1403843.html", "text": "      Скандал се разгоря с българска фирма за съхранение на стволови клетки – стотици семейства твърдят, че са изгубили връзка с тъканната банка, след като нейната фирма-майка в Швейцария фалирала.      „Тотално бяхме изключени от всякаква комуникация и не знаем какво се случва. Разбираме впоследствие, че стволовите клетки са преместени в Полша, където още повечето от родителите нямат потвърждение, че материалът им е там и че се съхранява”, каза в интервю за bTV Доротея Дачкова.   Клиентите на фирмата разбрали за проблема през август. Както твърдят самите те – по информационен път, а не от институциите, които трябва да следят ситуацията.\r\n„Дори смея да кажа, че ние информирахме Изпълнителна агенция „Медицински надзор“ (ИАМН) за случващото се с фирмата и тъканната банка през август месец. Подадохме сигнал към тях”, разказа Васил Пасев, също родител и клиент на фирмата.  Засегнатите от проблема разказаха, че са сезирали и прокуратурата, здравното министерство и Комисията по здравеопазване, с надеждата, че ще бъдат направени законодателни промени.\r\nОт ИАМН пък настояха, че още през юни са предприели необходимите действия, а от фирмата ги уверили, че клиентите са информирани за случая.   През август месец въпросната фирма е подала и заявление, че иска да прекрати дейността си. А извършената впоследствие проверка на ИАМН констатирала нарушения.    Основното – през 2018 – 2019 г. повечето проби са поставени под карантина, тъй като не са извършени необходимите серологични изследвания.\r\nДиректорът на българската фирма Асен Пачежеив също настоя, че юни месец са били изпратени мейли на клиентите, а нарушенията не са свързани с начина, по който са взети пробите, а с това, което се случва в Швейцария. ", "date": "2019.11.07", "title": "Продължава неяснотата около българска фирма за съхранение на стволови клетки"}
{"url": "https://www.actualno.com/europe/frenskata-policija-evakuira-lager-za-migranti-v-parij-snimki-i-video-news_1403822.html", "text": "      Няколкостотин полицаи са ангажирани с евакуацията на мигрантски лагер в района на Порт дьо ла Шапел в Париж, съобщава Спутник, цитиран от БГНЕС. Преместването е започнало в 6:00 ч. местно време.           На акцията присъства и кметът на Париж Ан Идалго, както и регионалният и полицейският префекти.  Полицията трябваше да отцепи района и предупреди шофьорите за възможни смущения в движението.    Според властите и НПО между 1500 и 3000 мигранти живеят в плачевни условия на палатки в лагера близо до околовръстния път на Париж. В сряда, министърът на вътрешните работи Кристоф Кастанер пое \"ангажимента да евакуира до края на годината лагерите в североизточен Париж\". И операцията започна започнаха в четвъртък сутринта, припомня France Bleu Paris.\r\nВ 6 часа сутринта започна евакуацията и спря движението в почти целия 18 окръг на Париж и на авеню \"президент Уилсън\", в Сен Дени. Мигрантите ще бъдат откарани до временен подслон - фитнес зали или приемни центрове в Ил дьо Франс.         \"Ние не само защитаваме хората и няма да толерираме презаселване\", каза Дидие Лалемент, полицейски префект в Париж. Сега ще има постоянно полицейско присъствие, за да се предотврати връщането на мигранти в тези лагери. Предстои лагерите да се реформират и преустроят. ", "date": "2019.11.07", "title": "Френската полиция евакуира лагер за мигранти в Париж (СНИМКИ и ВИДЕО)"}
{"url": "https://www.actualno.com/europe/ilhan-kuchuk-e-novijat-postojanen-dokladchik-na-ep-za-severna-makedonija-news_1403847.html", "text": "       ще бъде докладчик на Европейския парламент(ЕП) за Северна Македония през следващите 5 години. Кючюк, който от години работи по процеса на разширяване на ЕС с държавите от Западните Балкани, е първия български политик в ЕП, който става постоянен докладчик от държава от региона.      Комисията по външни работи има водеща роля сред всички комисии на Европейския парламент .Тя е натоварена да отговаря за политическите аспекти и да формулира позицията на Парламента относно процеса на разширяване като цяло. Комисията назначава докладчици за различните страни кандидатки, които да информират Парламента за политическите, икономическите и социалните развития в съответните страни.   “Поверяването на доклада за напредъка на Северна Македония на евродепутат от България е сериозен външнополитически успех за страната ни. Това решение не е сигнал за отстъпление на държавите от Западна Европа към процеса на разширяване, а признание за напредъка, който Северна Македония постигна по пътя си към ЕС, особено по отношение на добросъседските отношения. Въпреки че , Северна Македония непрекъснато доказва, че е част от европейското семейство.“, заяви Кючюк „Допускането на подобна стратегическа грешка отворя голяма язва в региона и се надявам лидерите на ЕС да преразгледат своето решение възможно най-скоро. Предстои ни много работа през следващите 5 години. Като евродепутат от страна, която не толкова отдавна трябваше да премине през преговорите за присъединяване, добре знам, че процеса често е бюрократичен и се основава на законови разпоредби, но понякога се води и от политически настроения. Моя основна цел като докладчик е да стоя на страна от подобни политически спекулации и да оценям прогреса на Северна Македония въз основа на постигнати резултати и обективни критерии“,завърши Кючюк.\r\nДокладите се приемат от комисията по външни работи преди да бъдат приети в пленарното заседание. С акцент върху напредъка, постигнат по отношение на критериите от Копенхаген докладите формират основата на позицията на парламента относно развитието към присъединяването във всяка от страните кандидатки. Припомняме, че за България в годините на присъединяване докладчик бе Джефри ван Орден от Великобритания.   ", "date": "2019.11.07", "title": "Илхан Кючюк е новият постоянен докладчик на ЕП за Северна Македония "}
{"url": "https://www.actualno.com/america/kitaj-i-sasht-dogovoriha-poetapna-otmjana-na-mitata-news_1403846.html", "text": "      Китай и САЩ договориха поетапна пропорционална отмяна на митата върху стоки, обяви говорител на китайското Министерство на търговията, цитиран от Bloomberg.      Говорителят поясни, че размерът на отменените мита върху стоките през първата фаза от търговското споразумение, което ще бъде подписано през следващите седмици, ще зависи от съдържанието на този договор. Той нe разкри подробности.   Говорителят каза, че двете страни са провели \"конструктивни разговори\" през последните две седмици.\r\n\"Ако бъде договорена \"Фаза 1\" от търговското споразумение, съществуващите мита \"трябва\" да бъдат отменени по едно и също време от Вашингтон и Пекин със същата пропорционалност\", подчертава министерството, цитирано от други медии.  Още по темата - четете в . ", "date": "2019.11.07", "title": "Китай и САЩ договориха поетапна отмяна на митата "}
{"url": "https://www.actualno.com/asia/vlastite-v-iran-otneha-akreditaciite-na-inspektorite-na-maae-news_1403850.html", "text": "      Властите на Иран обявиха, че са отнели акредитациите на инспекторите от Международната агенция за атомна енергия (МААЕ), които следят изпълнението от страна на Техеран на Съвместния всеобхватен план за действие (СВПД) по ядрената му програма, предава AFP.      Припомня се, че миналата седмица те задействаха аларма на входа на завода за обогатяване на уран в Натанц. Проверката на входната порта на централата е „задействала аларма\", предизвикваща безпокойство за „подозрителен продукт\", се казва в съобщение на Иранската организация за атомна енергия.   Съгласно споразумението от 2015 г. между Иран и световните сили, ядрените й съоръжения подлежат на непрекъснат мониторинг от МААЕ, припомня агенция Фокус.\r\nСчитано от 6 ноември, Иран започна нова, четвърта по ред фаза на намаляване на ангажиментите си по ядреното споразумение, подписано със световните сили през лятото на 2015 г. Това обяви държавният глава на страната Хасан Роухани по-рано рази седмица.  Съгласно думите му, Техеран ще започне да използва центрофуги в съоръжението във Фордо на 6 ноември. „Четвъртата фаза (намаляване на задълженията) ще започне с инжектирането на газ в центрофугите във Фордо\", поясни иранският президент.\r\nПрекратяването на дейността в завода в планините близо до свещения шиитски град Кум беше едно от ограниченията за ядрените дейности, които Иран прие в замяна на премахването на международните санкции. Съответното бе скрепено в договора за ядрената програма на близкоизточната република, подписан през лятото на 2015 г. Миналата година САЩ обявиха изтеглянето си от сделката, след което наложиха санкции на Иран. В отговор Техеран започна поетапно спиране на изпълнение на ангажиментите си по договора.   По-рано тази седмица бе обявено също, че производството на обогатен уран в Иран е достигнало до пет килограма на ден, повече от 10 пъти над нивото отпреди два месеца, когато страната се отказа от редица ангажименти по споразумението от 2015 г. за ядрената програма на Техеран. Иран също e разработил две нови усъвършенствани центрофуги, едната от които преминава през тестове. Съответното съобщи Али Акбар Салехи, ръководителят на Иранската организация за атомна енергия.     ", "date": "2019.11.07", "title": "Властите в Иран отнеха акредитациите на инспекторите на МААЕ"}
{"url": "https://www.actualno.com/business/plamen-dimitrov-pita-zashto-shte-sybirame-po-malko-prihodi-v-haznata-kato-bvp-raste-news_1403790.html", "text": "      С две думи – увеличава се покупателната способност, но не на всички, не еднакво и не с толкова, колкото хората си представяха. Това заяви председателят на КНСБ Пламен Димитров в коментар за държавния бюджет за 2020 година.       Димитров заяви, че за следващата година се предвиждат допълнително да бъдат събрани приходи от 3,3 млрд. лева, а през последните години това перо било около и над 4 млрд. лева . Защо, попита синдикалистът. Как при равни условия събираме със 700-800 млн. лева по-малко - нали БВП расте, има развитие на икономиката, каза още той пред Нова телевизия. Димитров беше категоричен, че няма отразяване на чаканата в Европа рецесия в проектобюджета.   Трябва да има още 100 млн. лева допълнително за доходи – сега това, което се залага, ще стигне за 15% увеличение на заплатите на педагогическия персонал, не 20%, което беше договорено на ниво „министър”, посочи Димитров. Припомняме, че сега е предвидено да бъдат отпуснати 360 млн. лева. Що се отнася до здравеопазването, синдикалният лидер смята, че трябват още 5-6 млн. лева допълнително, за да се стигне до заплати от поне 900 лева месечно за медицинските сестри.\r\nПо отношение на пенсията, лидерът на КНСБ настоя минималната пенсия да е поне 250 лева, което било постижимо от 1 юли догодина, за което трябвали около 80 млн. лева – това било постижимо.  Що се отнася до детските надбавки, Димитров заяви, че от КНСБ има много предложения, но всичко по отношение на увеличение по това направление е замразено. Той предупреди и, че за енергийно бедните – 250 000 души, няма предвидени пари при бъдещо увеличение на цената на тока, което от лятото догодина можело да е 6-8%.\r\nКаква е картината на проекта за държавен бюджет за 2020 година - научете в !    ", "date": "2019.11.07", "title": "Пламен Димитров пита защо ще събираме по-малко приходи в хазната, като БВП расте"}
{"url": "https://www.actualno.com/crime/spipaha-narkodilyr-v-kostinbrod-v-moment-na-sdelka-news_1403853.html", "text": "      Криминалисти от ОДМВР- София и РУ- Костинброд проведоха вчера полицейска операция срещу наркоразпространението на територията на Костинброд. Пред частен адрес в града, в момент на покупко- продажба на наркотици на трима местни жители, , на 33 години. При последвалото претърсване на адреса са намерени и иззети: 50 пликчета с канабис; 22 пликчета и голям плик с вещество на бучки, което се оказва амфетамин; електронна везна и парична сума. В хода на оперативно- издирвателните действия е установено, че адресът се обитава от 23- годишен мъж, адресно регистриран в с. Драговищица. При извършеното претърсване на къщата са открити и иззети още две пликчета с растителна маса, както и пет боеприпаса.      За срок до 24 часа е задържан установеният на адреса 18- годишен младеж, роднина на обитателя. По случая е образувано досъдебно производство. Действията по разследването продължават под наблюдението на прокуратурата.    ", "date": "2019.11.07", "title": "Спипаха наркодилър в Костинброд в момент на сделка"}
{"url": "https://www.actualno.com/burgas/grajdanite-trjabva-da-poemat-iniciativata-ako-iskat-rekonstrukcija-na-mejdublokovite-prostranstva-news_1403848.html", "text": "      Междублоковите пространства на част от бургаските жилищни комплекси имат нужда от обновяване. На много места те са занемарени и дори опасни за преминаващите . За това сигнализира до m Петко Янчолов, който живее в комплекс „Лазур“:      “Пътеките към блоковете са правени преди 40 години и всичко е хлътнало с половин метър. Спъваме се, когато се прибираме, майките с детски колички изпитват затруднения, шахтите са полуотворени, а капаците стърчат и са опасни. Освен това почистването на градинките не е на нужното ниво. Имам предвид малките паркове в к-с „Лазур“, където листата по алеите толкова са изгнили, че са изравнили бордюрите. Така е и около пейките, където хората сядат. Виждам, че чистят в центъра на града, но трябва и тук да дойдат, във вътрешността“. потърси за коментар Димитър Бакалов, който е директор на Дирекция „Строителство“ в община Бургас:“\r\nТези подходи са част от имотите на блока и са задължение на етажната собственост. Някои управители на етажна собственост вече взеха инициативата в свои ръце и започнаха да проектират. Това важи за всички, които искат да се благоустрои районът им. Трябва да се дойде в общината, да се вземе скица. След това се наемат проектанти, които да дадат решения. Проектира се това, което хората искат да се случи в междублоковото пространство. След това отново се идва в общината в дирекция „Устройство на територията, където им казват има ли възможност да стане това което искат, съобразено ли е със закона и нормативите“.  Димитър Бакалов подчертава, че инициативата за благоустрояването на междублоковото пространство е изцяло на гражданите. Това включва озеленяване, ремонт на подстъпите към блоковете, малките пътеки и други подобрения.\r\nПарите за всичко това идват от общината, но инициативата е на хората, те трябва да започнат процеса, допълва Бакалов.\r\nТой е бил ръководител на приключилия наскоро проект „Балансирана градска среда“. Чрез него са обновени междублокови пространства в комплексите „Меден рудник“, „Възраждане“, ЦГЧ.     „Въпреки подобренията, много хора не са доволни. Едни искат пейки, други паркинг. Затова искаме инициативата да е на гражданите, те да кажат от какво имат нужда. Специалистите от общината да поставят рамката и да кажат какво може да се направи, така че да е според нормативните уредби. След това започва поетапното изпълнение на проекта. Той се одобрява и се започва работата по осъществяването му. В момента се работи около блокове 38 и 40 блок в комплекс „Изгрев“. Направен е тротоарът на блок 40 , а после влизаме и вътре в пространството“. Оказва се, че синхрон между община Бургас и жителите може да се постигне. В този случай обаче, не трябва да се чака, а да се действа. Инициативата да дойде от нуждаещите се и техните представители в блоковете – управителите на етажната собственост. ", "date": "2019.11.07", "title": "Гражданите трябва да поемат инициативата, ако искат реконструкция на междублоковите пространства"}
{"url": "https://www.actualno.com/europe/v-kiev-hvyrliha-bomba-vyrhu-kola-ima-zaginal-video-news_1403778.html", "text": "      На Брест-Литовско шосе в Киев неизвестен хвърли взривно вещество върху автомобил. Шофьорът на колата Mercedes е загинал.      Полицията издирва мотоциклетист, за който се предполага, че има връзка с инцидента.   Престъплението е извършено в 21,40 ч. местно време. Други двама, пътували в колата са ранени. Пострадала е и друга кола, която се намирала в близост, предаде РИА Новости\r\nПо информация на Dtp.kiev.ua мотоциклетист е хвърлил върху капака на колата взривно устройство и е избягал. Изданието нарича случилото се терористичен акт, но за сега няма официално потвърждение на информацията.  Украински сайтове пишат, че в мерцедеса се е движел местен предприемач, който участва в търговията с лекарства. Предполага се, че нападението е било насочено срещу него, допълва БГНЕС. \r\nЗагиналият е охранител на бизнесмена, ранените са самия бизнесмен и друг негов охранител.         ", "date": "2019.11.07", "title": "В Киев хвърлиха бомба върху кола, има загинал (ВИДЕО)"}
{"url": "https://www.actualno.com/asia/zadyrjani-sa-nad-deset-rodnini-na-al-bagdadi-news_1403854.html", "text": "       заяви, че турските сили за сигурност за задържали „двуцифрено число” роднини на ръководителя на Ислямска държава” Абу Бакра ал Багдади, съобщава РИА Новости, цитирана от БГНЕС.      „Близкото обкръжение на Ал Багдади взе нашата страна на прицел. Последно в Азаз беше арестуван мъжът на сестра му и тяхното дете, изпратени в лагер за мигранти. Ще видим, какво решение ще вземе Министерство на правосъдието. . Срещу нея също ще има процес. Броят на задържаните от Турция роднини на Ал Багдади вече е двуцифрено”, заяви Ердоган.   Заедно с жената на ръководителя на Ислямска държава е задържано и дете, роднинските връзки с което са доказани посредством ДНК-анализ.\r\nНа 27 октомври президентът на САЩ Доналд Тръмп обяви, че Ал Багдади е бил ликвидиран. По думите му, в хода на операцията на американските военни терористът се е самовзривил, но въпреки това те са успели да го идентифицират „бързо и точно”. По-късно говорителят на руското Министерство на отбраната заяви, че Русия не разполага с достоверна информация за това, че американските военни са провели операция по „поредното” унищожаване на Ал Багдади. Свързаният с ислямистите сайт Amaq съобщи, че от Ислямска държава са потвърдили смъртта на своя ръководител.   ", "date": "2019.11.07", "title": "Задържани са над десет роднини на Ал Багдади "}
{"url": "https://www.actualno.com/sciencelogy/izgodno-li-e-da-kupish-komputyr-ili-laptop-vtora-ryka-news_1403858.html", "text": "      Проведохме дълъг разговор на тема \"лаптопи втора ръка\" с представител на фирмата за употребявана компютърна техника \" \" ЕООД, чийто слоган е \"Бутик за употребявани лаптопи и компютри\". Ето какво споделиха те с нас по тази тема.   Не всяка покупка на лаптоп или компютър втора употреба е изгодна. Но това важи и за много други употребявани стоки. Който иска да е сигурен, че ще получи това, което търси, трябва да се обърне към някоя от многото фирми за компютърна техника втора ръка. Разбира се, не всички са еднакво коректни и точни. Затова потърсете информация в интернет кога е създадена съответната фирма, от кога работи в този сегмент на пазара и какви са отзивите на потребителите за нея. Още по-добре ще е, ако намерите ваши приятели, които са пазарували подобна техника и имат преки практически впечатления от този търговски сегмент. Сериозните фирми от бранша обикновено дават шест месеца гаранция. Не се подлъгвайте по много ниски цени и бомбастични обещания за много голяма гаранция. Знаем доста такива фирми, които отдавна вече не присъстват на този пазар. Това е и голямата разлика при закупуването на лаптоп (компютър) втора ръка от сериозна фирма или от незнаен продавач от някой от многото сайтове за продажби. Малко деликатно е и донякъде смело да купиш такава техника без практически никаква гаранция. Изключваме тук тези, които се смятат за спецове в тази област! При лаптопите и компютрите може да откриете определени проблеми чак след няколкодневна употреба- например нежелани ефекти от прегряване на процесор или видео карта при по-сериозно натоварване.  Лаптопите и компютрите могат да се разделят на четири основни групи според типа работа, за която са проектирани :\r\n1. За мултимедийни цели и домашна употреба\r\n2. За бизнес цели\r\n3. За тежки 3D приложения и видео обработки- това са тъй наречените работни станции (workstations). Отнася се както за лаптопите, така и за компютрите.\r\n4. За игри. И те са за домашна употреба, но игрите имат сериозни изисквания. Затова са обособени в отделен раздел. На последната група ще обърнем внимание накрая. Причината е, че фирмите за употребявани лаптопи и компютри по цял свят изкупуват такава техника от фирми, банки, организации и производствени компании, а там такава техника (за игри) просто няма. Но пък там има най-качествената техника от втора и трета група от горните раздели и тази техника е от най-утвърдените производители на такава - Dell, Lenovo, Fujitsu, HP.\r\nДа кажем и защо не обръщаме голямо внимание на първата група. Тя също не е интересна за големите фирми и организации. И има защо. Причината се нарича качество и надеждност. Понякога чуваме изрази: \"Че аз ще си купя за 500-600 лева чисто нов лаптоп или компютър\". В този порядък са и хубавите бизнес лаптопи и компютри втора ръка. Само че като нови са били с цена 2000-2500 лева, а не 500-600. И качеството им не е като на тези от 500-600 лева. Всяка ниска цена е компромис с нещо. Интересно как големите фирми, банки, учреждения не са открили този интересен сегмент от 500-600 левови лаптопи. Няма сериозен бизнес, който да прахосва пари и няма нищо случайно към кой сегмент се насочват те - бизнес лаптопи и компютри и работни станции от производители като Lenovo, Dell, HP, Fujitsu. Така че, нашият съвет е да се ориентирате към бизнес моделите и работни станции втора употреба на посочените по-горе производители. Много са надеждни и още дълги години ще ви служат вярно, ако се отнасяте добре с тях.\r\nЩе обърнем специално внимание на сегмента работни станции (workstations). Това без никакви уговорки са най-качествените лаптопи и компютри. Тук всъщност са най-изгодните покупки на лаптопи или компютри втора ръка. Лаптопите mobile workstations като нови се движат като цена в диапазона 4-5-6 хиляди лева, а като втора употреба на три-четири години са в диапазона 900-2000 лева и са с огромен ресурс за ползване. Още по-фрапираща е разликата при компютрите работни станции. Тук ще намерите мощни на цени 800-2500 лева, които като нови само преди няколко години са стрували 5-10-15 хиляди лева. И ако не бяха тези мощни компютри втора ръка, то много добри професионалисти в България, нямаше да могат да си позволят тези така необходими им в работата съвременни технологии.  Всъщност компютрите работни станции могат да се използват и в сегмента компютри за игри. Работните станции най-често са със специализираните процесори Intel Xeon. По-подходящи за игри са процесорите Intel Core i5 или Core i7. Има и работни станции с процесори Core i7, с много надеждно захранване, които се нуждаят само от поставянето на подходяща видео карта за да станат чудесен геймърски компютър.\r\nПри лаптопите работни станции е доста по-сложно. Там не е възможно или е неизгодно да се подменя видео картата, така че трябва да се съобразявате с наличните параметри на лаптопа, който избирате. Промени при лаптопите се правят главно при паметта или хард диска/ SSD-то.\r\nНай-голямо е разнообразието при . Доста голямо е и разнообразието при цените. Те се движат в диапазона от около 250 лева до 800 лева и зависят както от параметрите на лаптопа, марката (производителя), така и от годината на производство. Колкото са по-нови и по-мощни, толкова са по-скъпи. Тук попадат сериите ThinkPad на Lenovo (моля не бъркайте с IdeaPad), Latitude на Dell (не бъркайте с Vostro или дори с XPS), Lifebook на Fujitsu и Elitebook на HP .\r\nИ накрая, как да отговорим на въпроса от заглавието. Да, ние смятаме, че е изгодно. Още по-точно когато компютърната техника втора ръка е от доказани производители (световно признати) и доказали се фирми за употребявана компютърна техника, определено си струва. И това всъщност не важи само за България. Това е голям световен бизнес. Също като бизнеса с употребявани коли, от който всички разбираме. ", "date": "2019.11.07", "title": "Изгодно ли е да купиш компютър или лаптоп втора ръка?"}
{"url": "https://www.actualno.com/sciencelogy/kalifornija-podgoni-facebook-news_1403702.html", "text": "      Американският щат Калифорния разследва интернет гиганта Facebook от година и половина, предаде БГНЕС, позовавайки се на Reuters.      От документите по делото става ясно, че Калифорния обвинява Facebook във възпрепятстване на правосъдието, като компанията отказвала да сътрудничи на проверка за търговските ѝ практики. От Facebook не коментираха новината.   Проверката е поредната лоша новина за компанията на Марк Зукърбърг, срещу която вървят дела и проверки в 47 американски щата. Ню Йорк и Небраска са сред тези, които обвиняват Facebook и други интернет гиганти в монополни практики, излагане на риск личните данни на потребителите и умишлено повишаване на цените на рекламата.\r\nРазследването в Калифорния започнало през 2018 г., след скандала \"Cambridge Analytica\", но се разширило и прераснало в проверка дали Facebook не нарушава законите на щата, като подвежда потребителите и не спазва собствените си правила за достъп на външни компании до данните на гражданите.  Миналата година стана ясно, че Facebook неправомерно е предоставил данни, принадлежащи на 87 милиона техни потребители, на британската компания за анализи на данни Cambridge Analytica. Сред клиентите на тази фирма беше и предизборната кампания на Доналд Тръмп.\r\n\"Ако Facebook бяха отговорили на законното ни искане да получим информация какво са предоставили на трети страни, сега нямаше да обявяваме това разследване и да водим този разговор\", каза главния прокурор на Калифорния Ксейвиър Бесера на репортери.   Документите по делото представят Facebook като компания, която позволява на разработчиците на интернет приложения да имат достъп до данните на потребители, които не би трябвало да се споделят.    Какво беше началото на скандала \"Cambridge Analytica\" - припомнете си в ! ", "date": "2019.11.07", "title": "Калифорния подгони Facebook"}
{"url": "https://www.actualno.com/asenovgrad/borbata-s-nezakonnoto-stroitelstvo-rodi-prikazka-snimka-news_1403761.html", "text": "      Дългогодишният учител от Асеновград Ани Шенкова се свърза с екипа на по повод сигнал за в непосредствена близост до дома ѝ. Поради тази причина на Ани ѝ хрумнала идеята да напише приказка, в която иронично да опише случващото се. Целта на асеновградчанката била повече хора да се запознаят с личната й ситуация и да помогне на други, пострадали от същото.      Публикуваме приказката на Ани Шенкова без редакторска намеса.       Всяка приказка започва с „Имало едно време …“. Аз, читателю, искам да ти опиша приказка за една община и работещите в нея джуджета, но не в миналото, а в чудния днешен свят. Осем години Велможата Караиван Аслан заедно с неговата кохорта се упражняват как да прецакат законите и да покажат на жителите на Иванасеновград , че  няма институция, която да ги засегне и санкционира. Какво е да си кмет!?! Малкият мижав жител на града, след като търпял множество издевателства от свои роднини в съсобствен поземлен имот, решил да пита Велможата законно ли е върху покрив на „едноетажна стопанска постройка“, отразена като „селскостопанска сграда“ по КК на Иванасеновград, да се изградят стая и съоръжение барбекю-пещ. Дошли представилите на  Велможата и умно поклатили глави – „Не. Не е редно!\r\nСтроителството е от 2014 г., няма строителни книжа и е незаконно!“ Издал Велможата две заповеди за премахване на незаконните строежи, но те в съзвучие със способностите и компетентността на служителите му били написани с пропуски. Ти се чудиш, читателю, какво толкова като има пропуски в  заповедите за премахване? Защото по този начин джуджета хем са отговорили на съвременните изисквания по закон, хем са създали  възможност заповедите въобще да не бъдат изпълнени. И така, Велможата реагирал ли е на незаконно строителство – ДА! Незаконното строителство ще остане ли – ДА! По този начин Бащицата в едната си ръка държи Жезъла на справедливостта, а с другата играе барбут с Дявола. Заповедите на Велможата били обжалвани пред кадията. За съоръжението барбекю-пещ - на съдебното заседание в Административния съд юридическият съветник на Велможата Марче Петрова – Мариянова не се явила и не представила становище, относно обжалването на заповедта на началника си.\r\nПо свидетелски показания, в които се посочва, че „това си го е имало още от 1975 г.“, съдът приел, че заповедта на кмета трябва да се отмени, защото последният не е изяснил всички обстоятелства. И ето голямото вълшебство – съоръжението барбекю–пещ е построено върху плоския покрив на незаконноизградена сграда, чието строителство е узаконено през 2005 г., като строеж „едноетажна стопанска постройка шеста категория“. Не съществуват и никога не са съществували проекти за изграждането и монтирането на наличното съоръжение. Така както Преподобна Стойна се е въздигала, така в града, наречен Преподобен Йерусалим, някои „умни глави“ са приели, че едно съоръжение близо 30 години е стояло въздигнато, докато под него се отлее плоча и никой не е нарушил закона.    Това чудо бих желала Велможата Караиван Аслан да ме допусне да го опиша като лично свидетелство за чудо в паметната книга на община Иванасеновград. За другата му заповед – Върховните кадии (ВАС) взели, че потвърдили ирадето му, с което му създали още куп неприятности. Ами сега?... Малките работливи джуджета Мариянова и Айна Калева услужливо започнали да работят. Постарали се да напишат  покана. С нея те приканили инициативния самостроител доброволно сам да премахне постройката. И много искали да го открият, за да го кандърдисат да прояви добра воля. Обаче в продължение на месеци (близо година) не могли да го намерят, а той бил служител на държавата и общината. Велможата му плащал и често с двете работливки си пиели кафето заедно… Това го нямало никъде в законите, но всички се надявали да сработи. Та белким поканата бъде приета…   Наложило се областният управител да ориентира джуджета. Той им казал, че ако залепят поканата на място и заснемат, това ще се приеме за връчване. Тогава двете малки работливки решили да направят следното: залепили поканата, заснели я и посъветвали собственика да демонтира нещо от строежа. Останала горката стая покрита без стъкла и входна врата, но се успокоявала, че поне рамките на прозорците и вратата си стоят и всяка вечер си повтаряла „Нищо няма да се случи!“ Не минало много време и на 09.01.2019 г. двете работливки посетили строежа и съставили протокол без чужда намеса, според който въпросното помещение уж доброволно било премахнато.\r\nТака, читателю, ако трябва да събаряш незаконен строеж и живееш в Иванасеновград, демонтираш дограмата, сприятеляваш се с работещите в общината и…. пей сърце!!! ..... И пак си го имаш строежа… Не ти трябва да одобряващ план, в който да посочваш къде ще изхвърляш отпадъците и прочие законови дертове. Не ти трябва да наемаш някой да ти събаря, премахва, извозва. Не ти трябва да плащаш такси и да се главоболиш за каквото и да било… Кандърдисаш ли джуджетата да протоколират премахването – всичко е наред!!! Няма кой да се осъмни в техния протокол, нито да дойде на място да провери!!!! Тъй като малкият жалък жител на Иванасеновград наивно вярвал, че институциите могат да проверяват и установяват факти, се обърнал към държавата (в лицето на  ДНСК). Поискал той да се провери незаконно построеното в съсобствения му имот. Притиснати от обстоятелствата, че в пет писма ДНСК разпорежда кметът да разпореди проверка по изнесените сигнали, двете работливки дошли на 20.06.2019 г. в 10:05 ч. в имота. Срещнали се със собственичката на въпросната стая и майка й. Срещата се състояла в същата стая, за която направили протокол, че вече не съществува. Най-вероятно пили кафе радушно и щастливо си хортували. Визитата завършила в 10:25 ч. Наложило се да се отговаря на областния управител защо Велможата бездейства. В писмото отговор до областният управител било посочено, че е направена „проверка по документи“. Читателю, може ли да се проверяват документи за незаконно строителство? Строителството е незаконно именно, защото е без строителни книжа!!!\r\nНа 05.08.2019 г. Айна Калева изготвила писмо до областния управител, в което спокойно и уверено твърдяла, че въпросният строеж е премахнат доброволно и има съставен протокол за това от 09.01.2019 г. И до сега работливите джуджета на общината не са направили проверка на незаконното строителство в имота на малкия жалък жител по многобройните му сигнали (от 2014 г. досега). Защото Велможата не им бил разпоредил. Ти, читателю, вярваш на приказките, че джуджета работят…. За съжаление, на всички обитатели на град Иванасеновград всеки служител на общината може да  прави по свое усмотрение проверки, протоколи, да издава удостоверения или становища, да се произнася компетентно по въпроси, които не са от компетентността му и да участва в комисии, в които са се самосъбрали… Нито една проверка, извършена в имота на малкия жалък жител, няма разпореждане за нея. Никой не е посочил целите, лицата, които трябва да я осъществят, срокове и т.н. „Проверяващите“ не са си направили труда да  изяснят кои са истинските собствениците на имота, как се легитимират и в отговорите си произволно избират респондента. За сигнал за незаконно обособяване на два самостоятелни обекта в един етаж с отделни входни врати, обособени електрически и газопроводни инсталации, се констатира, че „… само тоалетната е разделена на две…“!!! За отлят бетон в ½ полумасивна сграда с колони и трегери в съсобствена сграда, без съгласие между съсобствениците и за сградата, нямаща документ за обособено разделяне за ползване, двете работливки констатирали, че „… това е изолация…“.\r\nНа сигнал за съборени стени и изградени нови се констатирало, че „…няма проблем…“. За канализация, отвеждаща битово фекални води в дъждовната общинска канализационна мрежа, без проект, без съгласуване с ВиК, без съгласие с другите съсобственици на имота, джуджета не само не извършвали проверка, но по всякакъв начин се стараели да прикрият истината. Та, ето какво е да си Велможа (кмет) – може държавата (ДНСК) да ти нарежда и какво от това? Нареждат ти да се разпоредиш, а ти си мълчиш и си свиркаш! На сигналите твоите джуджета само трябва да отговорят в законовият срок, вместо теб! Какво ще съдържа отговорът и колко ще е проверено и вярно – това не е важно! За това отговорност никой не носи! И така, в тази чудна община за една и съща сграда има две данъчни партиди – в едната партида сградата е със статут „жилищна“, а в другата статутът й е „друг вид сграда за обитаване“… Никой не можа да принуди вече бившия кмет да разпореди извършването на проверка за незаконно строителство. Винаги може да се отговори на сигнал с писмо. Отговорът не може да се обжалва в съда. Само актовете могат да се обжалват там… Весело се живее в такава община! И ето пак Велможата Караиван Аслан препаса червен пояс и се готвеше със своята кохорта да яхне още четири години власт. А ти, читателю, мисли!!!!! Чудното съоръжение барбекю-пещ, престояло 30 години във въздуха, появяваща се стая... Чудесата не свършват до тук….   Шахразада /Всяка прилика с действителни лица и ситуации е случайна!/ ", "date": "2019.11.07", "title": "Борбата с незаконното строителство роди приказка (СНИМКА)"}
{"url": "https://www.actualno.com/cinema/katrin-deniov-e-poluchila-insult-news_1403780.html", "text": "      Френската кино легенда е получила исхемичен инсулт. Това са съобщили нейни близки пред AFP. Не се съобщават подробности за състоянието ѝ.      Припомняме, че по-рано бе съобщено, че актрисата е приета в болница в нощта на 5 срещу 6 ноември.   Катрин Деньов (истинско име - Катрин Фабиен Дорлеак) е родена на 22 октомври 1943 година в Париж и дебютира в киното с филма „Гимназистки“ през 1957 година. Но тя се покрива със слава чак след седем години, когато на екраните излиза музикалната мелодрама на Жак Деми „Шербурски чадъри“ (1964). По време на филмовата си кариера Деньов се снима в повече от 120 филма, а сега участва в работата по филма \"De son vivant\" на Еманюел Берко, който предстои да излезе през 2020 г. ", "date": "2019.11.07", "title": "Катрин Деньов е получила инсулт"}
{"url": "https://www.actualno.com/health/noemvri-mesec-za-borba-s-raka-na-belija-drob-news_1403756.html", "text": "      Белодробният карцином остава сред най-смъртоносните видове рак - той причинява повече смъртни случаи, отколкото общо случаите на рак на гърдата, простата и дебелото черво. Успешната борба със заболяването до голяма степен се дължи на етапа на диагностициране: колкото по-рано е поставена диагнозата, толкова по-добра е прогнозата.      Ноември месец е посветен на борбата с рака на белия дроб. Именно по този повод в София ще се проведе семинар, който има за цел да повиши информираността сред обществото за симптомите, възможностите за ранна диагностика и съвременно лечение при едно от най-разпространените злокачествени заболявания.   В събитието на 7 ноември: \"Поеми си дъх - за по-бърза диагноза и по-добра прогноза за рака на белия дроб\", участие ще вземат специалисти в областта, които ще акцентират върху напредъка в диагностиката и иновациите в лечението на рака на белия дроб за постигане на по-висока преживяемост на пациентите с тази диагноза. Ще бъдат изнесени нови статистически данни за заболяването в България и Европа – разпространение, смъртност, качество на живот на пациентите по държави.\r\nУчастие ще вземат проф. д-р Асен Дудов, дмн, началник на Клиниката по Медицинска онкология, Аджибадем Сити Клиник Онкологичен център, проф. д-р Димитър Костадинов, дм, началник на Бронхологичното отделение към МБАЛББ \"Света София\", проф. д-р Светлана Христова, дм, началник на Клиниката по Обща и клинична патология към УМБАЛ „Александровска“, д-р Красимир Койнов, началник на Второ отделение по Медицинска онкология в МБАЛ \"Сердика\" и Красимира Зайкова - младежки посланик на Европейския кодекс за борба с рака (ECAC) за България.  Именно проблем с белия дроб застрашава големия ни актьор Стефан Данаилов - научете повече в ! ", "date": "2019.11.07", "title": "Ноември: Месец за борба с рака на белия дроб "}
{"url": "https://www.actualno.com/goodnews/zarazno-dobro-obhvashta-deca-iz-cjala-bylgarija-snimki-news_1403767.html", "text": "       Повече от 70 достигна броят на картините, подарени от деца за болници в Асеновград и Пловдив, чрез инициативата \"Нарисувай анимационен герой, подари усмивка\". Доброто е заразно и се разпростира из България със зашеметяваща скорост, казват организатори и участници. Последното дарение бе направено от ученици от София. Общо осем деца, възпитаници на софийското 140-то СУ \"Иван Богоров\" нарисуваха с огромен ентусиазъм различни анимационни герои от познати и не толкова познати детски филмчета.      Сред образите, които вече красят стените на МБАЛ-Асеновград, са такива от \"Силвестър и Туити\", \"Тримата глупаци\", \"Том и Джери\", \"Семейство Флинстоун\" и много други. Малките художници от столицата се запознали с идеята на асеновградчанката Ирина Павлова и майка й Дани, чрез своята преподавателка по изобразително изкуство Ели Минцева. Тя разказала на учениците си, които са на възраст от 5-ти до 7-ми клас, че идеята е благотворителна и носи много усмивки на лежащоболните. \"Показах на децата инициативата и те с трепет веднага се заеха да подготвят рисунките, които да се превърнат в подаръци\", обясни Минцева. Малките проявили мигновено желание да се включат, като за кратък срок успели да нарисуват общо осем картини.     Към последното дарение със свои творби се включи и 3-класникът Ники. Той е ученик в ОУ \"Ангел Кънчев\" в Асеновград и още от много малък обича да рисува анимации. Ники казва, че е решил да се включи в каузата, за да може децата да се чувстват добре и да се усмихват, колкото и да им е неприятно посещението в болницата. Последните картини, които нарисуваха и бяха дарени на МБАЛ-Асеновград от децата от Асеновград и София, са общо 14 на брой. Произведенията отидоха в Отделението по спешна медицина и Рентгеновото отделение.   \" Тук е много трудно. При нас идват хора наистина в критично състояние. Тези цветни рисунки обаче ще ни донесат различна атмосфера. Особено редом до всички други медицински табла в Шокова зала, ще изиграят огромна роля за възстановяване на пациентите, ще разведрят настроението им\", каза щастлива от приятната изненада медицинската сестра от Отделението по спешна медицина Турнеф Реджеб. Дежурният лекар пък доктор Видев сподели, че първоначално и той е обичал да рисува, но по-късно се е насочил към медицината.        На тръгване от болницата в Асеновград инициаторите и участниците на идеята \"Нарисувай анимационен герой, подари усмивка\" припомниха категорично, че каузата няма да бъде прекратена, преди да бъдат напълнени с весели цветни картини всички болници в областта. ", "date": "2019.11.07", "title": "Заразно добро обхваща деца из цяла България (СНИМКИ)"}
{"url": "https://www.actualno.com/asia/iran-izpylni-zaplahite-i-zapochna-da-obogatjava-uran-news_1403711.html", "text": "      Иран поднови обогатяването на уран в подземния комплекс Фордо, съобщава иранската осведомителна агенция \"Тасним\", цитирана от Reuters.      Иран е вкарал уранов газ в 1044 центрофуги във Фордо, което превръща комплекса от изследователски център, какъвто трябваше да бъде според международното споразумение от 2015 г. (СВПД), в активна локация за производство на обогатен уран.   Иран обаче твърди, че доставката на 2 тона уранов газ UF6 във Фордо е била извършена под надзора на инспектори от ООН.\r\nНачалото на обогатяването е поредния етап от разпадането на Договора за иранската ядрена програма, подписан между Техеран и групата P5+1 (Петте държави, постоянни членки на Съвета за за сигурност на ООН, плюс Германия). През 2018 г. САЩ едностранно се оттегли от сделката, която европейските държави се опитват да запазят и започна нов цикъл на икономически санкции срещу Иран.  Споразумението предвижда спирането на обогатяването на уран във Фордо, както и ограничение Иран да може да обогатява урана до не повече от 3,67 процента, което е достатъчно само за работата на граждански обекти, като ядрени реактори.\r\nРъководителят на иранската ядрена програма Али Акбар Салехи каза, че уранът във Фордо ще бъде обогатен до 5%. Това е в очевидно противоречие на параметрите в споразумението със Запада, Русия и Китай, но и много под стойностите от 90%, които са необходими за изработването на ядрени оръжия.   Преди подписването на споразумението, Иран обогатяваше урана до 20% чистота, като Салехи каза, че това може и да стане отново, ако се наложи.     ", "date": "2019.11.07", "title": "Иран изпълни заплахите и започна да обогатява уран "}
{"url": "https://www.actualno.com/america/brazilija-obvinjava-razlichni-kompanii-glavno-grycki-za-goljama-ekokatastrofa-news_1403753.html", "text": "      След като обвини за голямото замърсяване на плажове със суров петрол един кораб от Гърция, правителството на Бразилия посочи още 4 големи танкера, които може да са отговорни, предаде БГНЕС, позовавайки се на Reuters.      \"Маран Аполо\", \"Маран Либра\", \"Минерва Александра\" и \"Кап Пемброук\" са имената на другите 4 плавателни съда, които може да са изпуснали суров петрол в морето.   В продължение на два месеца, на плажове в североизточната част на Бразилия периодично изплуват петна нефт, които се полепват по скалите, пясъка и морското дъно. Първоначално Бразилия обвини за това танкера \"Бубулина\", който плава под гръцки флаг и е собственост на \"Делта Танкерс\".\r\n\"Маран Аполо\" и \"Маран Либра\" са два огромни танкера, способни да пренасят до 300 000 тона суров петрол. И двата са собственост на гръцката компания \"Маран Танкерс Мениджмънт\". Според информацията, двата гигантски кораба са заредили петрол във Венецуела и са минали покрай бреговете на Североизточна Бразилия.  \"Минерва Александра\" е танкер от категория \"Афрамакс\", способен да пренася около 100 000 тона суров петрол. И този кораб е собственост на гръцка компания - \"Минерва Марин\" ООД. Той е натоварил петрол на едно от американските пристанища в Мексиканския залив и е отплавал за Азия.\r\n\"Кап Пемброук\" е танкер от категория \"Суецмакс\". Капацитетът му е 156 000 тона суров петрол. В последните месеци е направил много курсове между Северна и Южна Америка. Собственост е на белгийската фирма \"Юронав НВ\".   От \"Минерва Марин\" и \"Юронав\" не коментираха обвиненията.    От август до октомври големи петна суров петрол замърсиха редица плажове в Бразилия. Властите съобщиха, че нефтът е убил десетки животни, а някои от доброволците, които чистили замърсяването без необходимата екипировка, са се разболели. ", "date": "2019.11.07", "title": "Бразилия обвинява различни компании, главно гръцки, за голяма екокатастрофа"}
{"url": "https://www.actualno.com/plovdiv/moralnijat-pobeditel-ot-izborite-v-plovdiv-s-pylno-doverie-kym-novija-kmet-na-grada-news_1403794.html", "text": "      \"Единственият ми разговор беше ден преди решението, във вторник, с новоизбрания кмет Здравко Димитров. За мен е по-важно от тук нататък какво ще се случва в Пловдив.\" Това обясни кандидатът за кмет на Пловдив на поста областен управител на Пловдив на 6 ноември.      Каназирева допълни, че Димитров е направил \"заявка за различно управление на диалог и уважение, такава беше кампанията. Още на първата си пресконференция той заяви, че наистина иска най-после да има спокойствие в града и диалог между отделните политически групи и най-после да работим за града си. Ние бяхме опозиция през всичките тези 8 годни на един порочен модел, който съществуваше и считам че е назад в миналото. Това, което разговаряме беше единствено и само за града.\"    каза още, че с избора на Димитров напрежението в Пловдив е спаднало, а заявките за ново управление са факт. \r\nПомолена от bTV да разкаже какво точно са си говорили на срещата с отговори: \"Няма как да цитирам всяка една дума - беше заявено, че  е време да работим за града си, да няма напрежение, че имам съответната подготовка, образование, компетенции и ще съм подходяща за този пост, категорично това беше. Това са неговите аргументи - да няма напрежение и да се изгради един нов модел на управление, в който област и град да дърпат града напред.\"  Помолена да коментира свое изказване преди години, че листите за общински съветници в Пловдив са редени от бившия кмет Иван Тотев Каназирева заяви, че не може да коментира дали те са зависими или не и не иска да се бърка в тези вътрешно партийни въпроси. Позицията на \"Демократична България\"    Междувременно излезе позиция за случилото се на \"Демократична България\" в Пловдив. В нея се казва, че е недопустимо такъв отговорен пост да се предоставя в ръцете на политик с такава политическа история зад гърба си. В текста се отбелязва, че нейното назначение, решено на заседание на Министерски съвет вчера, не фигурира като предложение в обявения на сайта на правителството дневен ред.    От \"Демократична България\" заявяват, че това решение е поредната заигравка с нервите и прага на търпимост на гражданите и е сравнимо с назначаването на Делян Пеевски за шеф на ДАНС. Припомня се и съвсем прясната история от манипулирането на екзитполовете, която постави след първия тур, докато не бяха преброени бюлетините и се оказа, че толкова гласове, че да отиде на балотаж.\r\nКаназирева определи позицията като \"страшно несериозна\" и допълни, че ѝ е жал за подобни коментари, тъй като ДСБ са издигнали Здравко Димитров на миналите избори. \r\n\"Десните винаги са били в управлението на Пловдив и безропотно подкрепяха всяко едно решение на Иван Тотев. Много е лесно, когато направиш една нова коалиция. Пожелавам успех. Никога не съм правила лични нападки винаги съм спазвала уважение към всички колеги. Много е къса паметта и нечестни подходите с цел да се спечели подкрепата на пловдивчани. Винаги съм подкрепяла десните партии, но там проблемът е с твърде голямото его и никога с предпоставката да отстъпят, за да се случи нещо добро. Не може само да коментираш без да предлагаш съответните решения. Всички тези партии, които ме критикуват, са участвали не само в управлението на Пловдив, но и на България и имат да изкупват страшно много грехове. Винаги съм била последователна и имам уважението на пловдичани. Каквото мога да направя за града си ще го направя и няма да се променя в своите принципи, което много пъти ме е правило неудобна.\" ", "date": "2019.11.07", "title": "\"Моралният победител от изборите в Пловдив\" с пълно доверие към новия кмет на града"}
{"url": "https://www.actualno.com/chronicles/v-bylgarija-e-otkrito-6-veliko-narodno-sybranie-news_1403588.html", "text": "      Шестото велико народно събрание (VI ВНС) е българско велико народно събрание, което заседава от 7 ноември 1946 г. до 21 октомври 1949 г. Основната му задача е окончателното премахване на Търновската конституция и юридическото утвърждаване на комунистически режим чрез Димитровската конституция.[1] По време на заседанията му е окончателно ликвидирана парламентарната опозиция в страната.      Изборите за VI ВНС се провеждат на 27 октомври 1946 г. Те са насрочени със специален Закон за допитване до народа за премахване на монархията и провъзгласяване на Народна република и за свикване на Велико народно събрание, приет на 26 юли от предишното 26 Обикновено народно събрание. Под силен натиск от страна на правителството избирателната активност достига 92,6%, като Българската работническа партия (комунисти) получава 53,14% от гласовете и 277 от 465 места в парламента. Останалите организации от прокомунистическия Отечествен фронт получават 89 места, а опозиционните партии – 99.   За председател на VI Велико народно събрание е избран Васил Коларов, един от лидерите на Коминтерна. В нарушение на Търновската конституция събранието разработва изцяло нов основен закон, като освен това функционира и като обикновено народно събрание. В хода на заседанията 90 народни представители от опозицията са отстранени и арестувани. ", "date": "2019.11.07", "title": "В България е открито 6 Велико народно събрание"}
{"url": "https://www.actualno.com/europe/frazata-na-godinata-e-klimatichna-stachka-news_1403800.html", "text": "      Тълковният английски речник \"Колинс\"( назова термина climate strike (климатична стачка) за „фраза на 2019-а.      Както е отбелязано на уебсайта на изданието, за първи път с за изменението на климата, която се проведе в Париж през 2015 година.   В следващите години екоактивистите все по-често прибягват до тази форма на протест. Повишената популярност на климатичните стачки се свързва с дейностите на шведската ученичка Грета Тунберг.\r\nПреди това „Колинс“ назова fake news (фалшиви новини) основният израз на 2017 година. През 2018 г. това звание получи думата single-use (за еднократна употреба).   ", "date": "2019.11.07", "title": "Фразата на годината е  „климатична стачка“ "}
{"url": "https://www.actualno.com/healthy/nacionalnijat-zdraven-inspektor-naj-malko-stranichni-efekti-ima-ot-vaksinite-news_1403783.html", "text": "      Почти не съществува от научна гледна точка такъв въпрос –\"за\" и \"против\" ваксините. Това заяви националният здравен инспектор д-р Ангел Кунчев, който коментира темата след решението на Административния съд в Сливен в обществена детска градина.      \"Добре е странични ефекти от ваксини да се посочват. Да, от всички лекарства най-малко странични ефекти има от ваксините, смея да го твърдя. Всеки човек е собствена Вселена, може да се случи да има реакция, изключително рядко е тя да е животозастрашаваща \", добави Кунчев пред БНТ.   Кунчев обясни, че имунизацията е важна, защото има деца, които няма как да бъдат ваксинирани, тъй като са алергични или пък не реагират на ваксини с изграждане на необходимия имунитет. Заради това е важно да се осигури среда на предпазване, като се имунизират останалите деца, по думите на експерта. „Има ли неимунизирани, внос (бел. ред. – ) винаги има. Единственият начин да се спре разпространението е да вдигнем имунизацията на 95-96%, дай Боже повече, но това е като цяло невъзможно”, посочи д-р Кунчев.\r\nКонкретно за ваксинирането, Кунчев даде пример с първото съдебно дело заради ваксина в историята – в Масачузетс, заведено е свещеник. Съдът отсъжда, че здравето на детето е над личния интерес на семейството и обществото трябва да бъде защитено, твърди лекарят. \"Много съжалявам за това (съдебно) решение, аз самият съм християнин\", добави експертът, уточнявайки, че Църквата би следвало да разяснява и помага на хората.  Над 140 лекари и родители глобихме заради фалшиви удостоверения за поставяне на ваксини само в София през тази година, каза още д-р Кунчев.\r\nКакво обаче казва Кунчев в неизлъчен телевизионен репортаж по темата за ваксините - научете в ! ", "date": "2019.11.07", "title": "Националният здравен инспектор: Най-малко странични ефекти има от ваксините"}
{"url": "https://www.actualno.com/politics/mestni-izbori-2019-finalnata-ravnosmetka-na-cik-news_1403757.html", "text": "      С 42,10% избирателна активност и 7 жалби за купуване на гласове приключи вторият тур на местните избори. Това съобщи говорителят на Централната избирателна комисия (ЦИК) Александър Андреев, който представи официалните данни след официалния край на местните избори, предаде Агенция \"Фокус\".      Припомняме, че , след като стана ясно, че между първи и втори тур, а !   Общият брой на избирателите на втори тур е 1 674 147. По данни на ЦИК най-висока активност е отчетена в Белене – 83.3% и в Георги Дамяново – 83.33%. Най-ниската е в Пловдив – 28.91% и във Варна – 28.97%. А резултатите за всяка община можете да видите !\r\nБроят на гласоподавателите, ползвали преференции, е доста голям - 44% от всички, пуснали бюлетини, са го сторили. Припомняме, че на тези избори преференции можеше да се ползват само за избор на общински съветници. Най-много с преференции е гласувано в Симитли – 92% и в Челопеч – 86%. Най-малко – в Черноочене – 3%, Якоруда – 4%, Хитрино – 8%. Интересното е, че в Симитли по-голямата част от общинския съвет е на Партията на зелените, а ГЕРБ остана в малцинство. В Челопеч най-добре се представиха „Атака“ и НДСВ.  В Столична община от преференциалния вот са се възползвали 21% от избирателите, в Пловдив – 36%, а във Варна – 45%. В другите по-големи градове използването на преференции варира между 40 и 50%, като вследствие на този вид вот в 16 от листите има пренареждане на кандидатите.\r\nОбщият брой на жалбите и сигналите, извън тези, които са получени в двата изборния дни – 27 октомври и 3 ноември, е 348 – това са жалбите и сигналите, които през времето от насрочването на изборите до днешния ден са получени извън двата изборни дена. 78 от тях са срещу решения на общинските избирателни комисии (ОИК), 137 са относно регистрацията на кандидати, партии и коалиции. 18 от тях са за повторно преброяване. В изборния ден – на 3 ноември, са постъпили общо 129 жалби и сигнали, от които 62 във връзка с нарушения на организацията в изборния ден: най-често сигнали относно СИК във връзка с откриването на изборния ден, допускането на застъпници и представители в изборните помещения или други нарушения на цялостната организация на изборите в секциите. 16 са жалбите и сигналите във връзка с нарушения на избирателните права. Това най-често е свързано с недопускане на избиратели да гласуват, тъй като нямат уседналост в даденото населено място. 44 са сигналите и жалбите за предизборна агитация в изборния ден, като 20 от тях са свързани с публикуването на резултати от социологическите проучвания, по които ЦИК е взела решения, установила е нарушението и оттук нататък следва съставянето на акт за нарушение и впоследствие решение за налагането на предвидената административно-наказателна санкция. Наказанието е имуществена санкция или глоба - между 2000 и 5000 лева за първо нарушение и между 5000 и 10 000 лева при второ нарушение. Мярката е срещу общо 9 медии, които са публикували данни в страниците си или по друг начин по време на изборния ден. 7 са жалбите за купуване на гласове, които са постъпили в ЦИК. По отношение на такива сигнали ЦИК и ОИК нямат компетентност и те са препратени към органите на прокуратурата и МВР за извършване на необходимите проверки и предприемане на наказателни преследвания, ако се установи, че наистина е извършено престъпление.   Що се отнася до и разликата от само 77 гласа между първия и втория, от ЦИК посочват, че няма данни за грешки по въведените протоколи, които да са повлияли. Александър Андреев обаче уточни, че ако някой има съмнение за правилното отчитане на гласове, трябва да се обърне към съда.    Андреев коментира и друг възникнал казус – с Николай Димитров, който продължава да е в ареста, въпреки че е избран за нов кметски мандат в общината. Той посочи, че решаването на проблема не е в правомощията на ЦИК и с него трябва да се заеме областният управител на Бургас Вълчо Чолаков, който обаче какво да прави. ЦИК ясно е дала отговор, в който се посочва, че трябва областният управител да прецени всички приложими разпоредби в Закона за местното самоуправление във връзка с встъпването в длъжност на кмета на Община Несебър. Как обаче реагира Чолаков на това - научете в ! ", "date": "2019.11.07", "title": "Местни избори 2019: Финалната равносметка на ЦИК"}
{"url": "https://www.actualno.com/society/cenata-na-svinskoto-meso-u-nas-sred-naj-visokite-v-evropa-news_1403795.html", "text": "      Към края на септември цената на свинското месо в България е достигнала двегодишен връх, което го превръща в четвъртото най-скъпо в Европейския съюз. Общото увеличение на годишна база е с около 14%, съобщава \"Капитал\", позовавайки се на данните на дирекция \"Земеделие\" към Европейската комисия (ЕК) на фона на разпространението на африканска чума по свинете, която само за 2 месеца през лятото успя да унищожи над 20% от промишленото производство в България.      Но извън последиците от чумата вътре в страната разпространението ѝ в международен план също се усеща ценово. Тежката криза със заболяването в Китай - най-големият производител и консуматор на свинско в света, доведе до по-засилен внос от ЕС и ръст цените.   Нещо повече - очаква се кризата да се усеща и през следващата година на глобално ниво, отразявайки се не само на пазара на свинско, но и на пилешко и говеждо месо.\r\nАфриканската чума по свинете навлезе в България през юли и до края на лятото, когато е и пикът на заболяването, успя да пробие в 8 промишлени свинекомплекса. Унищожени бяха общо около 130 000 животни, което е над 20% от общо отглежданите около 600 000 прасета в страната.    ", "date": "2019.11.07", "title": "Цената на свинското месо у нас сред най-високите в Европа"}
{"url": "https://www.actualno.com/europe/adina-valen-e-nominirana-za-evrokomisar-po-transporta-news_1403808.html", "text": "       предложи свой евродепутат. Президентът Урсула фон дер Лайен бързо одобри кандидатурата. Така в рамките на няколко часа 51-годишната румънка Адина-Йоана Валеан беше номинирана за следващ комисар по транспорта в Комисията фон дер Лайен.      Всъщност Румъния отново е спазила принципа, поддържан от новият лидер на ЕК - да бъдат предложени мъж и жена за поста. Балансът на  половете е основен фактор за фон дер Лейен при съставянето на нейната  комисия. В сряда на 6 ноември евродепутатите Адина Валеан и Зигфрид Муреджан. И двамата са имали интервюта с Урсула фон дер Лайен.\r\n\"Избраният президент реши Адина Валеан да поеме транспортното портфолио\", заяви в изявление говорител на преходния екип, описващ Валеан като \"опитен евродепутат\", цитира го Politico.\r\n51-годишната Валян е един от най-активните евродепутати на Румъния,  посочва изданието. Тя се   присъедини към Парламента като наблюдател  през 2006 г., преди Румъния да   стане член на ЕС, и продължи като  евродепутат на следващата година.  През миналия си мандат беше и председател на Комисията по промишлеността. В момента е председател на комисията по енергетика и индустрия. Също така е председател на комисията по околна среда. Има  опит в  областта на бюджета, транспорта, енергетиката и дигиталната  политика.\r\nВалеан е и докладчик по Механизма за  свързване на Европа. Това е  бюджетната програма, която финансира  инфраструктурата за транспортни,  енергийни и цифрови услуги.   Номинацията ѝ се забави по обективни причини. Преди ден в Румъния встъпи във длъжност , водено от премиера Людовик Орбан - лидер на Националната либерална партия.    Изслушването за потвърждение на Валеан в Европейския парламент е насрочено за 14 ноември.\r\n \r\nКакво още забавя Комисията фон дер Лайен да всъпи в длъжност можете да прочетете в        ", "date": "2019.11.07", "title": "Адина Вален е номинирана за еврокомисар по транспорта"}
{"url": "https://www.actualno.com/politics/mihail-konstantinov-rasizym-e-da-se-tvyrdi-che-horata-s-opredelen-etnos-glasuvali-za-daden-kandidat-sa-kupeni-glasove-news_1403811.html", "text": "      \"Не разполагам с факти, които да в София. Феноменът сигурно ще влезе в учебниците. Част от хората, които бяха гласували за Манолова, сигурно са казали, че са гласували за Фандъкова има разлика 5% между заявен и реален глас.\" Това заяви директорът на \"Информационно обслужване\" проф. Михаил Константинов, в интервю за bTV в коментар за заявлението на , че ще иска касиране на изборите.      Константинов уточни, че социолозите наричат това непрестижен вот и допълни, че десните не смеят и пред себе си да кажат за кого са гласували.   \"В София има два списъка - хората, които могат да гласуват на парламентарни и президентски избори, другите - за местни. Махнати са избиратели, чиито настоящ адрес е в чужбина. За местните избори право на глас имат 6,2 млн. избиратели, а 5,8 млн. са реалните избиратели. Нашата избирателна активност е сбъркана с 5-6%,\" каза Константинов в обяснение за разликата от 100 000 избиратели между първи и втори тур на изборите.\r\nТой допълни, че не може да се говори за купен вот без доказателства:  \"Чист расизъм е да твърдите, че хората с определен етнос, които гласуват за даден кандидат и това са . Докато не се докаже, че конкретни хора са си подали гласа, не може да докажете. Защо нашите НПО-та не скочиха за това явно расистко обвинение.\"\r\nОтносно съмнението, че някой е подменил химикалката в тъмната стаичка в село Копривлен и така много бюлетини са станали недействителни заради изчезващото мастило по тях, Константинов каза, че е напълно възможно да е подменена.   \"Ако има манипулация, тя е в посока да се срине доверието в изборния процес - да се провалят изборите. Тези бюлетини се броят за недействителен глас\", допълни още той в коментар на репортаж за протест на хората от село Копривлен.    \"Общият брой на недействителните гласове на първи тур е 661 000. Гласовете са много повече от 3 млн., каза Константинов. Броят на гласоподавателите е 7 700 000 като разделите се получава 8,5 % - това не е европейска норма, африкански процент е\", обобщи Константинов.\r\nСпоред него трябва да се направи анализ за този висок процент недействителни бюлетини с преференции.\r\n\"За общински съветници недействителните бюлетини са 15%, а за всички останали са 4%. Може да се направи извод, че всички гласоподаватели много лошо гласуват за общински съветници. Искам да се отворят чувалите\", каза Константинов.   \"Едната хипотеза за високия брой недействителни гласове е, че гласоподавателите са отбелязали преференция, а не са отбелязали партия. Другата - подценява се ролята на общинския съвет, масово е явлението. През 2015 г. на изборите има същият процент недействителни бюлетини за общински съветник, а само 4-5% са недействителните гласове за кмет. През 2011 г. без преференции процентът недействителни гласове е 6 - недопустимо е гласът на всеки българин за общински съветник да е недействителен.\", каза още директорът на \"Информационно обслужване\". ", "date": "2019.11.07", "title": "Михаил Константинов: Расизъм е да се твърди, че хората с определен етнос, гласували за даден кандидат, са купени гласове"}
{"url": "https://www.actualno.com/scene/systojanieto-na-stefan-danailov-e-mnogo-tejko-zashto-tochno-news_1403760.html", "text": "      Актьорът Стефан Данаилов, който лежи в реанимацията на ВМА с дихателна недостатъчност, която затруднява сърдечната и бъбречната дейност, отново има нужда от апаратно подпомагане на дишането му. Това съобщава в свой материал .      Според информацията, големият проблем на Данаилов е онкозаболяването му. Вестник “Галерия” съобщи вчера, че в белия дроб на актьора има разсейки от рак. Това е вярно по принцип, но не съвсем точно, казват лекари, които познават здравословното му състояние от години.   Стефан Данаилов има голяма метастаза от лимфома, от който страда от 2013 година. Лимфомът е коварно онкологично заболяване, което се изразява с поява на туморна маса в лимфните възли. При актьора преди 6 години засегнатият лимфен възел е в областта на корема, а днес има много голямо образувание в лимфен възел в областта на белия дроб, което също затруднява дишането. При лимфом най-честият финал е дихателна недостатъчност или преустановяване на перисталтиката на червата.\r\nСтандартното лечение на лимфом включва пълно унищожаване на имунната система на болния с цитостатици и след това рестартирането ѝ чрез растежен хормон или присаждане на гръбначномозъчни клетки.  Ремисията при лечение на неходжкинов лимфом продължава години и болните се чувстват добре, но ракът стои загнезден и понякога се активира. Тоест лечението, освен тежко, е и несигурно. Във финалния стадий ракът превръща цялата съединителна тъкан на болния в огромен тумор, а не, както при обичайните карциноми, да има разсейка в черния дроб и болните практически да умират от глад, защото увреденият черен дроб пречи на нормалния метаболизъм.\r\nЗаради затруднената сърдечна и бъбречна недостатъчност, Данаилов е упоен и се намира в т.нар. медикаментозна кома, макар че в медицината официално такъв термин няма. Посещенията при големия актьор са силно ограничени, защото имунната му система е много податлива и дори слаб по принцип за здрав човек вирус може да го убие. Засега и прогнозите не са много оптимистични, но надеждата остава жива.    ", "date": "2019.11.07", "title": "Състоянието на Стефан Данаилов е много тежко - защо точно?"}
{"url": "https://www.actualno.com/football/real-i-totnym-gromjat-v-evropa-man-siti-i-atletiko-s-izdynki-news_1403716.html", "text": "       за поредна вечер ни предложи футболен спектакъл от най-висока класа. \"Кралят\" на Европа Реал Мадрид постигна разгромна победа с 6:0 над Галатасарай, а в същото време Тотнъм не пощади Цървена звезда в Белград, печелейки с 0:4.      В герой за \"белия балет\" се превърна 18-годишният Родриго, който записа хеттрик и асистенция ( ). Тотнъм пък победи прекия си съперник за второто място в групата, като важна роля изигра Хюн Мин Сон, който изглежда се е съвзел от психологическата травма след инцидента с Андре Гомеш през уикенда ( ).\r\nАтлетико Мадрид и Манчестър Сити пък допуснаха изненадващи резултати срещу аутсайдерите в своите групи. Испанският гранд загуби като гост на Байер Леверкузен след драматичен завършек на срещата ( ). Шампионът на Англия пък водеше на Аталанта, но впоследствие пропусна дузпа, а в края на мача остана и без вратар на терена ( ).\r\nМеждувременно европейският поход на ПСЖ продължи с пълна сила, като парижани се класираха за следващата фаза на турнира, записвайки четвърти пореден успех без допуснат гол ( ).    ", "date": "2019.11.07", "title": "Реал и Тотнъм громят в Европа, Ман Сити и Атлетико с издънки "}
{"url": "https://www.actualno.com/curious/kralica-elizabet-ii-se-otkaza-ot-drehite-ot-estestveni-koji-news_1403750.html", "text": "      За британската кралица Елизабет II вече няма да се правят дрехи от естествени кожи, съобщава БГНЕС, позовавайки се на Deutsche Welle.      Новината беше приветствана от защитниците на правата на животните.   Бъкингамският дворец разпространи изявление, че за новите дрехи на Елизабет няма да бъдат използвани истински кожи. Решението не засяга вече съществуващите дрехи в гардероба ѝ.\r\nЛичният гардеробиер на Елизабет II Анджела Кели разкри информацията в новата си книга, преди от двореца да я потвърдят. В книгата пише още, че Елизабет Втора има специален служител, който да носи обувките ѝ, преди тя да ги обуе за първи път.  \"Развълнувани сме от решението на кралицата са спре да носи кожи\", каза Клеър Бас, директор на организацията за защита на животните Humane Society International UK. Бас добави, че се надява такива новини да накарат хората да смятат, че носенето на кожи вече не е модерно.\r\nОтглеждането на животни заради кожите им е забранено в Обединеното кралство, но вносът и продажбата на кожи са разрешени. ", "date": "2019.11.07", "title": "Кралица Елизабет II се отказа от дрехите от естествени кожи"}
{"url": "https://www.actualno.com/business/udobstvoto-na-kreditnata-karta-byrzo-lesno-digitalno-news_1403583.html", "text": "      Използването на кредитни карти в днешно време все още се определя като „нещо рисково” от голяма част от обществото, а предпочитаният метод на плащане сред масовия потребител продължава да бъде в брой или с дебитна карта. Проучване*, проведено на сайта на А1 през пролетта, показва, че едва 18% от българите използват кредитни карти, а 33% ползват и двата вида карти – кредитна и дебитна.       Със сигурност притежаването и използването на кредитна карта може да има своите минуси, ако потребителят не спазва стриктно задълженията си към институцията, предоставяща му услугата, но в същото време кредитната карта има и много положителни страни. В крайна сметка всичко зависи от личната финансова отговорност на картодържателя.\r\nСъвременната разплащателна кредитна карта е създадена в средата на миналия век. Дълго време хората са смятали, че нейното притежание води до заеми и дългове, но всъщност всичко зависи от отговорността на ползващия картата. Кредитната карта е един вид бизнес договор с институцията, която я е издала. Когато задълженията по изтеглените суми се заплащат в срок или по-рано, потребителят получава много по-добри условия в бъдеще. Докато използва кредитната си карта, потребителят постепенно оформя своето кредитно досие, т.е. своята кредитна история, в която се показват изтеглените суми и сроковете за погасяването им. Кредитното досие е и определящ фактор, когато се кандидатства за потребителски кредит например. Съответно процесът на одобрение е по-бърз и с по-добри условия, ако потребителят притежава добро кредитно досие. Удобствата на кредитната карта са много – не се налага носенето на големи суми в брой, могат да се извършват безконтактни плащания, а когато се планира пътуване и е необходимо предплащане на транспорт или хотел, картата е отличен помощник.   Глобализацията дава възможност за разширяване на предлаганите услуги не само в банковите институции. Миналата година А1 стана първият телеком у нас, който предлага своя собствена - . Тя представлява международна, безконтактна кредитна карта MasterCard. Едно от основните предимства на този тип карти е, че потребителят не е обвързан в дълги процеси на одобрение, а има възможност да ги получи само с едно обаждане. Ползвателите на А1 кредитна карта нямат такса за издаване и поддръжка, а тегленето от банкомат както у нас, така и в чужбина, е без никакви такси.\r\nКартата работи на същия принцип, както всяка банкова карта, а потребителите често имат възможност да се възползват от преференциални условия. Тази гъвкавост дава допълнителна увереност на потребителите, че биха могли да посрещнат непредвидени разходи, без да се налага да преминават през сложна процедура по одобряване на кредит, както и без да се налага да заплащат високи такси впоследствие.    Потребителите разполагат и с персонален онлайн профил, където по всяко време на денонощието могат да следят своята наличност, както и информацията за извършените транзакции, да направят бърза справка за движението по кредитната карта, както и да получат информация в реално време за текущите задължения. А1 Кредитна карта е с кредитен лимит от 3000 лв., с фиксиран месечен лихвен процент (ФМЛП) от 1,48% и годишен процент на разходите (ГПР) от 18,95%.   ", "date": "2019.11.07", "title": "Удобството на кредитната карта - бързо, лесно, дигитално"}
{"url": "https://www.actualno.com/society/novini-ili-novini-kartinata-na-pechata-za-7-noemvri-news_1403698.html", "text": "              Само за 4 месеца мащабната реконструкция на бившия партиен дом, която още не е започнала, поскъпна с близо 5 млн. лв. - от 17.5 на 22.6 млн. лв. Това става ясно от , обявена на сайта на парламента за довършителните работи в сградата на пл. \"Александър Батенберг\", пише в днешния си брой в. \"Сега\". Процедурата бе стартирана още в края на февруари, но през юли е била прекратена, тъй като подадените оферти не са отговаряли на изискванията. Така прогнозната стойност на целия ремонт на партийния дом и зала \"София\" наближава 50 млн. лв.\r\nНа въпрос на \"Сега\" какво налага оскъпяването, от пресцентъра на НС отговориха, че са включени още дейности по ремонта и обновяването на огромната сграда. В момента в бившия партиен дом са кабинетите на депутатите, голяма част от администрацията на парламента и ЦИК.    Борисов събира кметовете на ГЕРБ на национална среща днес, съобщава вестник \"24 часа\". В Пазарджик поискаха оставка на областния лидер - кандидатът им не стигна дори до балотаж. Всички току-що избрани кметове на ГЕРБ ще излязат на една сцена утре, уточнява изданието.\r\nОчаква се да се съберат над 140 кметове от цялата страна - областни и общински, както и районните кметове от София, Варна и Пловдив.     Договорите за аренда вече ще имат максимален срок, предвижда новият Закон за земеделските земи, качен за обществено обсъждане. Максималният срок става 10 години, а за земите, заети с трайни насаждения – 30 години.\r\nДосега договорите имаха само минимален срок от 5 години, а липсата на горна граница доведе до договори, продължаващи 50 или 100 години. На практика се получава \"феодализиране\" на определени землища и невъзможност за упражняване на земеделска дейност на нови инвеститори или на следващи поколения наследници на арендодатели, обясняват вносителите от министерството на земеделието, пише \"Труд\". Близо 40 на сто от анкетираните в България предприемачи имат намерение да назначават нови служители през следващата година. Незаети в реалния сектор са 140 000 работни места. Данните са от проучване на Българската търговско-промишлена палата (БТПП) за бизнес климата през 2020 г.   Топпроблемите пред компаниите остават недостигът на персонал и работна ръка, цените на енергията и суровините. Фирмите са загрижени, че ще бъдат неспособни да се справят с нарастващото търсене на своите продукти и услуги, защото става все по-трудно да се намерят работници с необходимия профил. Затова от БТПП отново настояват за намаляване на ускоряване на процеса при наемане на работници извън Европейския съюз. Но засега внос на работна сила е основно от Украйна и Виетнам. ", "date": "2019.11.07", "title": "Новини или Novini – картината на печата за 7 ноември"}
{"url": "https://www.actualno.com/europe/pokriv-na-teatyr-ruhna-vyrhu-publikata-v-london-video-news_1403747.html", "text": "      Няколко души бяха ранени, след като част от покрива на театър Пикадили в Лондон рухна върху местата в залата, пише БГНЕС, позовавайки се на BBC.        Театърът бил пълен за постановка на \"Смъртта на търговския пътник\" от Артър Милър. Повече от 1000 души са били евакуирани от театъра, обяви полицията и добави, че покрива е рухнал около 20 часа местно време.\r\nПетима зрители са били откарани в болница. Смята се, че не са тежко ранени.     Минути преди покрива да рухне, от тавана започнала да капе вода, въпреки че в Лондон не валял дъжд в този момент.  В края на 2013 година имаше голям инцидент в театър \"Аполо\" в Лондон. Тогава покрива рухна по време на представление и рани 76 души, седем от които много тежко.     Заглавна снимка:   ", "date": "2019.11.07", "title": "Покрив на театър рухна върху публиката в Лондон (ВИДЕО)"}
{"url": "https://www.actualno.com/society/masovo-sobstvenicite-na-pluvni-basejni-ne-sa-najasno-kak-da-gi-obezopasjat-news_1403764.html", "text": "      Собствениците и стопанисващите плувни басейни масово не знаят, че трябва да осигурят безопасно използване на филтрите и помпите в тях, пише .      Според публикацията, заключението е на база втора проверка на ДАМТН в туристическите обекти и спа центровете. ДАМТН отговаря за това от лятото на тази година, когато беше завършена наредба за безопасна експлоатация на басейните. За 4 дни са извършени 117 проверки на 301 басейна в цялата страна.   Повечето собственици не са изпълнили задължението си да съставят досие с проектна и техническа документация, което трябва да се съхранява на обекта. Освен това те трябва да назначат комисия, която да извършва проверки на елементите за вграждане два пъти годишно. Агенцията е издала предписания със срок за изпълнение на нарушителите, а проверките ще продължат. ", "date": "2019.11.07", "title": "Масово собствениците на плувни басейни не са наясно как да ги обезопасят"}
{"url": "https://www.actualno.com/books/karolina-merminga-pristiga-za-premierata-na-gryckijat-lekar-news_1403598.html", "text": "      Гръцката писателка Каролина Мерминга пристига в София, за да представи лично българското издание на историческия си роман „Гръцкият лекар“ (изд. „Изида“). Премиерата е на 8 ноември от 18.30 ч. в клуб „Книгата“ (на пресечската на ул. Раковска и бул. В. Левски). В събитието ще участва преводачката Здравка Михайлова, която също пристига специално за него от Атина заедно с Каролина Мерминга. Ще има и специална гръцка музикална програма, за която се е погрижило Българо-гръцкото дружество „Аристотел“, което е съорганизатор наред с издателите.      Каролина Мерминга е родена в Атина през 1957 г. Следва право и работи като адвокат и журналист. Публикува два сборника с разкази – „Влюбени“ (2005) и „Днес няма да умра“ (2010), и романа „Семейство“. Последният й роман „Гръцкият лекар“ (2016) е номиниран за Наградата за литература на Европейския съюз. Българското издание е част от поредица, съфинансирана по програма „Творческа Европа“.   „Гръцкият лекар“ е исторически роман, базиран на живота на реална личност – дядото на авторката. Тази лична история се разгръща на фона на изключително важни политически събития в Гърция и обхваща един продължителен период от около седемдесет години – от 1874 до зимата на 1941 г.\r\nС много внимание към детайлите и използвайки богат набор от източници, Мерминга обрисува достоверно и задълбочено особеностите на епохата, възхода на буржоазията в началото на ХХ век, усилията Гърция да се превърне в пълноценна европейска държава, тежките военни години. В текста срещаме множество известни личности, които са играели важна роля в обществения живот на гръцката държава по това време: писателката Пинелопи Делта (1874–1941), Петрос Протопападакис (1854–1922, министър-председател на Гърция в периода май–август 1922 г.), Елевтериос Венизелос (1864–1936, девет пъти министър-председател на Гърция), крал Константинос I (1868–1923, крал на Гърция в периода 5 март 1913–30 май 1917 г., 6 декември 1920–14 септември 1922 г.), крал Александрос I (1893–1920, крал на Гърция в периода 30 май 1917–12 октомври 1920 г.). Запознаваме се и с не толкова известни представители на буржоазната класа, какъвто е и идеалистичният поет Сарандарис (1908–1941).  Но в центъра на събитията се откроява образът на лекаря Константинос М. Романът проследява житейския му път от малкото селце Камбос в Месения до Атина, избора му да следва медицина, стремежа му да натрупва все повече знания, да се бори с неправдата и да помага на хората. Той е директен участник в почти всички важни събития през годините, в които се изгражда една нова Гърция, освен това непрекъснато анализира, коментира, оценява случващото се, като по този начин въвлича читателя в един своеобразен мисловен диалог и му разкрива богатата палитра от чувства, толкова характерна за гръцката душевност – от една страна, дълбок патриотизъм, романтична визия за миналото и гръцките герои, но от друга, разочарованието от корупцията на властимащите и желанието Гърция да постигне повече, да обогати духовния, културния и обществения си живот. През 1911 г. Константинос М. става депутат в гръцкия парламент, като не престава да влага всичките си усилия в развиването на гръцката наука и да се утвърждава като една наистина всепризната и уважавана личност.\r\nМакар че романът акцентира върху историческите факти, дори стигайки до своеобразна документалност, все пак личната перспектива присъства във всеки един момент и служи като свързващо звено между различните събития и персонажи. Всъщност Каролина Мерминга разкрива човешката страна на историята, понякога дълбоко заровена под фактологичната й конкретика.    ", "date": "2019.11.07", "title": "Каролина Мерминга пристига за премиерата на \"Гръцкият лекар\""}
{"url": "https://www.actualno.com/society/ideja-za-borba-s-globalnoto-zatopljane-dyrjavata-da-plashta-lihvi-po-zaemi-za-hubavi-elektrouredi-news_1403763.html", "text": "      Ако допринасяш за опазването на околната среда, като си купуваш енергоефективни електроуреди, но с кредит, Фондът за сигурност на електроенергийната система ти плаща лихвите. Тази идея лансира управителят на фонда Деян Червенкондев, като той има подкрепата на енергийното министерство и на председателя на енергийната комисия в парламента Валентин Николов, предаде .      Припомняме, че във фонда се събират част от парите от продажбата на квотите за въглеродни емисии.   Николов заяви, че тепърва ще се разработва този механизъм на енергийно спестяване, а на депутатите в парламента ще бъдат представени промени в енергийния закон, които да позволят на фонда да осигурява част от финансирането им. Председателят на енергийната комисия пое ангажимент в началото на 2020 година тази схема да заработи.\r\nСтраната ни трябва да постигне енергийни спестявания от 2014 до 2020 г. от 1942 килотона нефтен еквивалент. Към 2018 г. изпълнението е 50%.  Избрали сме да постигнем поставените от ЕК цели чрез схема за задължения за енергийна ефективност. При нея търговците на енергия стават задължени лица, които трябва да постигнат енергийни спестявания при крайните потребители, примерно - енергото при домакинствата. Това е парадоксално, тъй като търговецът би трябвало да иска да продава повече, а не по-малко. Тези задължени лица са постигнали досега едва 9,7% от индивидуалните цели. Дори да инвестират в тази дейност, няма как да си върнат вложенията, тъй като КЕВР не признава тези разходи в цената на тока. Всички участници се обединиха около пороците на този модел и че той не постига целите. Основната причина е, че няма финансиране. Някои държави са избрали такса, данък или добавка за енергийна ефективност.\r\nВъпреки това целите за енергийни спестявания се изпълняват. Иванка Диловска от Института по енергиен мениджмънт цитира данни, че на индустрията ѝ остават 5% до изпълнение на целта за 2020 г., на домакинствата - 3%, а на транспорта - 30%.   България ще изпълни целите си, защото схемата бе допълнена от алтернативни мерки като енергоспестяващите по ОП “Иновации и конкурентоспособност”, Националната програма за саниране и др., каза зам.-министър Жечо Станков.     ", "date": "2019.11.07", "title": "Идея за борба с глобалното затопляне - държавата да плаща лихви по заеми за хубави електроуреди"}
{"url": "https://www.actualno.com/celebrate/sv-mychenik-ieron-i-drujinata-mu-news_704526.html", "text": "      Родината на свети Иерон била Втора (Велика) Кападокия. Той се родил в град Тиана по време на царуването на императорите ДиоклетианРечник и Максимиан, които били ревностни поклонници па идолите и гонители на християните. Майката на свети Иером Стратоника била благочестива и богобоязлива жена.      Когато императорите узнали, че жителите на областите Армения и Кападокия отказват да се поклонят на идолите въпреки издадените императорски укази, те след дълги съвещания избрали диама лукави, предани на езичеството, жестоки мъже, Агриколай и Лизий, и изпратили единия в Армения, а другия - в Кападокия. Те им заповядали: първо - да накажат всички християни, които не съгласят да се поклонят на идолите, и второ - да запишат във войската всички мъже и юноши, силни по тяло и способни за военна служба.\r\nКогато пристигнал в Кападокия, Лизий започнал усърдно да търси годни за военна служба мъже. Между другото му донесли и за Иерон като за човек здрав, силен и отличаващ се с особено мъжество. Лизий на часа изпратил войници, за да го доведат при него. Пратениците не го заварили в дома му, той бил на работа в полето. Войниците се отправили натам, ча да го заловят. Но свети Иерон, като разбрал, че искат да го вземат на служба във войската, отказал да тръгне с тях. Той смятал, че за християнина е вредно да има общение и да служи заедно с идолопоклонници. Воините поискали насила да го вземат със себе си, но разгневеният Иерон взел едно попаднало му подръка дърво и започнал да се отбранява с него. Оказал се толкова по-силен от войниците, че те побягнали, а той се втурнал да ги гони, както лъв гони плячката си. Но рапръснатите от него войници отново се събрали на едно място. Те се срамували един от друг затова, че не само не могли да се справят с един човек, но и били прогонени от него. Войниците се бояли да се върнат с празни ръце при този, който ги бил изпратил. Те си казвали един на друг, че ако се върнат без Иерон, не само ще бъдат осмени за това, че един човек ги е победил, но и че ще бъдат жестоко наказани заради страхливостта си. Затова те извикали на помощ другарите си и за втори път тръгнали да заловят свети Иерон.\r\nЩом чул за това, той събрал дружина от осемнадесет мъже християни, скрил се заедно с тях в намиращата се наблизо пещера и оттук се отбранявал срещу нападенията на обкръжилите го езичници. Последните известили своя началник, че Иерон се укрепил заедно с други християни в една пещера и че не могат да го заловят. Началникът им изпратил още войници на помощ и въпреки това те не могли да направят нищо, тъй като от страх пред Иерон никой не се осмелявал да се приближи до входа на пещерата. Тогава началникът изпратил при тях един от приятелите на Иерон на име Кириак.  Когато дошъл на мястото, Кириак посъветвал войниците да се отстранят от пещерата, тъй като Иерон можел, както казвал той, да бъде взет само с кротост и с благо увещание, а по никакъв начин - насила. След като войниците се отстранили, Кириак влязъл при Иерон и започнал да го убеждава да не се съпротивлява на властта и да отиде да се запише на военна служба. С мирните си думи той успокоил Иерон, извел го от пещерата и го отвел в дома му при негова та майка - стара и сляпа вдовица. Майката започнала със силен глас да оплаква сина си, наричала го опора на своята старост и светлина за слепите си очи, жалеейки за това, че се лишава от единственото утешение в своето скръбно вдовство. Междувременно войниците обкръжили Иерон и го принуждавали да тръгне с тях.\r\nСлед като се простил с плачещата си майка, със съседи и познати, които се били събрали там, той взел сьс себе си един свой родственик на име Виктор и тръгнал към град Мелитин заедно с войниците. Съпровождали го още двама от неговите близки родственици -Матрониаи и Лнтоний и неколцина други единоверци. Пътниците не успели да стигнат до Мелитин преди залез слънце и пренощували на мястото, където ги заварила нощта.\r\nПрез нощта на блажения Иерон се явил някакъв човек, облечен в бели дрехи и с кротък и пълен с любов глас му възвестил:    - Благовестя ти спасение, Иероне! Ти вървиш по правия път, тъй като отиваш на подвиг за Небесния Цар и не за погиващата земна слава ще воюваш. Скоро ти ще отидеш при Небесния Цар и ще бъдеш увенчан от Него с чест и слава за своите подвизи. С тези свои думи явилият се изпълнил сърцето на Иерон с неизказана радост. След това той станал невидим, а Иерон се пробудил и с радост казал на приятелите и сродниците си, които били заедно с него:\r\n- Аз узнах тайната на Божието благоволение към мене и сега вече с радост ще тръгна по пътя, който ми престои. Само едно е истинското съкровище, едно - истинското наследие, едни са истинските богатства - тези, които са на небесата. Л всички земни блага не принасят на своите притежатели никаква полза: \"каква полза за човека, ако придобие цял свят, а повреди на душата си?\"1 За мен няма нищо по-скъпо и по-ценно от душата. Достатъчно време от живота си изгубих в служене на суетата, сега отивам при Бога. Едно само ме смущава - скръбта па моята майка, престарялата и немощна вдовица, която е лишена от зрение и няма помощник и закрилник. Но аз отивам да умра за Христа и на Него, Бащата на сираци и вдовици, ще поверя и своята майка!\r\nПри тия думи Иерон се просълзил от жалост към майка си и след това тръгнал по своя път. В Мелитин свети Иерон бил затворен в тъмница заедно с още други тридесет и трима християни. Тук той започнал да убеждава своите другари затворници:\r\n- Послушайте, приятели и братя, моя съвет, който ще ви бъде полезен не в този живот, а в бъдещия! Всички, които се боят от Бога, търсят не земните временни, а бъдещите вечни блага. Вие чухте, че на сутринта ще се опитат да ни заставят да принесем жертви на лъжливите езически богове. Но ние няма да се подчиним, не ще се поклоним на идолите и не ще им принесем жертва! По-добре да принесем хвалебна жертва на истинния наш Бог и да възнесем към Него пашите молитви, та като ги чуе, Той да ни даде сила твърдо и мъжествено да претърпим мъченията и да ни удостои с блажен край!\r\nТези, които слушали Иерон, единодушно отговорили:   - Сладки като мед са за нас гноите думи! Ти ни съветваш да направим това, което действително е полезно и спасително за нас и всички ние желаем по-добре да умрем за Христа, отколкото да се поклоним на идолите и да живеем в суета!\r\nТъмничните стражи известили самия Лизий за това решение на затворниците. На сутринта той заповядал да изведат от тъмницата светите мъченици и да ги доведат на съд при него. Когато ги довели при Лизий, той с гняв ги попитал:\r\n- Кой бяс ни доведе до безумното решение да въстанете против властта и да ме се подчинявате на царската заповед да се покланяме им великите богове?\r\n- Ние, разбира се, щяхме да сме безумци и играчка на бесовете - отговорили сметните, - ако бихме въздавали честта, подобаваща единствено на Единия Бог, на дървените и каменните изделия на човешките ръце. Но сега постъпваме мъдро, защото се покланяме на Твореца на всичко, Който създаде небето и земята със Слоното Си и ги изведе от небитие в битие с Духа на устата Си.\r\nВ това време един от присъстващите в съда посочил свети Иерон на Лизий и казал:   - Ето кой се съпротивляваше на твоите пратеници и всичко, за което ти чу, е именно негово дело.\r\nЛизий погледнал към Иерон и го попитал откъде е родом. След като светецът назовал своето отечество и своя роден град, Лизий отново го попитал:\r\n- Ти ли си този, който се възпротиви на царската заповед, надявайки се на телесната си сила, и нанесе побой на изпратените за тебе войници?\r\n- Да, аз! - смело отговорил мъжественият Иероп. - \"Аз ли да не мразя ония, които ... мразят\" моя Господ и да не се гнуся от Неговите врагове! \"С пълна омраза ги мразя: те ми са врагове\". Затова и побой им нанесох, и ги гоних като страхливи зайци.\r\nКато чул тия думи, Лизий се разгневил и без да отдаде дължимото на храбростта и силата на Иерон, го порицал за непокорността му:\r\n- Твоето безумие те доведе до такава дързост, че ти не се подчини на царската заповед, не се покори и на моето нареждане и преби изпратените от нас. За това аз заповядвам да отсекат до лакътя твоята дръзка ръка, която служи на безумната ти глава.   И веднага отсекли ръката на свети Иерон, а останалите светии по заповед на мъчителя били безпощадно в продължение на дълго време. След това отново ги хвърлили в тъмницата. Там те благодарили на Бога, Който ги сподобил да понесат такива мъки за Неговото свято име. Но един от тях, споменатият Виктор - родственикът на Иерон, като изнемогнал от побоя и се уплашил от очакващите ги още по-страшни мъчения, тайно извикал при себе си чиновника, който водел списъка на заловените и предаваните на мъчения християни. Унижавайки се, той помолил чиновника да зачеркне неговото име от списъка с имената на затворниците, страдащи за Христа, при което му обещал да му подари за това един имот. Подкупен от обещания му подарък, чиновникът изпълнил молбата на Виктор; изличил името му от списъка и през нощта го пуснал от тъмницата на свобода. Но Виктор, малко след като излязъл от тъмницата, умрял и по този начин се лишил и от богатство, и от живот, и от мъченическия венец.\r\nКогато настъпило утрото, снети Иерон узнал за случилото се и изпълнен с безкрайна мъка, фъмко заридал за своя сродник:\r\n-Уви, Викторе! Какно направи ти? О, за каква скъпа цена се откупи! Защо сам се предаде в ръцете на врага? Защо предпочете позора на бягството пред венеца на славата? Защо се лиши от вечния заради временния живот? Защо временното облекчение постави по-горс от радостта, която не ще има край? О, как те уплашиха краткотрайните страдания от незначителните рани, които са нищо в сравнение с вечните мъки, които те очакват според Божия съд!\r\nСлед като оплакал така отпадналия от мъченическия лик, свети Иерон повикал при себе си двамата си сродници Анто-ний и Матрониан и им качал:\r\n- Чуйте моята последна воля и като се върнете оттук, я изпълнете. Моето имущество, което се намира в Писидия, оставям на сестра си Теотимия, та тя, като получава от него нужното препитание, да извършва помен за мен в деня на моята смърт. А цялото си останало имущество оставям на майка си, тъй като тя е вдовица и сама. Предайте й също и моята отсечена ръка и й кажете писмено да помоли началника на град Анкира - знатния сановник Рустик - да й даде къща във Вадисан, където да бъде занесена и ръката ми.\r\nСлед като оставил завещанието си на своите сродници, блаженият Иерон спокойно зачакал мъченическия си край. И ето - на петия ден Лизий отново седнал на съдийското място и като извикал светиите, започнал да ги принуждава да се поклонят на идолите. Той дълго се стараел и с ласки, и със заплахи да ги отвърне от Христа, но усилията му останали напразни. Тогава заповядал отначало да ги бият безпощадно с тояги, а след това ги осъдил на посичане с меч. След много и жестоки мъчения светите мъченици били осъдени на смърт. Прсдвож-дани от блажения Иерон, те запели по пътя към мястото на наказанието думите на псалома: \"Блажени непорочните в пътя си, които ходят по закона Господен\"2. Когато пристигнали на мястото на наказанието, те преклонили колене и се помолили на Господа:   - Господи Иисусе Христе, приеми нашите души!\r\nА след това светите им глави били отсечени с меч.\r\nАнтоний и Матрониан се обърнали към Лизий с молба да им позволи да вземат тялото на своя сродник Иерон. Тъй като Лизий им отказал, те го помолили да им даде поне отсечената глава на Иерон. А той им отговорил, че ще им даде главата само ако му дадат в замяна толкова злато, колкото е тежестта й. Антоний и Матрониан много се натъжили, понеже нямали толкова много злато, въпреки че честната глава на мъченика несъмнено била несравнимо по-ценна от всякакво злато. Тогава Бог вложил в сърцето на един богат и знатен мъж на име Хризатий да даде откупа за главата на светия мъченик Иерон. Той дал на Лизий толкова злато, колкото тежала главата и като я взел, с почит я пазел в дома си. Користолюбивият Лизий започнал тогава да издирва и отсечената ръка на светия мъченик, разчитайки и за нея да получи злато. Но като узнали за това, Антоний и Матрониан побързали през една нощ да избягат в родината си, като отнесли със себе си светата ръка. Тялото пък на мъченика заедно с телата па останалите свети мъченици, които били обезглавиш с него, били прибрани тайно от християните и погребани на скрито място. А споменатите братя занесли ръката на снети Иерон ма неговата майка Страто-ника. Майката взела отсечената заради Христа ръка на своя възлюбен син, умила я със сълзите си и я прегръщала с майчинска любов. Радвайки се за сина си и в същото време отдавайки се на естествената си скръб, тя със сълзи говорела:\r\n- Любими мой сине, когото аз родих жив и здрав! Сега у мен е само една малка част от твоето мъртво тяло, но толкова по-голяма скръб предизвиква тя в мене. Уви, сине мой! Родих те в болки, отгледах те и трудове, като се надявах да имам в тебе опора в старостта си, подкрепа в болестта и утешение в скърбите. А вместо това се лиших от тебе, светлина на моите слепи очи! Но защо плача, когато трябва да се веселя и да се радвам за това, че съм майка на мъченик, че съм отдала плода на утробата си на Бога, че ти, любими сине, умря не така, както обикновено умират хората. Та нали мъченическата смърт, с каквато умря ти, води към много и велики блага! Но като си отиде, не ме изоставяй съвсем, сине мой, и в молитвите си се застъпвай за мене пред Господа, за Когото ти проля своята кръв, та Той и мен по-скоро да освободи от този многотруден и пълен с всякакви беди живот!\r\nСлед това Стратоника положила ръката на светия мъченик на това място, което сам той благоволил да посочи, и привела в изпълнение всичко завещано от него. Л Хризатий, който дал откупа за главата на свети Иерон, след известно време построил църква на мястото, където били посечени светите мъченици, и положил в нея главата на мъченика, прославяйки Светата Троица.  ", "date": "2019.11.07", "title": "Св. мъченик Иерон и дружината му"}
{"url": "https://www.actualno.com/society/prognoza-za-vremeto-7-noemvri-chetvyrtyk-news_1403692.html", "text": "      И днес времето ще е динамично с температури, главно в източната половина от страната, значително по-високи от обичайните. Облачността над страната ще е разкъсана, с повече слънчеви часове на места в източните райони. Над Западна България ще е предимно значителна и на места в северозападните райони, а до вечерта и през нощта срещу петък на повече места в Западна България ще превали дъжд, в отделни райони с гръмотевици, съобщи в.       В източната половина от страната ще продължи да духа умерен, северно от планините и временно силен югозападен вятър, а в Западна България вятърът ще се обърне от запад северозапад и с него ще проникне хладен въздух. Дневните температури ще бъдат в широк интервал – от 14°-16° в крайните северозападни райони до 24°-26° в източните райони и северно от планините.\r\nВ планините ще има разкъсана, над масивите от западната половина от страната значителна облачност. На места там ще превали дъжд, а по най-високите части на Рила и Пирин – дъжд и сняг. Ще духа силен, по билата - бурен югозападен вятър, като привечер в ниските планински части вятърът ще се ориентира от запад.   Максимална температура на височина 1200 метра около 15°, на 2000 метра – около 9°.  Слънцето изгрява в 7 ч. 07 мин. и залязва в 17 ч. 13 мин. Продължителност на деня 10 ч. 06 мин. Луната изгрява в 15 ч. 21 мин. и залязва в 01 ч. 42 мин. Фаза на Луната: три дни след първа четвърт.\r\nНай-ниската температура на тази дата в София е измерена през 1975 г. минус 15.3°, а най-високата през 2016 г. 22.6°. Най-ниската температура на тази дата в Пловдив е измерена през 1920 г. минус 11.2°, а най-високата през 1969 г. 22.5°.\r\nНай-ниската температура на тази дата в Плевен е измерена през 1988 г. минус 5.5°, а най-високата през 1963 г. 26.4°. Атмосферното налягане е и ще се задържи по-ниско от средното за ноември.     ", "date": "2019.11.07", "title": "Прогноза за времето - 7 ноември (четвъртък)"}
{"url": "https://www.actualno.com/business/vsjaka-treta-firma-gotova-da-naema-novi-rabotnici-news_1403700.html", "text": "      Близо 40 на сто от анкетираните в България предприемачи имат намерение да назначават нови служители през следващата година. Незаети в реалния сектор са 140 000 работни места. Данните са от проучване на Българската търговско-промишлена палата (БТПП) за бизнес климата през 2020 г.      Топпроблемите пред компаниите остават недостигът на персонал и работна ръка, цените на енергията и суровините. Фирмите са загрижени, че ще бъдат неспособни да се справят с нарастващото търсене на своите продукти и услуги, защото става все по-трудно да се намерят работници с необходимия профил. Затова от БТПП отново настояват за намаляване на ускоряване на процеса при наемане на работници извън Европейския съюз. Но засега внос на работна сила е основно от Украйна и Виетнам. По информация на БТПП повече от 6 месеца отнема процедурата за назначаване, пише \" \".   Близо 63% от анкетираните в България предприемачи очакват подобрение на бизнес климата през 2020-та година. През 2019 г. делът им е бил 54%. Анкетата е част от мащабно бизнеспроучване в Европа, в което участват над 53 000 фирми от 28 държави. В резултатите от проведеното проучване България се нарежда в първите пет страни с най-високи очаквания за по-добър бизнес климат и възобновяване на инвестиционната дейност през 2020 г. спрямо 2019 г. Голям песимизъм има във Франция и Италия по отношение на вътрешното търсене.\r\nОколо 53% от анкетираните очакват увеличени продажби в чужбина, а малко над 44% от анкетираните са оптимисти за по-високо търсене от местния пазар. За заетостта прогнозите за 2020 г. са за стабилизиране и лек растеж.  Според председателят на БТПП Цветан Симеонов трябва да бъдат заделяни повече средства за приложни изследвания. Той отчете още, че новите инвестиции в страната се забавят и въвеждането на промени в съдебната система. От БТПП очакват една предизвикателна 2020 година за европейските фирми главно заради напреженията при свободната търговия, които ограничават инвестициите и растежа на частния сектор. Износът, вътрешното потребление и липсата на квалифициран персонал са едни от основните затруднения пред европейския бизнес. ", "date": "2019.11.07", "title": "Всяка трета фирма готова да наема нови работници"}
{"url": "https://www.actualno.com/actualno/zashto-televizijata-na-slavi-zapochna-s-maja-manolova-news_1403479.html", "text": "      Началото на телевизия 7/8, която обяви, че започва независим курс по промяна, истина и съпротива, с гостуване на Мая Манолова, веднага след изборите. Действително, всяка телевизия, включително и тази на Трифонов, попада в ситуацията на \"много фотографи, малко маймуни\", при която броят на интересни и популярни гости е не особено голям, че и на всичкото отгоре за тях се конкурират все повече медии. В същото време обаче има нещо смущаващо, не на място. Първоначално се прави декларация за радикална алтернатива, нещо от другата страна на спуснатия цип между олигархия, политика и техни представителни лица, за онова, което социолози с не много по-богат речник от футболни коментатори наричат \"антисистемен играч\".      И точно тогава първият ти гост е Мая Манолова. Защо, по каква причина? Трифонов умишлено забави началото на телевизията и я пусна след местните избори, за да не изглежда, че подкрепя този или онзи и за да си спести подозренията за участие в мръсната игра по кметския вот. Но когато ден след изборите и то при повторния хъшовски дебют първият гост е кандидат за кмет, започва да изглежда странно. Навремето, когато започна \"Шоуто на Слави\" отварящото предаване бе с Кеворк Кеворкян - и то при положение, че тогава в Трифонов нямаше онези политически амбиции, които се развиха с годините. Ако не искаше да трупа първоначални съмнения - а първоначалните са твърде важни - екипът трябваше да премисли добре госта си и да пробва с човек, който не е обрасъл със съмнително политическо минало и който не е бил главното действащо лице в избори, свършили часове преди да се появи в студиото. Въпреки че откакто пое поста на омбудсман успя да замаже спомена от безцеремонната подкрепа за Делян Пеевски и кабинета на Орешарски, това въобще не е достатъчно. \r\nКакъв знак бе гостуването на Манолова? Ако Трифонов действително мислeше да прокара демаркационна линия между държавата и няма такава държавата - първото, едно корумпирано, прогизнало от опротивели одиозни фигури място, а второто, хъшовска утопия, която ще обира наказателни вотове, това беше безумна грешка, още при старта. На всичкото отгоре сценаристите не се държаха недружелюбно към Манолова, всичко мина що-годе приветливо. А ако въобще през предаването ще минават познати политически фигури, то единственият смисъл е всеки от тях да бъде смазван под кръстосан огън (нещо, което засега нито има изгледи да става, нито е ставало в миналото, особено в серията интервюта, които миналата година включиха Борисов, Цацаров, Караянчева). Тоест, ако 7/8 трябваше да е място на яростна и независима политическа критика, започна твърде неубедително. \r\nИма обаче и друг вариант, който изглежда много по-вероятен. Той предполага, че всъщност големият преврат, към който ще се стремят партията и телевизията на Трифонов, няма да разчита единствено на собствените им лица, а ще събира около себе си онези фигури, които са се поотъркали в големия бардак, но нямат пожизнено запазена спарена спалня, а от време на време или правят, или симулират известни амбиции да излизат извън него. В този случай \"Няма такава държава\" ще вземе някои фигури от Има-такава-държавата, ще се опита да ги препере и поизлъска, да позаглади някои неприятни спомени и да ги инсталира наново, само че през себе си.  И в двата случая има риск: в първия, партията на Трифонов да остане в полето на наивистичната съпротива, в която никога да не влезе нито един експерт и опитен човек, като при евентуален успех това да лъснат смайващо ясно неща, които и Борисов отдавна намеква - че между опозиция и управление има разлика и тя е в лекотата на първото и трудността на второто (друг е въпросът, че това е хитра манипулация, с която може да се дискредитира всеки противник, който иска да започне на чисто). Вторият риск е обаче друг: \"Няма такава държава\" да използва наемници, които да се продадат тъкмо когато трябва и да се повторят обичайните параболи. Има такава възможност и с този първи гост, немалка. Автор:       ", "date": "2019.11.07", "title": "Защо телевизията на Слави започна с Мая Манолова?"}
{"url": "https://www.actualno.com/plovdiv/skandal-v-plovdivska-detska-gradina-izpolzvano-li-e-dete-za-bitka-za-vlast-news_1403777.html", "text": "      Пореден случай на напрежение в детска градина – този път в Пловдив. Става въпрос за детска градина \"Мир\".      Какъв е случаят? Подадена е жалба от родители, че синът им бил каран да мие тоалетната за наказание. Жалбата е срещу две служителки на градината, включително възпитателка.   Днес сутринта, обаче, родители се събраха пред градината, за да защитят служителките. Мнението на тези родители е, че директорката на градината не се е справила със задълженията си в управлението на персонала. \"Директорката излъга 25 родители, че ще си подаде оставката, но не го направи\", каза една от майките, която беше категорична, че събралите се хора искат да защитят учителите, защото са доволни от тях. Родители твърдят и, че въпросното момченце – Любчо, било по-агресивно и проблемно, но нещата, според тях, вървели като цяло нормално.\r\n\"Не съм карала Любчо да мие тоалетната, не мога да принудя тези деца нещо против тяхното желание, те се обучават по метода \"Монтесори\", заяви служителката, която е обвинена. Тя беше представена с името леля Стефи от БНТ. Въпросната служителка твърди, че била принудена от директорката да си подаде молбата за напускане.  Директорката в момента е в отпуск по болничен, а Пловдивска община разпореди пълна проверка.\r\n\"Искаме хората да разберат, че проблемът е директорката, няма проблем с детето\", категорични бяха протестиращи родители, които твърдят, че за два месеца директорката \"подготвила\" доста хора да напуснат.    ", "date": "2019.11.07", "title": "Скандал в Пловдивска детска градина - използвано ли е дете за битка за власт?"}
{"url": "https://www.actualno.com/society/matros-pochina-pri-izvyrshvane-na-medicinski-pregledi-news_1403775.html", "text": "      Матрос е починал на 6 ноември. Това е станало при извършване на годишни медицински прегледи на водолазния състав от Военноморските сили с имитационни водолазни спускания в барокамера. Матросът е III клас Спас Стоилов Пенчев от военно формирование 34 590-Бургас, съобщиха от министерство на отбраната. От там допълниха, че заедно с него в барокамерата е имало още двама души, които са добре.      Матрос Спас Пенчев е на 36 години. На служба в Българската армия е от 2014 г. Той е семеен с едно дете.\r\nПо случая се води досъдебно производство и повече информация може да се получи след разрешение от наблюдаващия прокурор.\r\nРъководството на Министерството на отбраната и Българската армия изказва съболезнования на семейството и близките на матрос Спас Пенчев.   ", "date": "2019.11.07", "title": "Матрос почина при извършване на медицински прегледи "}
{"url": "https://www.actualno.com/asia/sauditska-arabija-imala-shpioni-v-twitter-edinijat-uspjal-da-izbjaga-news_1403752.html", "text": "      Правителството на Саудитска Арабия вербувало двама служители на Twitter, за да се сдобие с личните данни на критици на режима, пише БГНЕС, позовавайки се на CBS.      Федерален прокурор в Сан Франциско повдигна обвинения на двамата мъже, които вече не работят в интернет гиганта.   Сред шпионираните потребители на Twitter бил популярен журналист който има над 1 милион последователи в социалната мрежа, както и други критици на правителството в Рияд.\r\nНа двамата вербувани, които не били на позиция, осигуряваща им достъп до личните данни на потребителите, било платено със скъпи часовници и банкови преводи за десетки хиляди долари към техни тайни банкови сметки. Двамата са обвинени в работа като агенти на Саудитска Араби,я без да разкрият това свое качество пред властите в САЩ.  На Ахмад Абуамо, който напуснал позицията на мениджър на медийните партньорства през 2015 г., е повдигнато и обвинение в даване на фалшиви показания на агенти на ФБР. Абуамо основал компания с ограничена отговорност, чрез която да получи 100 000 долара от правителството на Саудитска Арабия, твърдят прокурорите. Според обвинението, седмица след като се срещнал с агент на Рияд в Лондон, Абуамо започнал да влиза в личните данни на потребителите на Twitter, от които се интересували в Саудитска Арабия.\r\nДругият вербуван се казва Али Алзабара. Той работел в Twitter като инженер, а Саудитска Арабия му платила полет до Вашингтон, за да се срещне с неназован роднина.   \"Седмица, след като се върнал в Сан Франциско, Алзабара започнал да влиза без позволение в базата данни с лична информация на потребители на Twitter\", пише в обвинението.    Абуамо е задържан, докато Алзабара избягал в Саудитска Арабия. Когато било разкрито, че е влизал в базата данни с лична информация, той бил привикан от шефовете си в Twitter,  за да даде обяснения. Алзабара казал, че го правел от любопитство.  Служебният му лаптоп бил отнет, а той бил временно отстранен от  длъжност, която включвал техническа поддръжка на сайта на Twitter. На следващия ден той се качил на полет за Саудитска Арабия заедно със съпругата и дъщеря си и написал на Twitter имейл от самолета, че напуска. Досега властите в САЩ не са успели да го открият.\r\nСаудитска Арабия имала интерес към данните на 6000 души, сред които 33-ма, за които Рияд официално поискали информация по спешност от Twitter. Предполага се, че с информацията саудитските власти са можели да определят къде точно се намират въпросните критици на режима. ", "date": "2019.11.07", "title": "Саудитска Арабия имала шпиони в Twitter, единият успял да избяга"}
{"url": "https://www.actualno.com/analysis/politiko-bermudskijat-triygylnik-narichan-evrosyuz-news_1403592.html", "text": "      Разликите между Европейския съвет, Комисията и Парламента продължават да диктуват дневния ред на Брюксел. Това пише Пол Тейлър, в анализ за „Политико“. Ето какво гласи текстът, преведен от БГНЕС:      Точно когато Европейският съюз трябваше да се развива напред като по-обединен блок, трите му големи институции са отслабени и са във война помежду си.\r\nТова трябваше да бъде годината, в която ЕС да сложи черта под тройната криза на еврозоната, миграцията и вота на Великобритания за излизане от съюза. След изборите през май  Съюзът обеща да  обърне внимание на своя електорат и да се справи с глобалните проблеми като изменението на климата, търговските войни, цифровата трансформация и миграцията с навременни и ефективни действия.\r\nВместо това от 1 ноември - датата, на която следващият  председател на ЕК Урсула фон дер Лайен трябваше да встъпи в длъжност, дойде и отмина, а  капацитетът на ЕС да действа - камо ли да се промени изцяло - изглежда все по-изплъзващ се. Вместо да доведат ЕС в по-интегрирана ера след Brexit, трите основни институции, които трябва да си сътрудничат, за да осигурят ефективно функциониране на Съюза - Съветът, Комисията и Парламентът, се борят помежду си.  Когато Фон дер Лайен встъпи в длъжност на 1 декември, поредното забавяне, нейният авторитет ще бъде подкопаван от сблъсъци с ЕП, разногласия с националните столици и спорове относно назначенията и разпределението на труда в нейния екип. Капацитетът на ЕС да изпълни амбициозните цели, които си е поставил, никога не е изглеждал по-несигурен. Раздробеният парламент Вълната на избирателната активност на европейските избори през май показа, че все повече граждани гледат към ЕС за търсене на решения, но вотът също даде по-фрагментиран законодателен орган. Това означава, че политическите коалиции ще бъдат по-трудни за изграждане, а политиката ще бъде по-трудна за изпълнение.    Десноцентристката Европейска народна партия и лявоцентристките социалисти вече не командват мнозинство заедно. Появата на либералната група на Макрон \"Обновление на Европа\" - амбициозен центристки съперник на ЕНП - като незаменим трети партньор във всяка проевропейска коалиция, наруши тяхното уютно двуполюсно съществуване и дестабилизира системата.\r\nНовият парламент все още страда по модела за Spitzenkandidat за определяне избора на председател на Ек, който беше изхвърлен през прозореца. Експертите по уреждане на съюзи не се интересуват да улеснят нещата за председателя на ЕК, избран в задкулисни преговори между лидерите на ЕС. Те отмъстиха с отхвърляне на трима кандидати за ЕК, което нанесе тежък удар на Фон дер Лайен и френския президент Еманюел Макрон с дисквалификацията на неговото протеже  Силви Гулар.   „Комисията ще трябва да отдели много повече време, за да се опита да измисли компромиси по отношение на съдържанието“, прогнозира един ветеран от ЕС.\r\nТова е лоша новина за Фон дер Лайен, която спечели назначение само с  девет гласа в Парламента и чиято водеща програма - т. нар. Европейска зелена сделка, предназначена да ускори куцащия  преход на ЕС към нисковъглеродна икономика - ще се окаже особено тежка за прокарване между раздробените, враждебни институции, предвид радикалните промени в начина на живот, навиците и разходите, които налага за гражданите и бизнеса. Парализиран Съвет    Докато ЕП действа, Съветът е парализиран.\r\nРазцепена на север-юг и изток-запад, групата от национални правителства - които все още контролират финансите и портфейлите на националните икономически и социални политики - не е в състояние да постигне редица ключови решения за укрепване на еврозоната, подкрепящи банковата дейност на блока система, провалилата се реформа в политиката за убежище и имиграция, борбата с глобалното затопляне и стабилизиране на Западните Балкани.   По ирония на съдбата, обединеното и сигурно поведение на ЕС на сложните и потенциално разделителни преговори за Brexit предостави рядък модел на политическо и междуинституционално сближаване. Но това единство - което Мишел Барние, главният европейски преговарящ за Brexit, прогнозира, че лидерите на ЕС ще „използват“ за справяне с големи предизвикателства и определяне на „положителен дневен ред“ - не показва признаци за разпространение и върху други въпроси.\r\nКонсултациите на Барние и изграждането на консенсус са в ярък контраст с усилията на Макрон да завладее Брюксел с меч. Изглежда, че днес мнозина се страхуват от френската хегемония в ЕС след Brexit, отколкото се страхуват от колективна импотентност в глобалните отношения.\r\nСлед като беше попарен в  парламента, френският лидер се опитва да захлупи междуинституционалния конфликт, който заплашва да отрови  председателството на Фон дер Лейен.\r\nУви, той може да влоши нещата. По време на последния Европейски съвет Макрон се опита да договори примирие на закуска с Фон дер Лайен, германския канцлер Ангела Меркел и националните лидери от трите основни политически групи, за да се опита да гарантира, че неговият кандидат за замяна на отхвърлената Гулар ще има осигурено сигурно преминаване.\r\nНо парламентарните лидери не желаят да приемат заповеди от националните лидери или да приемат каквато и да е намеса в правото им на проверка на кандидатите за Комисията.    Бермудски триъгълник Някои служители на Брюксел прогнозират неограничена, егоистична и нецивилизована война срещу всички, в която всяка институция се бори за своето и сили в рамките на всяка институция се бият със своите съперници – държавите, които са нетни вложители в бюджета, срещу нетни получатели; амбициозни вицепрезиденти на Комисията срещу Фон дер Лайен и един срещу друг; EНП срещу \"Обновена Европа\" и обратното.\r\nПървият голям тест за това дали има надежда да се постигне много през следващите пет години ще бъде, ако правителствата на ЕС и Парламентът могат да постигнат съгласие за дългосрочен бюджет за периода между 2021 и 2027 г., след като Великобритания напусне блока.\r\nЗасега нещата не изглеждат добре. Разговорите спряха на срещата на върха на Европейския съвет по-рано този месец, където лидерите признаха, че все още са далеч от компромис по отношение на размера на бюджета, как ще се изразходва и кой може да получи отстъпка.\r\nВъпросът дали да се обвърже финансирането с критерии като спазване на върховенството на закона също изостря разделението между лагерите, като се увеличи възможността бюджетът да бъде забавен.   Европейските избиратели, които през май се оказаха рекордни като брой, ще се надяват лидерите в Брюксел и други национални столици да намерят начин да работят заедно. Има някаква причина за надежда.\r\nПредишните битки в междуинституционалните боеве често завършваха с конструктивни компромиси след период на премерване на сила. „Евросклерозата“ в началото на 80-те години предшества голям пробив, когато председателят на френската социалистическа комисия и консервативният премиер на Великобритания изработиха заключение за изграждането на единния пазар.\r\nСъщите бързи смени на властта, които поставят институциите една срещу друга, също предлагат възможности за пробиви.\r\nНастъпващото напускане на Великобритания променя баланса на силите в рамките на Съвета, който ще трябва да намери новата си  стабилност. На новия парламент, в който повече от половината от членовете са новодошли, също ще му отнеме време, докато  свикне с неговите три или четири способи за споделяне на властта. Един от начините за това би било да се договори съвместна политическа платформа, подобна на германско коалиционно споразумение, за да се изгради взаимно доверие и да се даде на депутатите конструктивна, а не обструктивна роля.\r\nКаквото и да решат в крайна сметка, независимо дали говорим за Съвета, Комисията и Парламента или ЕНП, социалистите и Обновяване на Европа - в Европа след Brexit за танго ще трябват трима. ", "date": "2019.11.07", "title": "\"Политико\": Бермудският триъгълник, наричан Евросъюз "}
{"url": "https://www.actualno.com/curious/4-te-zodii-koito-ne-stradat-po-bivshi-news_1403906.html", "text": "                   - Това са представителите на зодиака, които изключително бързо решават проблемите си. Те не стоят на едно и също място. След раздялата започват да търсят следваща тръпка. Овните са чувствителни и първоначално се чувстват наранени и съсипани, но това състояние определено не за дълъг период от време. Много бързо се изправят и продължават напред сякаш нищо не се е случило. Намират нещо, което ги разсейва, било то спорт, или пък лична цел. Овните обикновено успяват да видят и положителната страна на нещата, а това им помага да се оттърсят от неприятните емоции.    - Те много бързо се справят с раздялата. Методът им е свързан с разговори. Готови са да говорят с часове за това, което им се е случило. Не отричат, че се чувстват зле, дори напротив. След като кажат всичко, което им тежи и излеят душата си, просто продължават напред. Близнаците се интересуват от бъдещето си, а страданието по бивше гадже може да им попречи да се реализират. Поради тази причина не приемат на сериозно любовните си отношения. Също така, те са много общителни и комуникативни. Бързо успяват да се забравят бившия си, защото в този момент започват да контактуват с нови и различни хора, които ги разсейват. Близнаците веднага успяват да открият следващия си избраник, с когото тръпката е още по - голяма.         ", "date": "2019.11.07", "title": "4-те зодии, които не страдат по бивши"}
{"url": "https://www.actualno.com/europe/lekarite-v-evropa-nedovolstvat-ot-szo-zaradi-priznanie-za-kitajskata-medicina-news_1403755.html", "text": "      Федерацията на медицинските академии в Европа (FEAM) призова за по-стриктен контрол над традиционната китайска медицина, пише британският вестник The Guardian, цитиран от БГНЕС.      Според лекарите, признаването на този вид лечение от Световната здравна организация (СЗО), ще доведе до терапии и практики, които понякога са дори вредни. FEAM обяви, че пуска днес, 7 ноември, обръщение към СЗО с призив да изясни кои практики и терапии от традиционната китайска медицина одобрява и препоръчва.   По-рано тази година СЗО реши да включи някои от традиционните, китайски лечения в Международната класификация на болестите (МКБ), която предлага и списък на леченията за признатите заболявания. МКБ е важна за много правителства по света, които я използват за да определят как да харчат бюджетите за здравеопазване.\r\nСЗО казва, че решението им не представлява одобрение на традиционната китайска медицина, но FEAM твърди, че то ще даде необходимото извинение на производителите на хомеопатия да рекламират растителни и други алтернативни методи на лечение, като подвеждат обществото, че има доказателства за ефективността и безопасността им.  Хора със сериозни заболявания няма да отидат на лекар или ще отложат посещението, докато се самолекуват, казват от FEAM.\r\nПредседателят на FEAM професор Джордж Грифин заяви, че не трябва да се подценява важността на базираните на доказани факти лекарствени средства. \"Повечето китайски лечебни средства са нерегулирани. Ние не изписваме лекарства и не правим процедури, без да има налични доказателства, че работят и не увреждат пациента\", подчерта Грифин.   Според FEAM, китайските традиционни лекарства не са тествани за токсини и между отделните серии на производство има големи разлики в състава на лекарствата. \"Същевременно пациентите си мислят, че получават адекватно лечение или терапия за сериозни заболявания\", твърди директорът на FEAM.     ", "date": "2019.11.07", "title": "Лекарите в Европа недоволстват от СЗО заради признание за китайската медицина"}
{"url": "https://www.actualno.com/society/ochakvat-se-kratkotrajni-povishenija-v-gornite-chasti-ot-vodosbora-na-r-struma-news_1403607.html", "text": "      На 07 и 08 ноември, вследствие на валежи, се очакват краткотрайни повишения в горните части от водосбора на река Струма. Водните количества ще бъдат под праговете за внимание, предаде агенция Фокус.      Поради дефицита на почвена влажност има ниска вероятност от възникване на поройни наводнения в следните райони: В следобедните и вечерни часове на 07 ноември - в горните части от водосбора на река Струма - по основната река и в притоците ѝ реките Конска, Арката, Треклянска, Драговищица, Соволянска Бистрица, Глогошка, и Новоселска.     ", "date": "2019.11.07", "title": "Очакват се краткотрайни повишения в горните части от водосбора на р. Струма"}
{"url": "https://www.actualno.com/cite/kojto-iska-da-glasuva-za-bsp-go-e-sram-news_1403814.html", "text": "      Който иска да гласува за БСП го е срам. Това каза проф. Михаил Константинов в интервю за bTV и допълни, че голяма част от десните избиратели не са признали, че са гласували за Мая Манолова. Какво още каза той може да видите в        ", "date": "2019.11.07", "title": "Който иска да гласува за БСП го е срам"}
{"url": "https://www.actualno.com/pernik/kakyv-voden-rejim-ochakva-pernik-news_1403806.html", "text": "      \"Некомпетентно управление на ВиК е причината за , пред който се изправя Перник.\" Това заяви новоизбрания кмет на града Станислав Владимиров.      \"Ако беше реагирано по-рано, нямаше да бъдем изправени пред тази катастрофа, пред която сме изправени сега”, заяви Владимиров в интервю за bTV.\r\nВсе още не е известно какъв ще е водният режим – целодневен или частичен, отбеляза кметът на Перник.   \"Не чувам никаква конкретика от управителя на ВиК. Дали въпросният господин има нужната квалификация, за да управлява подобна структура?”, попита Владимиров.  Според него не може кризата с водата в Перник да се обяснява със сушата, защото през юни месец в Чуйпетльово, където е вододайната зона на Перник, са паднали 135 литъра дъжд, което е повече от предходни години.\r\nВладимиров е категоричен, че ще провери поддържана ли е водата в язовир Студена на определено ниво, за да бъде извършен ремонтът на негова стена по сухия способ.\r\nНовият кмет на Перник коментира и проблемът със замърсяването на язовир Пчелина, което отдаде на „един ВЕЦ, който е превърнал язовира в утайник”.    „Обещал съм бързи стъпки за спиране на замърсяването на река Струма и няма да направя компромис”, заяви Владимиров и допълни, че компромис той няма да направи и с чистотата на въздуха на Перник и няма да позволи в ТЕЦ „Република” да се използва друго гориво, освен въглища.   Що се отнася до горене на биомаса в топлоцентралата, Владимиров смята, че скандинавските страни са доказали нейната стойност като гориво, но на цената на големи екологични инвестиции, които компаниите тук не са готови да извършат.\r\nНовият кмет на Перник е категоричен, че една от първите му крачки ще бъде ревизията на предходното управление, за да знае на каква основа стъпва.\r\nЕдно от нещата, които ще бъдат оповестени, е какво е станало с тролейбусната мрежа в Перник и къде са средствата от нарязването ѝ.\r\nСтопанското развитие на града ще е основа за неговия просперитет, категоричен е Владимиров, който даде пример с общини като Божурище и Елин Пелин и припомни времето, когато софиянци са идвали да работят в Перник.   Една от трудностите, която вижда за своето управление, е силно фрагментирания общински съвет, където са застъпени бизнес интереси, но се надява, че ще успее данамери общ език със съветниците, които „са поели този път в полза на перничани”. ", "date": "2019.11.07", "title": "Какъв воден режим очаква Перник "}
{"url": "https://www.actualno.com/business/ima-li-dobro-mjasto-za-dogan-i-kovachki-pri-chakana-ot-es-promjana-v-energetikata-ni-news_1403922.html", "text": "      Очертава се промяна на практиката \"студен резерв\" като механизъм за гарантиране на стабилността на електроенергийната система на България. Този извод се натрапва все по-отчетливо след казаното от енергийния ни министър Теменужка Петкова по време на кръгла маса, посветена на механизмите за капацитет и въглищните региони в преход, организирана от Института за енергиен мениджмънт.      Петкова съобщи, че международен консултант вече разработва модел за България и за целия регион какъв точно механизъм за капацитет трябва да ползваме, за да осигурим в най-голяма степен стабилността и предвидимостта на енергийната ни система.За нас е по-подходящо да се ориентираме към използването на пазарен механизъм за капацитет, подчерта енергийният министър и уточни, че на централите, които ще участват в търговете, ще бъдат покрити условно постоянните разходи, а променливите им разходи (емисии СО2, гориво и други) ще формират цената, с която те ще излязат на пазара.   Какво означава това за бъдещето на студения резерв, където сега основни играчи са Христо Ковачки и Ахмед Доган – научете в !\r\nЕнергийният министър обаче каза и по-важното - че догодина част от сметките на битовите домакинства ще излязат на свободния пазар. Петкова увери, че това не значи по-скъп ток, но синдикатите веднага поискаха Тристранката да се събере, защото редица анализи показват, че излизането от регулиран пазар ще значи точно това.   ", "date": "2019.11.07", "title": "Има ли добро място за Доган и Ковачки при чакана от ЕС промяна в енергетиката ни?"}
{"url": "https://www.actualno.com/politics/bsp-sezirat-evropejskite-institucii-za-represii-na-vlastta-news_1403861.html", "text": "      \"Купени ромски гласове, корпоративен вот, използване на държавната машина, натиск, страх –  тези процеси не спряха с края на изборния ден, репресиите на властта продължават и след изборите\". Това обяви лидерът на БСП Корнелия Нинова в изявление на трибунка в парламента и посочи конкретни примери. Тя съобщи, че от БСП изпращат писма до европейските посланици, до европейските институции Съвета на Европа и ОССЕ и ще отправят въпроси към министрите за начина на провеждане на изборите и репресиите след тях.      Кандидатът, подкрепен от БСП за кмет на Ловеч Радина Банкова, която е председател на Българската асоциация на производителите и износителите на облекло и текстил, в която членуват над 100 български фирми, разказа, че ден и половина след изборите била посетена от призовкар на частен  съдебен изпълнител, който я уведомил, че имала огромни задължения към НАП за осигуровки, данъци и пр., засягащи нейните служители и работници и че паралелно са й запорирани банковите сметки.    Банкова подчерта, че наистина няма данъчни задължения, изтъкна, че кандидатурата й е издигната от граждански инициативен комитет и с огорчение сподели, че е била употребена политически. „Моята фирма е износител и обикновено възстановяваме ДДС и няма как да изпаднем в ситуация да дължим големи суми“, заяви Банкова и добави, че „изпълнителното дело е образувано на база удостоверение издадено от НАП, съдържащо неверни данни“. Сега тя е в ситуация да удостоверява, че не дължи суми на данъчната администрация, за да докаже, че запорът и натискът върху нея са без основание. Тя съобщи, че още вчера е подала молба да бъде вдигнат запора и незабавно направила извлечение от данъчната си сметка.   Съмнения за купен ромски вот в Перник изказа кметът на Перник Станислав Владимиров. „В ромските махали, особено в едната секция губим близо 7 пъти от нашия опонент; почти всички села в Перник ги загубихме, защото там през кметовете може да се упражнява т.нар контролиран вот, но всички градски секции ни подкрепиха“, каза той и уточни, че по казуса са подали десетки сигнали и чакат органите да си свършат работата.   Корнелия Нинова съобщи, че примерите за продължаващи репресии са много из цялата страна. „Само за няколко дни застъпници в Благоевград получиха предупреждения за уволнения от работа; в Дупница наш застъпник, служител на ВиК, също е заплашен от уволнение; в община Пазарджик – заповед за данъчна проверка на наш кандидат за общински съветник; в община Септември – уволнена дисциплинарно от работа учителка в детска градина, член на БСП, на ОИК - само защото отказала да подписва документи с невярно съдържание; в община Перник – свекървата на наш кандидат за общински съветник уволнена от кметството на с. Кладница“, посочи тя. Нинова увери репресираните, че БСП ще ги защити. Тя призова държавните служители, изпращани на „измислени проверки\" да не изпълняват такива заповеди и ги предупреди: „Накрая ще си измият ръцете с вас и вие ще носите отговорност“.     ", "date": "2019.11.07", "title": "БСП сезират европейските институции за репресии на властта"}
{"url": "https://www.actualno.com/books/naj-novijat-roman-na-lij-chajld-izliza-v-bylgarija-news_1403979.html", "text": "      Джак Ричър е твърдо убеден, че в света, в който живеем, шансът нещата да се подредят както трябва е едно на милион. А може би той е оптимист. Може би шансът е още по-малък.      Ричър пътува с автобус из Америка без конкретна цел, без да бърза заникъде. Но слиза от него, за да помогне на възрастен човек, който очевидно ще стане жертва на обир. И… нали знаете какво казват за добрите дела? Не остават ненаказани.   Старецът, на когото Ричър помага, е допуснал огромна грешка. Притиснати от обстоятелствата, той и съпругата му са взели голям заем от много опасни хора. От банда, която владее половината град. Най-неочаквано Ричър се оказва между двете гангстерски групировки, които се борят за надмощие. Той знае, че трябва да остане поне на крачка пред лихварите, рекетьорите и наемните убийци. Знае и че изгледите за успех не са на негова страна. Но Джак Ричър вярва в един конкретен вид правосъдие… макар че шансът да успее е едно на милион. ", "date": "2019.11.07", "title": "Най-новият роман на Лий Чайлд излиза в България"}
{"url": "https://www.actualno.com/asia/ozho-turcija-ne-e-izpolzvala-himichesko-oryjie-v-sirija-news_1403914.html", "text": "      Организацията за забрана на химическите оръжия (ОЗХО) отхвърли твърденията, че в . Проверката се наложи, след като се появиха твърдения, че Турция е използвала бели фосфорни бомби там, предава  БГНЕС.      Пред репортери в централата на ООН шефът на ОЗХО Фернандо Ариас заяви, че белият фосфор не е химическо оръжие и не може да бъде използван като такъв поради своя химичен характер.\r\n\"Той се използва в конвенционалното въоръжение за производство на дим като запалително оръжие или за производство на светлина. Той не попада в конвенцията за химически оръжия\", каза Ариас. от акаунти в социалните медии в подкрепа на терористите от YPG/ПКК, които споделиха фалшиви снимки, направени през последните години, за да разпространят дезинформация за антитерористичната операция в Турция източно от река Ефрат, пише „Сабах“.  „Като химическо оръжие той не е използван в Сирия“, каза Ариас. \"Не може да се използва като химическо оръжие.\"\r\nТурция започна операция „Мирна пролет“ на 9 октомври за премахване на терористите от северна Сирия, за да подсигури границите на Турция и да помогне за безопасното връщане на сирийските бежанци.\r\nТурският министър на отбраната Хулуси Акар многократно подчертава, че Анкара не притежава химическо оръжие.    Няколко чуждестранни медии също споделиха снимки на хора с изгаряния и заявиха, че турската армия е използвала бели фосфорни бомби в североизточна Сирия. Турция отхвърли твърденията. ", "date": "2019.11.07", "title": "ОЗХО: Турция не е използвала химическо оръжие в Сирия "}
{"url": "https://www.actualno.com/politics/borisov-demokratichna-bylgarija-sa-deca-i-vnuci-na-chervenata-nomenklatura-video-news_1403920.html", "text": "      \"Много съм огорчен от нашите приятели (от \"Демократична България\" ), но ние трябва да спрем да ги наричаме десница. Това са бившите деца, внуци на червената номенклатура. Те го показаха.\" Това каза премиерът и лидер на ПП ГЕРБ Бойко Борисов по време на националната работна среща на партията, на която съпартийците се поздравиха с постигнатото на местните избори. Премиерът се разгневи от това, че демократите са подкрепили на втори тур Мая Манолова в София.      \"Те (БСП, Мая Манолова) само могат да манипулират. И понеже казаха, че циганите обичат Бойко .  Бойко имат право да го обичат. И когато на живо без да предупреждаваме  никой, те като ме видят скачат и викат, е защото осигуряваме работни  места,   защото им вкарахме 50 000 деца да учат и работят, а не да  крадат - да учат. За София - дайте да си говориме с тези  високоинтелигентните (\"Демократична България\")- ако не са ромите, кой ще ни чисти? В Чистотата в София работят само роми, гледайте навън -  метат като пчелички. В  \"Гробищни паркове\", кой ще работи? В мръсните работи само са те, но ние  сме им осигурили децата да бъдат толкова образовани, колкото нашите и да си изкарват с честен труд парите. Затова считам, че имаме право да гласуват повече за нас.\", обясни как работи системата  Борисов.\r\n\"Как са гласували (ромите) на президентските избори? Гледай сега, какво става Роска (Росен Плевнелиев). Оказва се, че Радев го обичат повече \", каза Бойко Борисов и цитира резултати от София, Пазарджик, София - област, Пловдив, Монтана, Враца. \"40 915 в тези градове тогава са гласували, за нашата Цецка тогава  19 532. Сиреч два пъти повече са го обичали. Не знам какво са заобичали и какво са видели. Така че, ако искат да говорим за корпоративен вот. На нас още не ни е минал срока за Костинброд - давността му\", закани се Борисов на БСП и Мая Манолова. \r\n...  И Борисов отново се сети за разгневилите го в началото демократи и посочи причините, поради които са се разгневили те на ГЕРБ и не са ги подкрепили на изборите сега: \"И като застана отпред да поискам да ми покажат автобуса с двойното дъно дето е возил бюлетини и манипулацията - тея ли демократи бе , те ли се съешиха с Христо Иванов и Атанасов? Искаш ли да ти кажа, Росене защо? Защото това не е градска десница. Това е опозицията вътре в комунистическата партия, която е била. Тя сега с нейните сателити работи. Кога те се озлобиха най-много? Когато въпреки цялото усилие на служебното правителство и почти купиха Грипени-те, ние обърнахме и дадохме реално първата геостратегическа ориентация на България, купувайки F-16, с които ставаме не само сила. Почват да броят по друг начин в НАТО. Това най-ги вбеси. Кога станаха още по-яростни? Когато за първи път половин милиард вложихме, такива усилия вложихме и в понеделник ще ходим с Херо Мустафа (новият посланик на САЩ у нас) да видим как се строи вече 5-6 км интерконектора с Гърция. Истинска диверсификация! Тогава много ми се озлобиха. Но вече не си сдържаха нервите, когато службите и прокуратурата хванаха за шипонаж еди по едни няколко човека. Ето това вече си ги разкри и те си отидоха при Мая Манолова. Четвърто, Балкански поток с милиард по-евтино го изтъргувахме и строим в момента. Защо не ни подкрепиха поне сега? Кое им хареса в Мая Манолова повече? Нищо лошо не казвам за жената. Какво има повече срещу мутрата ли е Фандъкова? Какво е? Или диктатора? Те ходят от телевизия в телевизия. Говорят глупости, изкарват компромати. Говорят ГЕРБ беше много лош с нас.\"  \"За каква алтернатива говорим? Можеха да станат всички реформи и те ставаха. Само че така е по-добре: да подкрепиш срещу десните партии опонента си, и то какъв? Който водеше белия автобус и защитаваше Орешарски. Колеги, до там ли паднахте?... Защо ви дразни това, че ние сме евроатлантическа партия, съюз? Кое ви дразни, за да предпочетете друг? Както и да е. Но днес няма да говоря повече, защото те хващат за моите думи и казват, че имат проблеми.\" , продължи с болката си Борисов. Лидерът на ГЕРБ за БСП и репресиите : \"Разбрах, че е имало репресирани, от госпожа Нинова, в Благоевград и Пазарджик. Искам и я моля през който иска от парламента да ми ги прати тези хора. Ако се окаже, че е верно, аз лично ще им се извиня. И този, който си го е позволил, просто ще види реакцията ми. Представя ли си тези жени да правят това. Не ги е срам!\"\r\n\"Има неща, които и аз научих от г-жа Нинова, но я гледах на една такава трибунка, на която обяви старта на промяната. Един социолог покрай нея каза, че чул приятния пукот на пропукването на ГЕРБ. Това ме провокира да покажем с Румен Христов и земеделците как изглежда пропукания ГЕРБ . По техните разбирания, ако сега излезем навън, това ще е едни голям протест.\" Така обясни мотивацията, с която партията е влязла в предизборната надпревара без организатора Цветан Цветанов, лидерът на ГЕРБ Бойко Борисов.       Премиерът Борисов отбеляза, че в някои градове със СДС са били противници, но се борели с политически мотиви, но когато става въпрос за ценности, \"за т.нар. синя идея, за антикомунизма, ние няма въобще какво да се замисляме. И както виждате днес нашия противник във Видин е тук с нас. Защото той по същността си е демократ\", каза Борисов. Вие сте различна партия от нас, ние няма да ставаме една партия, но принципа ни задължава.\r\n\"Цяла седмица слушах за Благоевград и Русе, все едно градове като Севлиево, Габрово, Търново, Свищов, Горна Оряховица няма ли ги на картата, уважаеми господа. Ами Хасково? Нали от там тръгваше промяната. Е, как им отговорихме - с победа. И на Делян Добрев му казах, че по-добра реабилитация от тази не може да има.\", продължи Борисов.\r\nТук можете да видите цялото изказване на премиера на форума на ГЕРБ.   ", "date": "2019.11.07", "title": "Борисов: \"Демократична България\" са деца и внуци на червената номенклатура (ВИДЕО)"}
{"url": "https://www.actualno.com/society/zam-ministyr-popov-nito-edin-uchastyk-njama-da-byde-propusnat-ot-tol-sistemata-news_1403895.html", "text": "      Никой няма да бъде засегнат от въвеждането на тол системата. Това увери след поредното заседание на обществения съвет към МРРБ заместник-министърът на транспорта Ангел Попов.      „Няма да се стигне до там заради недоглеждане да се бият винетките и тол таксите“, добави Попов.   Заместник-министърът отказа да направи коментар защо в сегашния вариант на тол системата Южната дъга на София не влиза в обхвата, а Скоростната тангента влиза.\r\nТакива въпроси ще бъдат изчистени по време на общественото обсъждане, което се очаква да започне през следващата седмица. Идните дни ще бъде публикувана за дебат и предложената тарифа.  \"Ще има много подбрана работна група, където много бързо да вървят и да се решават тези неща. По отношение на скоростната тангента – това е въпрос на общините , които също обсъждат. Не е моя работа да давам мнение.Всичко е въпрос на дискусия и на обхват между общински път и републиканска пътна схема. Много са тънки нещата. Но никой няма да бъде засегнат и нито един участък няма да бъде пропуснат от тол системата\", категоричен е заместник-министъра на транспорта.\r\nКъде ще има тол такси за камионите над 3,5 тона - вижте в !    ", "date": "2019.11.07", "title": "Зам.-министър Попов: Нито един участък няма да бъде пропуснат от тол системата"}
{"url": "https://www.actualno.com/europe/syprugata-na-princ-charlz-otmenja-vsichki-angajimenti-zaradi-zaboljavane-news_1403924.html", "text": "      Камила, херцогинята на Корнуол и съпругата на принц Чарлз, , следвайки съветите на лекарите си, след като бе покосена от инфекция на гърдите. Това бе съобщено от говорителят на кралската двойка, цитиран от Спутник.      \"Херцогинята на Корнуол е посъветвана от лекаря си да отмени всичките си ангажименти поради гръдна инфекция, която се влошава прогресивно през последните няколко дни\", разкри говорителят.   В сряда Камила трябваше да пропусне галавечеря в лондонската библиотека, след като лекарите я посъветваха да остане у дома.\r\nХерцогинята, родена с името Камила Розмари Шанд, е втората съпруга на очевидния наследник на британския престол принц Чарлз, за когото се омъжи през 2005 г.   ", "date": "2019.11.07", "title": "Съпругата на принц Чарлз отменя всички ангажименти заради заболяване"}
{"url": "https://www.actualno.com/burgas/znakovi-turisti-se-otkazaha-ot-nashite-kurorti-prez-tova-ljato-news_1403877.html", "text": "      Бургаската регионална туристическа камара направи анализ на изминалия туристически сезон. Цифрите сравняват различни показатели характерни за 2019 и 2018 година.      За времето от месец май до 31 октомври, 2019 година, Бургаска област е била посетена от 1 385 205 чуждестранни граждани. Основният транспорт, който са използвали е чартърни полети и автобуси. За сравнение през 2018 година, те са били 1 529 138. Спадът, който се отчита това лято, е 11%.   Въпреки това има и добра новина - тя е по отношение на новите пазари. През сезон 2019 спрямо 2018 година са се увеличили туристите от Естония с 3%, Ирландия – ръст от 23%, Англия в повече 5%, Украйна ръст 20% , Словакия – ръст 1,6% и Белгия – ръст 6%. Спадът е при Швеция – 100%, Франция – 84,80%, Германия спад 58,50%, Латвия – 31,70%, Литва – 27%, Норвегия – 26%.\r\nРусия е една от изненадите на сезона. По традиция нашата страна е предпочитана за почивка на руските граждани. Това лято обаче, 16% по-малко от тях са почивали в България. Другите държави, които са се отказали от нашите курорти са Финландия, Израел, Унгария, Швейцария, Чехия, Полша и още с различни проценти отлив.  Според анализа на специалистите от камарата, основните причини за резките спадове са свързани с пренасочването на туристопотоците към Турция, Египет, Кипър, Тунис, поради променената геополитическата среда. Другата причина е, че нашите конкуренти са предлагали по-разнообразни пакети, услуги, по-качествен и богат ол инклузив.\r\nЛипса на квалифициран обслужващ персонал с езикови познания и работата в екип се сочи на трето място сред причините. Малко са работодателите, които влагат средства за обучение на персонала и развитието му в дългосрочен план. Бюрата по труда в различните населени места дават такива възможности. Според техните специалисти, всяка професия в туристическия бранш изисква голям брой часове обучение за да се добие опит и да се получи нужният сертификат.   Цифрите на Камарата показват още, че през месец октомври 2019 година на летище Бургас са пристигнали 10 788 чуждестранни граждани, които спрямо месец октомври 2018 година са в по–малко с 8 495 и се отчита спад от 78,75%.    Ръст обаче бележат туристите от Израел, които са с 42% повече и Норвегия - ръст 7,50%. Пазарите, които запазват нивата си са Финландия, Швеция и Руска Федерация. Спадът е при Германия с 356%, Полша – 379%, Словакия – 154% и Англия – 55,60%. ", "date": "2019.11.07", "title": "Знакови туристи се отказаха от нашите курорти през това лято"}
{"url": "https://www.actualno.com/starazagora/jivko-todorov-shte-raboti-za-blagoto-na-stara-zagora-snimki-news_1403962.html", "text": "      „Благодаря на всички граждани, които ни подкрепиха. Нека заедно да направим така, че Стара Загора да стане едно по-добро място за живеене, в което всички да се чувстват добре“.       Това каза кметът на община Стара Загора Живко Тодоров днес, след като се закле заедно с новоизбраните общински съветници и кметове на кметства. Той получи и символите на кметската власт от областния управител Гергана Микова.   Празничен водосвет отслужиха Старозагорският митрополит Киприан и свещеници. „ . Всеки трябва да извърви своя кръстоносен и духовен път, за да бъде истински строител на обичния ни град\", каза владиката и подари на Тодоров, който започва трети мандат в кметското кресло, икона на Исус Христос. Удостоверенията за избор на кмета на общината, кметовете на кметства и общинските съветници бяха връчени от председателят на Общинската избирателна комисия Теодора Крумова    По традиция първото заседание на новия общински съвет беше открито от доайена сред избраните - . „Нека изпълняваме задълженията си с разум, със сърце и уважение към нашия град“, пожела тя на колегите си. Първото заседание на съветниците имаше три точки. По първата беше избрана 7-членна комисия за извършване на избора. Николай Диков от ГЕРБ заяви, че за тях „ в името на Стара Загора“, затова са решили да не издигат кандидатура за председателското място. Единственото направено предложение беше на Методи Пенчев от същата коалиция. След тайното гласуване, в което участваха 49 от 51 съветници, тя беше избрана за председател с 43 гласа „за“ и 6 „против“. „ . Подкрепата, която получих, означава за мен, че този Общински съвет ще бъде различен, че ще работим изцяло в интерес на гражданите на Стара Загора. Аз се заклевам, че ще бъде така“, обеща  По трета точка от дневния ред съветниците избраха и заместник-председатели на новосформирания местен парламент. Бяха издигнати две кандидатури - от ГЕРБ и от БСП за България. След гласуване за бяха избрани    Пред журналисти председателят на общинския съвет за мандат 2019-2023 година Мария Динева изрази надежда, че с новоизбраните общински съветници ще вървят напред, без конфронтации, за да реализират онова, което обещаха през изминалия месец. \" \", каза още тя и заяви, че трябва да има промяна в работата на общинските съветници. Затова се ангажира да възстанови дейността на Председателския съвет, който през последните две години не е свикване. Динева смята, че Правилникът за работата на общинския съвет е добър и не се нуждае от промяна. Според нея през изтеклия мандат проблем е бил начинът, по който се прилага. \" \", допълни още тя. \r\nСледващата сесия беше насрочена за 14 ноември. ", "date": "2019.11.07", "title": "Живко Тодоров ще работи за благото на Стара Загора (СНИМКИ) "}
{"url": "https://www.actualno.com/europe/emanuel-makron-nato-prejivjava-mozychna-smyrt-news_1403933.html", "text": "      Президентът на Франция Еманюел Макрон вярва, че НАТО преживява „мозъчна смърт“ и отбеляза липсата на координация между Европа и САЩ и едностранните действия на ключовия съюзник в Алианса Турция, предава AFP.      В интервю пред The Economist, френският лидер заяви буквално: „Това, което преживяваме в момента, е мозъчната смърт на НАТО“\r\n„Няма никаква координация при взимането на стратегически решения между САЩ и техните съюзници. Никаква“, заяви Макрон.   „Имаме некоординирани агресивни действия на друг съюзник в НАТО – Турция. И то в район, където нашите интереси са заложени на карта“, добави президентът.  Коментарите на Макрон, поставящи под въпрос ефективността на НАТО, заплашват да изпратят ударна вълна през Алианса преди среща на върха във Великобритания следващия месец, отбелязва „Франс прес“.\r\nСпоред медията, НАТО вече е сериозно засегнат от последната военна операция на Анкара срещу кюрдските формирования в Северна Сирия, твърдо срещу които се обявяват други страни-членки, като например Франция, а освен това се забелязва и липса на ентусиазъм у американския президент към организацията.\r\n„Няма никакво планиране в НАТО, нито координация. Дори не е имало опит за изглаждане на конфликтите в НАТО“, разкри Макрон.    И докато комуникацията между армиите и командванията на операциите в НАТО работи добре, „стратегически и политически, тук трябва да признаем, че имаме проблем“, отбеляза той.   „Трябва да признаем реалността за това, какво е НАТО, в светлината на ангажираността на САЩ“, предупреди Макрон, като добави, че според него, „Европа има капацитета да се защитава“.\r\nФренският лидер твърди, че Старият континент може да го направи, като „ускори развитието на европейската отбрана“.\r\nПрезидентът изрази недоволството си, че при Тръмп САЩ фактически са позволили на Турция да проведе операцията си в Северна Сирия, като са изтеглили армията си, предаде агенция Фокус.\r\n„НАТО, като система, не регулира своите членове“, смята той. „Така че, когато имаме член, който смята, че има правото да действа сам, с позволението на САЩ, те го правят“.   „Не е в наш интерес“ да изключим Турция от Алианса, „но може би трябва да преосмислим какво е НАТО“, заяви Макрон.   Френският президент, за когото анализаторите смятат, че е най-влиятелният лидер в Европа на фона на Брекзит и предстоящото оттегляне на германския канцлер Ангела Меркел от политиката през 2021 година, се опитва да изпъкне на външнополитическата арена и да наложи своята визия за реформиране на Европа, отбелязва „Франс прес“.\r\nПо негите думи, Европа стои „на ръба на пропастта“, заради това, че е намалила политическия обхват на проекта Европейски съюз след средата на 90-те години.\r\n„Европа забрави, че е общност заради това, че все повече се мисли за пазар, който постоянно се стреми към експанзия“, обясни Макрон, който наскоро блокира разширяването на Съюза с още две балкански държави.\r\nФренският президент допълни, че в момента Европа е в момент на сътресения и губи връзка с историята си, докато междувременно САЩ се свързват все повече с Китай, а в периферията на континента се надигат авторитарни сили.\r\n„Всичко това доведе до изключителна уязвимост на Европа, която, ако не започне да мисли за себе си като за глобална сила, ще изчезне, защото ще получи тежки удари“, заключи Макрон. ", "date": "2019.11.07", "title": "Еманюел Макрон: НАТО преживява \"мозъчна смърт\""}
{"url": "https://www.actualno.com/europe/francija-pak-iska-akcent-vyrhu-pregovornija-proces-s-albanija-i-makedonija-news_1403812.html", "text": "       за повече детайлност по отношение на методологията на процеса на преговори ще бъдат представени на срещата на министрите на външните работи на ЕС и европейските държави, която ще се проведе в Брюксел на 19 ноември.  Разширяването на Съюза официално ще бъде в дневния ред на Съвета по общи въпроси. Темата само ще бъде обсъдена, без да се очакват конкретни заключения, информира МИА, цитирана от БГНЕС.       , настояха дискусията да бъде възстановена възможно най-скоро. Очаква се Франция да представи по-подробни искания за предложения за реформа на методологията за разширяване.   Разширяването и блокадата на преговорите за членство със Северна Македония и Албания бяха предмет на дискусия на вчерашната неофициална посланическа среща в Брюксел. Дипломатите интерпретираха това като опит за поддържане на темата за разширяването на ЕС и за политически сигнал, че Според неофициални съобщения, идващи от Париж, френското предложение означава, че страните кандидатки биха могли по-бързо да извлекат ползи от ЕС в някои области, в които напредват, без да чакат пълноправно членство, но от друга страна процесът би бил обратим, т.е. може да загубят някои ползи, ако променят политиката или започнат да изостават.  ЕС е най-големият донор в РС Македония с над 90 млн. евро годишно в подкрепа на национални реформи в различни сектори. В допълнение към Инструмента за предприсъединителна помощ ЕС има и други възможности да подкрепи страната по пътя й към пълноправно членство.\r\nПрезидентът Стево Пендаровски ще се срещне с френския си колега Еманюел Макрон следващата седмица и ще има възможност да чуе директно от френския държавен глава вижданията на Франция за разширяването и новата методология на преговорите. Срещата с Макрон ще се състои на 12 ноември, когато Пендаровски ще участва в Парижкия мирен форум.   Северна Македония беше блокирана от Франция на последния Европейски съвет, а Холандия и Дания се противопоставиха на начало на преговорите за присъединяване с Албания. Франция се стреми да реформира процеса на преговори и неговата методология, но Париж все още не е направил конкретни предложения за тази реформа.     ", "date": "2019.11.07", "title": "Франция пак иска акцент върху преговорния процес с Албания и Македония"}
{"url": "https://www.actualno.com/dobrich/kmetyt-i-obshtinskite-syvetnici-na-dobrich-polojiha-kletva-news_1403908.html", "text": "      „Изборите свършиха, сега ни предстои много работа. Проблемите на Добрич са много и те не са сини или червени, леви или десни, а ясни и конкретни. Знаем ги и на нас се пада отговорността да търсим решения. През следващите 4 години с още по-високи темпове ще продължим да инвестираме в инфраструктура, ще се погрижим за детските градини и училища и ще направим всичко, за да е градът ни привлекателен за български и чуждестранни инвеститори“. Това заяви след полагането на клетва кметът на Добрич Йордан Йорданов. И той, и новоизбраните общински съветници, и новият председател на Общинския съвет бяха категорични, че ще работят за просперитета на Добрич, загърбвайки политически пристрастия. А Надежда Петкова от ГЕРБ, която не успя в битката за кметския стол, увери, че ще следят Йорданов да изпълнява предизборните си ангажименти.      От Местна коалиция ДБГ (ДБГ, НДСВ, ССД, ГН) обявиха, че няма да издигат кандидат за председател на Общинския съвет, съобразявайки се с изборните резултати и желанието за широка коалиция. От БСП номинираха адвокат Мая Димитрова, която е общински лидер на левицата, а от НФСБ издигнаха кандидатурата на Милко Пенчев. След гласуването стана ясно, че Димитрова печели доверието на съветниците.    Пожеланията към нея бяха да игнорира политическата си принадлежност и да заложи на прозрачност, диалогичност, за да бъдат решавани проблемите на Добрич.   ", "date": "2019.11.07", "title": "Кметът и общинските съветници на Добрич положиха клетва"}
{"url": "https://www.actualno.com/pleven/sydjat-65-godishen-plevenchanin-obesil-kucheto-si-news_1403984.html", "text": "      65-годишен жител на град Пордим, Плевенско ще отговаря пред Темида по обвинение, че е проявил жестокост като обесил домашното си куче. Делото вече е внесено в съда за разглеждане, съобщи днес плевенската Районна прокуратура.      Обвиняемият Н.Д. стопанисвал кучето от около две години без да го регистрира. Четириногият бил без определена порода. Стопанинът му го кръстил Кобра.\r\nВечерта на 27 май т.г. Н.Д. включил електрическа скара на двора на къщата си и започнал да си приготвя вечеря. По някое време край дома му минало младо момче. Кучето започнало да лае по момчето. Скъсало сезала, с което било вързано, изтичало до оградата и продължило да лае по преминаващия младеж. Стопанинът му се ядосал, хванал полиетиленовото въже на врата на Кобра и обесил четириногия на кайсиево дърво в двора. После продължил вечерята си.\r\nПо-късно вечерта край къщата минали патрулиращи полицаи от местното Районно управление. Забелязали обесеното куче и предприели необходимото, за да изяснят как е било умъртвено животното.  Ако бъде признат за виновен, обвиняемият може да получи наказание лишаване от свобода до три години и глоба от 1 000 до 5 000 лева, поясниха от прокуратурата. ", "date": "2019.11.07", "title": "Съдят 65-годишен плевенчанин, обесил кучето си"}
{"url": "https://www.actualno.com/starazagora/zapochva-modernizacija-jp-linijata-mejdu-orizovo-i-mihajlovo-news_1403982.html", "text": "      Договор за подписа генералният директор на Национална компания „Железопътна инфраструктура“ инж. Красимир Папукчийски. С изпълнението на проекта ще бъде удвоена. Двупътният жп участък ще се изгражда в по-голямата си част по ново трасе В рамките на проекта ще се изградят . Ще се премахнат всички железопътни прелези, а на тяхно място . По този начин ще се елиминира пресичането на едно ниво и ще се повиши безопасността.      В дейностите по обекта е включено и . Ще се осигури и достъп за лица с намалена подвижност до обновените приемни здания и пероните на гарите и спирките. По договор . \r\nПроектирането и строителството по договора са на стойност е . Изпълнител на проекта е ДЗЗД „Евро жп инфраструктура“, в което влизат фирмите „Инфраструктурно строителство“ АД и „Марко Обра публика“ АД.    ", "date": "2019.11.07", "title": "Започва модернизация жп линията между Оризово и Михайлово"}
{"url": "https://www.actualno.com/society/novinite-naj-vajnoto-za-denja-7-noemvri-news_1404104.html", "text": "      Редакционният екип на ви представя най-важните новини за изминалия ден, 7 ноември.       Президентът Румен Радев върна процедурата по избора на Иван Гешев за главен прокурор. Това обяви той на брифинг в президентството.    Мая Манолова е внесла до Районния съд в София искова молба срещу премиера Бойко Борисов, съобщиха от щаба ѝ. Тя е за неимуществени вреди от „неистински и опозоряващи твърдения“ отправени в телевизионно интервю на Борисов. Искът е на стойност 15 хиляди лева. Според годишната икономическа прогноза на Европейската комисия (ЕК) за България, в следващите години ще има забавяне на икономическия растеж.     Много съм огорчен от нашите приятели (от \"Демократична България\"), но ние трябва да спрем да ги наричаме десница. Това са бившите деца, внуци на червената номенклатура. Те го показаха.\" Президентът Росен Плевнелиев (2012 - 2017 г.) намекна, че премиерът Бойко Борисов ще се яви на президентските избори през 2021 г. Това стана по време на речта му по време на Националната среща на партия ГЕРБ след местните избори 2019 г.    Фалстарт с проекта на БАН за изграждане на съвременен Дейта център. През юли и август месец Институтът по информационни и комуникационни технологии към БАН обяви две поръчки, чрез които да се изгради суперкомпютърна система от ново поколение. В комисията по граждански свободи, правосъдие и вътрешни работи в Европейския парламент днес следобед имаше дебат за напредъка на България и Румъния по механизма за сътрудничество и проверка. Докладът за тази година за двете страни беше оповестен на 22 октомври. Очертават се коледни добавки за пенсионерите, според финансовия министър Владислав Горанов, който защитава проекта за държавен бюджет за догодина пред три парламентарни комисии в парламента. Запитан в кулоарите на парламента, дали ще има коледни добавки за пенсионерите, той заяви пред журналисти: \"Коледа ще има със сигурност, за добавки – отсега като гледам изпълнението на бюджета, смятам, че няма причина да няма\".  ", "date": "2019.11.07", "title": "Новините: Най-важното за деня, 7 ноември"}
{"url": "https://www.actualno.com/interest/nov-choveshki-praroditel-otkrit-v-germanija-promenja-predstavite-za-choveshkata-evolucija-news_1403997.html", "text": "      Откриването на скелетни останки от човекоподобна маймуна на 11.62 млн. год. от Германия коренно променя представите ни за ранната еволюция на човешкото семейство. Впечатляващото откритие на международен екип от учени от Германия, Канада, България и Съединените щати е публикувано в       На 6 ноември списание NATURЕ публикува описание на човекоподобна маймуна, нов род и вид, от късния миоцен на Южна Германия. Откритието на неизвестения досега примат, движещ се на два крака, милиони години по-рано, отколкото се смяташе, променя научните представи, че цялата човешка история и предистория е свързана само с Африканския континент.   Фосилните останки на новия за науката род и вид Danuvius guggenmosi са намерени от екипа на проф. Мадлен Бьоме от Университета в Тюбинген, в глинестите отложения до Хамершмиде (района на Алгау) в Бавария. Водещите автори на статията проф. Мадлен Бьоме от Университета в Тюбинген, проф. Дейвид Бигън от Университета в Торонто и проф. Николай Спасов от Националния природонаучен музей при БАН наричат рода \"Данувиус\" на името на келтско-римския бог на река Дунав, поради близостта на палеонтологичното находище Хамершмиде до изворите на Дунав. При разкопките в Хамершмиде екипът на проф. Бьоме попада на уникална находка от почти 40 кости, принадлежали на четири индивида - един мъжки, два женски и едно младо същество. Най-пълен е скелетът на мъжкия индивид. Неговите пропорции са сходни с тези на шимпанзето бонобо. Благодарение на запазени кости от крайниците, от пръстите и прешлените, изследователите са успели да възстановят начина, по който Данувиус се е придвижвал. „За нас беше учудващо да установим колко по-близки са някои от костите до човешките, в сравнение с тези на днешните човекопокобни маймуни“, отбелязва Мадлен Бьоме, водещият автор в това изследване.\r\nВ сравнение с днешния човек, Данувиус е бил доста по-дребен, достигал е на височина около 1 м. Изчисленията, направени по данни от бедрени кости сочат, че женският индивид е бил около 18 килограма, а мъжкият – около 31 килограма. Имал е плосък и широк гръден кош и удължени поясни прешлени, по-скоро като при човека, което допринася за поставяне на центъра на тежестта над изправените бедра, при придвижване на два крака.  Откритието, което авторите на статията формулират, е свързано с начина на придвижване на Данувиус, неговата локомоция. Изводът на изследователите е, че човешкият вървеж на два крака вероятно се е появил, макар и за придвижване по дърветата, преди повече от 12 млн. год.\r\nОще от времето на Дарвин човешката еволюция и тази на нашите роднини, съвременните големи човекоподобни маймуни (орангутана, горилата и шимпанзето), биват активно дискутирани. Един от основните спорни въпроси е този за произхода на изправената походка на човека: дали произлиза от четирикраки дървесни предци сходни по придвижване на маймуните, които стъпват на дланта си, или от предшественици, придвижващи се по дърветата като орангутана, предимно с помощта на предните крайници, или от такива, които по земята се придвижват подобно на шимпанзето, опирайки се на подвитите си пръсти на ръцете. През последните 150 години редица хипотези са били предлагани в това отношение, но до момента палеонтологически доказателства практически липсваха. Множеството фосилни останки от новоописаната човекоподобна маймуна от Германия променя тази ситуация и дава нови данни за произхода на двуногия вървеж.\r\nЗа първи път авторите имат възможност да анализират почти изцяло запазени дълги кости на скелета от човекоподобни маймуни с такава възраст. Анализите на четирите скелета показват уникално съчетание на елементи, даващи възможност за придвижване по дърветата, във висящо положение с предните крайници, подобно на днешните човекоподобни маймуни, с такива, които показват възможност за изправено придвижване на изпънатите задни крайници, както го правим ние. Тези двигателни умения са толкова уникални, че изследователите създават за тях нов термин – катерене с изпънати крайници. Дейвид Бигън от университета в Торонто прави извода, че този вид локомоция би трябвало да представлява начина на придвижване на нашите най-късни общи предци с големите човекоподобните маймуни, защото „комбинира човешкия начин на ходене на два крака с този на днешните човекоподобни, които използват основно предните си крайници при придвижване по дърветата“.       Резултатите от изследванията на големия пищял и ставните му повърхности - долната, наречена дистална и горната - проксимална показват, че той наистина е можел да ходи с изпънати задни крайници така, както се придвижват хората. Като първи такива опити и предвид начина му на живот предимно по дървета, най-вероятно Данувиус се е придвижвал изправен на двата си задни крака по почти хоризонталните клони на гигантските дъбове, които са растели тогава. „Можем да кажем, че той е тази изходна форма, от която по-нататък започва, от една страна, еволюцията на човекоподобните маймуни, които живеят днес, а от друга страна - еволюцията на линията, водеща до съвременния човек“, казва проф. д-р Николай Спасов.\r\n„Същевременно Данувиус е притежавал по-силен палец на крака от този на по-късните хоминиди, с който е бил способен с лекота да се захваща не само за големи, но и за тънки клони“, допълва проф. Николай Спасов.\r\nСпоред авторите на това изследване, откритието e важно събитие в палеоантропологията, защото променя редица наши представи. Откритието на новия фосилен род Данувиус показва още веднъж важната роля на Европа в еволюцията на човекоподобните маймуни и човека. Находките и анализите разкриват скелетните белези и локомоцията, които са изходни за съвременните човекоподобни и човека: „Тези фосили показват, че европейските предшественици на африканските човекоподобни маймуни и човека се отличават от днешните горила и шимпанзе и ни позволяват да разберем от кой момент нататък започва дивергенцията на африканнските човекоподобни маймуни и човека“, отбелязва Дейвид Бигън. Сега имаме сериозни основания да смятаме, че съвременните африканнски човекоподобни маймуни имат вторична, допълнителна специализация към дървесен начин на живот.\r\n„Дървесното двуного придвижване би трябвало да представлява за бъдещата еволюция един вид преадаптация при преминаването към наземна изправена походка в саванните условия. Известно е, че редица видове бозайници придобиват изправен стоеж в откритите пространства“, отбелязва Николай Спасов. „Нови находки сочат, че изправенния стоеж на Данувиус е могъл впоследствие да прерастне в двунога походка в първичната савана на Балканите и Източното Средиземноморие, където първият (според нашите изследвания) потенциален пред-човек, грекопитекът е живял преди 7.2 млн. години“, допълва още Спасов.\r\n„И още нещо е особено важно в това откритие.  Съвсем доскоро се смяташе, че цялата човешка история и предистория е свързана само с Африканския континент. Преди две години наш екип публикува две статии, които показаха, че грекопитекът, който е живял на Балканите, описан с две известни находки - едната от Гърция, другата от България, би трябвало да бъде първият хоминин (според научната зоологична класификация), тоест първият пред-човек. Това означава, че не Екваториална Африка, а Източното Средиземноморие би трябвало да е свързано с произхода на първите предшественици, които водят към човека. Ето, че виждаме още веднъж днес с находката от Германия на новата човекоподобна маймуна, че Европа е била изключително важна за първите стъпки, водещи към човека”,  добавя проф. д-р Николай Спасов.      Останките от четирите индивида на Danuvius guggenmosi от Хамершмиде, Германия с възраст 11.62 млн. год. а, останки от холотипа (мъжкия индивид по който е описан новия вид), b-d, останки на индивидите – паратипове: два женски и един млад индивид. Реконсткрукция на новия род Данувиус от Велизар Симеоновски (асоцииран сътрудник към Чикагския музей по естествена история и към Националния природонаучен музей-БАН)  ", "date": "2019.11.07", "title": "Нов човешки прародител, открит в Германия променя представите за човешката еволюция"}
{"url": "https://www.actualno.com/europe/kipyr-podpisa-gazova-sdelka-s-energijni-giganti-news_1404098.html", "text": "      Кипър обяви в четвъртък, че е подписала първата си сделка за експлоатация на природен газ на стойност 9,3 милиарда долара с консорциум, съставен от гиганта Shell, базираната в САЩ Noble и израелската компания Delek.      \"Noble Energy, Shell и Delek сега имат в ръцете си първия лиценз за експлоатация, предоставен от Република Кипър, за да могат да комерсиализират находището\", заяви министърът на енергетиката Джордж Лакотрипис, малко след подписването на споразумението, цитиран от БГНЕС.\r\n25-годишният лиценз е за газовото находище „Афродита“, първото открито извън Кипър от базираната в Тексас Noble Energy през 2011 г. Счита се, че съдържа над 113 милиарда кубически метра газ.\r\nПодписването на сделката идва след като кабинетът одобри ревизии на споразумение за споделяне на производството, направено по искане на компаниите поради значителен спад на цените на въглеводородите от средата на 2014 г.  Преработката на договора за производство означава, че Никозия трябва да получава средногодишен доход от 520 милиона долара за 18-годишен период.\r\nЛакотрипис заяви, че съгласно новата сделка консорциумът е длъжен да спази краткия срок, за да започне извличането на газовите запаси - и генерирането на приходи - до 2025 г.\r\nПрез февруари ExxonMobil и Qatar Petroleum откриха още по-голям резерв от природен газ край бреговете на Кипър, притежаващ приблизително до двапъти повече газ от „Афродита“.    Италианската ENI и Total  от Франция също участват активно в проучването за нефт и газ извън Кипър.\r\nРепублика Кипър, държава-членка на ЕС, продължи напред с проучването на офшорните енергийни ресурси, въпреки краха на преговорите през 2017 г. за прекратяване на продължаващото десетилетия разделение на средиземноморския остров.\r\nТова разгневи Турция, която от 1974 г. разполага с войски в  Северен Кипър. Тогава Турция окупира една трета от острова в отговор на преврат, организиран от от военната хунта, управляваща Гърция.\r\nТурция започна отделни проучвателни операции в изключителната икономическа зона на Кипър, в резултат на което ЕС одобри правна рамка за санкции срещу лица и фирми, участващи в тези операции. ", "date": "2019.11.07", "title": "Кипър подписа газова сделка с енергийни гиганти "}
{"url": "https://www.actualno.com/balkani/turcija-pochistva-moretata-i-bregovete-si-ot-ostanki-na-korabi-news_1403977.html", "text": "      Турция стартира програма за отстраняване или  използване за скрап на останките от 140 кораба, разпръснати из моретата и проливите, които представляват сериозна заплаха за морския трафик и околната среда.      Според Министерството на транспорта и инфраструктурата работата започва след последните промени в законодателството, които решават правни проблеми с останките, предаде БГНЕС.   Докато някои от корабите или са потънали, или са излезлезли на брега, други са изоставени от фалиралите си собственици или са оставени да изгният заради бюрократични недоглеждания поради конфискации заради дългове. Министерството заяви, че 57 от корабите ще бъдат отстранени след ремонти или засягащите ги правни процедури ще бъдат бързо приключени, докато 32 тежко повредени кораба ще бъдат пуснати на търг за скрап.\r\nПенсиониран лоцман похвали намеренията на правителството, защото програмата била особено належаща за водите на Истанбул. Казвайки, че в Босфора има много потънали кораби поради интензивен морски трафик, Саим Огюзгюлген заяви, че някои от останките представляват сериозна заплаха за морската безопасност и околната среда, отбелязва още вестник Sabah.  „Въпреки че тези останки са били със законни собственици, те стават така наречени \"кораби призраци\", тъй като собствениците им ги изоставят след продължителни съдебни процедури. С последните промени в законодателството министерството даде правомощия на местните пристанищни власти да премахнат тези останки“,  каза Огюзгюлген.\r\nПенсионираният лоцман заяви, че може да има стотици развалини, разпръснати из моретата на Турция, но напомни, че повечето от тях не представляват заплаха за морската безопасност.   „Не е необходимо премахване на тези останки, тъй като дълбочината, на която се намират, позволява на всеки кораб, преминаващ отгоре, да се движи без риск“, каза той.       ", "date": "2019.11.07", "title": "Турция почиства моретата и бреговете си от останки на кораби"}
