{"url": "https://www.actualno.com/education/vylchev-na-mjastoto-na-ulichenija-v-plagiatstvo-rektor-shte-byde-naznachen-slujeben-news_705264.html", "text": "  Ще бъде назначен служебен ректор на мястото на уличения в плагиатство проф. Росен Василев - ректор на Варненския технически университет. Това заяви в ефира на БНТ министърът на образованието и науката Красимир Вълчев.      Припомняме, че по-рано избухна скандал след като Комисията по академична етика към МОН представи доклад, в който се казва, че професорът е плагиатствал от свои колеги.     Заключението на документа е, че при написването и защитата на дисертационния си труд за присъждане на научна степен \"Доктор на науките\" и в представените научни трудове за участие в конкурса за заемане на академичната длъжност \"Професор\", Василев е предал като собствени изследвания трудове на други преподаватели от Техническия университет и чужди автори. Росен Василев не е спазил и задължителното изискване за позоваване и цитиране. От ВУЗ-а считат, че се води кампания по оклеветяване на професора. Красимир Вълчев коментира, че проблемът с плагиатството в научните сфери не е само български. Стана ясно, че плагиатството е констатирано още миналата година, но едва тази Просветното министерство се е сдобило с правомощията да освободи ректора, обясни Вълчев. Професорът ще изгуби научната си титла „Доктор на техническите науки“.  „Последната година беше заявено, че това е проблем, защото руши академичната етика и академичните ценности“, подчерта министърът. Не всички въпроси за плагиатство преминават през новосформираната Комисия по академична етика - някои се разглеждат на университетско ниво, обясни Вълчев. В момента се работи по подобен случай за плагиатство във Висшето военно училище във Велико Търново, като не става дума за ректора, но министърът отказа да даде предварителни подробности.    \"БАН се държи като частен собственик на НИМХ и са забравили, че изпълняват публична функция\", коментира министърът относно скандала около НИМХ и БАН.    \"Работата на НИМХ ще се подсигури законово, така че институтът нито да прекъсне работата си, нито да има съкращения на персонала или загуба на собствеността\", допълни Вълчев. Той бе категоричен, че увеличението на учителските заплати не е за сметка на учените в БАН.", "date": "2018.11.09", "title": "Вълчев: На мястото на уличения в плагиатство ректор ще бъде назначен служебен"}
{"url": "https://www.actualno.com/curious/dneven-horoskop-za-10-noemvri-news_705262.html", "text": "        Тази събота не забравяйте, че различията не са повод за отдалечаване, а една добра причина за научване на нещо ново и дори сближаване. Не реагирайте първосигнално, а се опитайте да вникнете в нещата. Сега не е моментът да давате отчет за мислите и действията ви, особено ако отсрещната страна няма подобни действия. Запазете достойнство и бъдете верни само на тези, които ви обичат.   Тази събота ще ви поднесе всякакви изненади. Затова не отказвайте предложение за излизане, колкото и скучно да ви се вижда то. Освен това не забравяйте, че тихите води са най-дълбоки.     Понякога е късно за обяснения, а и думите не значат много. Покажете загрижеността си с дела, но ще трябва много да се постараете. Колкото по-настъпателни сте, толкова по-сериозен отпор ще видите, ако се опитате да се отдръпнете някой може да се опита да ви догони. Това е ден, в който да погледнете реално на нещата. Днес ще разберете, че някой отдавна е прочел мислите ви. Бъдете спокойни при това откритие.   Тази събота не подлагайте на проверка търпението на партньора ви. Напоследък му се е събрало много и най-малко има нужда от вашето мрънкане. Покажете му любовта си.    Днес няма да получите отговора, който очаквате. Това не означава, че има проблем. Просто не всички са на вашата вълна на настроение. Тази събота не е подходящ ден за търсенето на нещо ново. Имате достатъчно до себе си и то съвсем не е малко. Не бъдете лакоми, може да ви заболи корема.    Отричането на себе си няма да доведе до нищо. Неприятни ситуации винаги има. Помага да се възприемат с чувство за хумор. И със сигурност отминават. Тази събота се опитайте да бъдете по-добри от себе си във всяко едно отношение. Може да се надскочите, че и повече. И за миг не се съмнявайте в способностите. Тази събота си дайте пълна свобода. Не позволявайте на никого да налага своите желания. Важното е да ви харесва на вас, а не на някой друг.", "date": "2018.11.09", "title": "Дневен хороскоп за 10 ноември"}
{"url": "https://www.actualno.com/europe/v-kiev-zadyrjaha-monah-s-falshiv-bylgarski-pasport-news_705280.html", "text": "  На летището в Киев е задържан йеромонах, представил български паспорт, който се оказал фалшив, пише порталът \"Двери\", цитиран от БГНЕС.     Лицето е искало да се качи на полет Киев-Истанбул. Изяснило се, че духовникът е украински гражданин, но имал също и руски паспорт. Той е заявил, че служил на Света гора, а българският паспорт му бил необходим, за да пътува свободно в Европейския съюз. Клирикът бил задържан за изясняване на произхода на документите му.    Припомняме, че през тези дни медиите в Украйна активно коментират скандала във връзка с арестите в Държавната агенция за българите в чужбина по подозрения в корупционни практики, свързани с процедурите за издаване на българско гражданство. ", "date": "2018.11.09", "title": "В Киев задържаха монах с фалшив български паспорт"}
{"url": "https://www.actualno.com/asia/nad-120-dushi-zaginaha-za-poslednite-24-chasa-pri-ataki-v-hodejda-news_705265.html", "text": "  Общо 110 хутски бунтовници и 22 военни са били убити за 24 часа при сблъсъци в западната част на йеменския град Ходейда. Атаките са в опит да се превземе пристанищния град от властите, предаде AFP, цитирана от БГНЕС.     Последните смъртни случая вдигнаха броя на загиналите от началото на сблъсъците до 382 души.   Според лекари от две различни болници в района, 55 бунтовници са били убити при сблъсъци и въздушни нападения в града и в провинцията.\r\nСтана ясно, че други 55 хути са били убити в битки в пристанищния град и техните тела са били изпратени до столицата Сана, която е под контрола на бунтовниците. Военен представител на правителството съобщи за 22 загинали войници в последното денонощие.   ", "date": "2018.11.09", "title": "Над 120 души загинаха за последните 24 часа при атаки в Ходейда"}
{"url": "https://www.actualno.com/politics/rumen-radev-osnovite-na-bylgarskata-demokracija-sa-kritichno-zastrasheni-news_705268.html", "text": "  Утре е 10 ноември. Преди 29 години от тази дата започна преходът. Разни хора влагаха в него различни надежди, но всички очакваха повече свобода и справедливост. Свобода на мисълта и свобода на словото. Многопартийна система и честни избори. Демократична конституция, разделение на властите, върховенство на закона. Тези принципи, макар и трудно, намериха място в българското законодателство. Европейският път спомогна за тяхното налагане.     Това заявява в обръщение към народа президентът Румен Радев по повод 10 ноември.    . Пропагандата задушава плурализма. Свободомислието се наказва. Възродиха се познатите механизми на партията-държава. Демократичните институции атрофират. . Това пролича и с гласуването на новия данък върху старите автомобили, който засяга огромното мнозинство от хората. Уважаеми депутати, българите притежават стари автомобили, не защото са безотговорни към природата, а защото не могат да си позволят нови. , категоричен е президентът.\r\nДемографският срив и емиграцията са комплексна оценка за моралната и социалната криза в обществото. Тя не може да бъде скрита зад скромните проценти на растежа. Кризата налага радикално преосмисляне, възвръщане към демократичните принципи и закона и политика, ориентирана към човека.  Преди 29 години демократичните промени започнаха със смяна на върха. Днес демократичните свободи се нуждаят от широка, гражданска подкрепа. Това изисква характер и усилие. Всеки ден, от всеки човек. Загубата на демократичните завоевания връща историческия часовник на България назад.\r\nУбеден съм, че заедно, няма да го допуснем. Българският народ съзнава, че може да сбъдне своя огромен потенциал само в свободна и демократична държава. . Но всяка порочна система е исторически обречена. Вярвам, че заедно ще защитим своите граждански и социални права, ще изведем България на пътя на закона и благоденствието, завършва словото на Румен Радев.   ", "date": "2018.11.09", "title": "Румен Радев: Основите на българската демокрация са критично застрашени"}
{"url": "https://www.actualno.com/starazagora/kolednite-bazari-v-stara-zagora-zapochvat-ot-1-dekemvri-news_705255.html", "text": "  От 1 декември до 7 януари следващата година ще продължат коледните и новогодишните базари в Стара Загора.     13 дървени къщички с площ по 6 кв. м ще са разположени в парк “Пети октомври”, а в централната градска част базари ще има и на тротоарните площи пред магазин „Боруй”, читалище „Св. Климент Охридски”, бившия магазин „Битова химия” и пред Младежкия дом.\r\nВ западната част на града коледни базари ще са разположени северозападно от подлеза в кв. „Три чучура“ център, южно от бул.\r\n„Цар Симеон Велики“ № 39 и северно от „Цар Симеон Велики“ № 2.  В кв. „Железник” базарите ще има на ул. „Загорка” до автобусна спирка № 1, на ул. „Младост” до кафене „Съни” и на ул. „Ген. Иван Пашинов” до блок 37. В кв. „Зора” базарът ще е на централния площад.  На коледните и новогодишни базари могат да се продават само детски играчки, дребни подаръчни комплекти, коледни аксесоари, скара, вурстове, вино и пакетирани захарни изделия. Забранена е продажбата на цигари и алкохолни напитки с действително алкохолно съдържание над 18 % vol, пиротехнически изделия и взривни вещества, конфекция, трикотаж, бельо и промишлени стоки.\r\nЗаявления за участие в базарите ще се приемат от 8:30 часа на 14 ноември до 17:30 часа на 28 ноември включително в административните бюра. Таксите за ползваната площ се заплащат в касите на административните бюра и на община Стара Загора.", "date": "2018.11.09", "title": "Коледните базари в Стара Загора започват от 1 декември"}
{"url": "https://www.actualno.com/balkani/pojar-izbuhna-v-turski-mol-video-news_705258.html", "text": "  Пожар избухна в оживен търговски център в град Люлебургаз в Турция, близо до границата с България, съобщи Нова телевизия.     На последния етаж на мола бяха блокирани хора, които спасителните екипи са извели успешно. На място са изпратени пожарни екипи, полиция и линейки. Валията на окръг Къркларели, Осман Билгин, заяви, че при пожара има обгазени хора. Той добави, че огънят е възникнал в детски кът на търговския център, който се намира на приземния етаж.  Все още не са ясни причините за пожара. ", "date": "2018.11.09", "title": "Пожар избухна в турски мол (ВИДЕО)"}
{"url": "https://www.actualno.com/europe/ministyryt-na-transporta-napuska-britanskoto-pravitelstvo-zaradi-brexit-news_705261.html", "text": "  Транспортният министър на Великобритания Джо Джонсън напусна поста си и призова обществото да се изкаже отново за Brexit, съобщи BBC, цитирана от БГНЕС.     Депутатът, който е брат на Борис Джонсън, заяви, че Великобритания \"се е насочила към един непоследователен Brexit, който ще ни остави в капан на подчинение спрямо ЕС\". Наложително е \"да се върнем при хората и да проверим дали те искат да продължим с тези необичайни основи\".   Припомняме, че Джо Джонсън гласува за оставане в ЕС, докато брат му водеше кампанията за Brexit.\r\nВ статия, изпратена до журналистите, министърът заявява, че ще гласува против предложеното от премиера Тереза Мей споразумение с ЕС за излизането. Според Джо Джонсън то е „ужасна грешка”.  ", "date": "2018.11.09", "title": "Министърът на транспорта напуска британското правителство заради Brexit"}
{"url": "https://www.actualno.com/politics/slavi-za-subsidiite-na-partiite-za-kakvo-sa-im-tija-pari-news_705257.html", "text": "  \" \". Това пише в своята Facebook страница Слави Трифонов, коментирайки последните предложения на левицата по отношение на партийните субсидии на политическите партии у нас.     \"С интерес наблюдавам днешната комична сценка, в която партиите отново извадиха дъвката с партийните субсидии. Идват избори и фалшът и приказките за шарани отново са пуснати в действие.    Сякаш това какво искат Корнелия Нинова и качилия се на нейния кон някакъв си Александър Симов, е по-важно от това, какво са поискали 2 516 957 български избиратели. А те, да припомня на бързо забравящата партия столетница, поискаха 1 лев субсидия за партиите\", пише Слави.\r\n\"БСП отново вади дъвката с високите партийни субсидии за предизборни цели. За да лови шарани. През февруари 2017 г., преди последните парламентарни избори, Корнелия Нинова обеща, че ще внесе предложение за законови промени за намаляване на партийните субсидии, защото „народът поискал да се намалят субсидиите на партиите“. Глупости, нищо не внесе! По-късно обеща да внесе и законопроект за избирателна система с 50% мажоритарно гласуване. Пак глупости – до ден-днешен не го е внесла.  Всъщност, през 2013 г. БСП намали субсидията за партиите от 12 лева на... 11 лева, в „солидарност с българските граждани, които преживяват много лишения“, както каза тогава другарят Станишев\" припомни телевизионният водещ.\r\n\"Солидарност-солидарност, колко да е солидарност? Едно левче. Точно тогава е отхвърлено предложението на „червения“ депутат Георги Кадиев субсидията да се намали не на 11 лева, а на 6 лева. Да, отхвърлено е. БСП е сред управляващите, Корнелия Нинова е „червен“ депутат. . Между другото, през същата 2013 г., на същия дебат за партийната субсидия, „Атака“ на бате Волен предлага въобще да няма партийни субсидии. Предложението е отхвърлено. А да попитам – сега бате Волен как ще гласува? 11 лева, нали?\", пита риторично Трифонов.   \"Няма как да подмина и днешните изказвания на финансовия министър Владислав Горанов и на депутата от ГЕРБ и бивш душманин на ГЕРБ - Тома Биков. Първият каза, че ако няма субсидии, партиите ще изпаднат в зависимост, а вторият го допълни, че зависимостта ще е от едрия капитал. Аз по-голямо и искрено признание към българските избиратели не съм виждал - „ \", посочва Слави и припомня, че в Германия субсидията за партиите е под 1 евро. \"Как се оправят германските депутати с тия под 1 евро – не знам.    И един много важен въпрос имам: „ И как така имат пари на влог? Явно не им трябват. Това е една изключително мръсна история, която ние, българите, им позволяваме да реализират непрекъснато. Това е ужасно глупаво и много срамно\", завършва публикацията си Слави Трифонов.", "date": "2018.11.09", "title": "Слави за субсидиите на партиите: За какво са им тия пари?"}
{"url": "https://www.actualno.com/politics/oshte-dvama-deputati-sa-se-otkazali-ot-imunitetite-si-news_705273.html", "text": "  Още двама народни представители са внесли официално заявление за отказ от имунитет. Това са проф. Георги Михайлов от БСП и Пламен Христов от групата на \"Воля\".     Така депутатите, които са дали съгласие за доброволно сваляне на специалната защита, с която се ползват, станаха четирима, съобщи БНР.   По-рано днес стана ясно, че от имунитет се отказват Елена Йончева от БСП и Борис Кърчев от ГЕРБ.\r\nВчера главният прокурор Сотир Цацаров поиска имунитетите на шестима депутати. Председателят на партия \"Воля\" Веселин Марешки и зам.-председателката на неговата парламентарна група Кръстина Таскова все още не са взели решение.  ", "date": "2018.11.09", "title": "Още двама депутати са се отказали от имунитетите си"}
{"url": "https://www.actualno.com/politics/sasht-ne-ni-pritiskat-za-iztrebiteli-i-gaza-ot-rusija-ubedena-e-zaharieva-news_705282.html", "text": "   . Това каза министърът на външните работи Екатерина Захариева в предаването „Панорама“ по БНТ.     „За мен е много важно, не толкова да слушаме какво говорят американците, а какво правят“, посочи Захариева. Според нея въпреки твърденията, че Америка ще се оттегли от НАТО, тя продължава да бъде активна. „Важно е нашите въоръжени сили да са съвместими със съюзническата такава“, каза Захариева.   Тя обясни, че по никакъв случай не е усетила подобно отношение, когато е била на работно посещение в Съединените американски щати. „ \". По думите на първия ни дипломат България има право на избор на източници. „Такава е целта на българското правителство“, изтъкна още Захариева, цитирана от агенция \"Фокус\".\r\nБългарската държава има интерес да дава бързо, навреме и в законовия срок гражданство на хората с български произход, посочи външният министър във връзка с арестите в Държавната агенция за българите в чужбина по подозрения в корупционни практики, свързани с процедурите за издаване на българско гражданство. Нашият интерес е да няма съмнения и това да става по прозрачен и бърз начин, коментира Захариева.  „ . Дебатите какво се случва с българското гражданство, не започват с това разследване, просто общественият фокус сега е по-голям“, каза още вицепремиерът.\r\nЗахариева обясни, че самата тя, когато е била министър на правосъдието, е заварила 200-300 човека опашки, работещо едно гише в министерството, интервюта само в три от петте работни дни, и то до обяд, липса на информация за тези, които са подали заявленията. „Това, което министърът може да направи, е да се опита да подобри работата на Министерството на правосъдието“, каза Захариева и добави, е до нея не е подаван сигнал за корупционни практики, свързани с процедурите за издаване на българско гражданство.   „Държавата трябва да разследва всички случаи и съмнения за корупция и виновните да понесат своята отговорност. Много важно е процедурите и институциите, които са по веригата за издаване на гражданството, трябва да бъдат прозрачни. Това се опитах да направя“, каза още Екатерина Захариева.    ", "date": "2018.11.09", "title": "САЩ не ни притискат за изтребители и газа от Русия, убедена е Захариева"}
{"url": "https://www.actualno.com/society/novinite-naj-vajnoto-ot-denja-9-noemvri-news_705222.html", "text": "        Агенцията по вписванията си направи щедър подарък и то точно за периода, в който Търговският регистър бе сринат и нанесе тежки щети на бизнеса у нас. Оказва се, че през октомври служителите са получили бонуси в размер на 700 000 лв. като \"допълнителни възнаграждения за постигнати резултати\" през месеците юли, август и септември, научи \"Сега\" от свои източници. Ръководителят на всяка агенция определя вътрешни правила за работа в учреждението, като той определя заплатите. Обикновено става въпрос за натрупани средства от икономии, например от болнични листове. Това каза правосъдният министър Цецка Цачева по скандала с раздадени бонуси. От своя страна шефката  на Агенцията , че отговорните служители за срива на Търговския регистър не са получили допълнителни възнаграждения.   Един човек почина след нападение с нож в австралийския град Мелбърн, съобщава телевизия ABC. По-рано бе съобщено за трима ранени. Нападателят, който се намирал близо до горящ автомобил, е бил прострелян от полицията в гърдите и е в критично състояние. Настанен е в клиника, в критично състояние.      „Лоша реклама няма, ако човек може да си я защити“. Това каза в ефира на Нова телевизия директорът на студентската телевизия „Алма Матер“. Коментарът му бе по повод клип за обявяване на кастинг за водещи и репортери за студентската телевиция на Софийския университет, който скандализира много хора в социалните мрежи. Припомняме, че по-рано избухна скандал след като Комисията по академична етика към МОН представи доклад, в който се казва, че професор Росен Василев - ректор на Варненския технически университет - е плагиатствал от свои колеги.    Може да се каже, че България щe бъде причина в целия ЕС да не може да прилага Истанбулската конвенция. Това заяви вицепремиерът и министър на външните работи Екатерина Захариева в отговор на въпрос на Иво Христов от БСП на днешния парламентарен контрол. Главният прокурор Сотир Цацаров отправи сигнал до Инспектората към Висшия съдебен съвет с искане за извършване на проверка поради забавяне на изготвянето на мотивите към присъда на Софийски градски съд (СГС), съобщиха от прокуратурата. Съдът призна Алексей Петров за невинен по всички обвинения. Заедно с още няколко души, той бе обвинен за участие в организирана престъпна група за рекет и изнудване, както и за разгласяване на държавна тайна. Над един милион души лежат в болница у нас годишно. Само през 2017 г. хоспитализираните са били 1 251 772, което прави почти всеки пети. Това показва справка от Националната здравноосигурителна каса, цитирана от \"Монитор\". \"Планът за управление на \"Витоша\" трябва да бъде променен, за да могат да се подменят лифтовете и съоръженията. Там друго строителство категорично няма да има. Това е едно огромно богатство, което не се използва.\" Това каза министърът на туризма Николна Ангелкова в интервю за bTV.  \"Имам съмнение, че при това загробване не се подават съответните данни и се саботира. В момента у нас има четири мобилни станции за унищожаване на животински трупове, при тях има ветеринарни лекари, там отчетността е страхотна, няма как да се излъже, но не се ползват.\" Това каза в интервю за bTV бившият министър на земеделието Мирослав Найденов. След като дадоха месец отсрочка на държавата да реши проблема им, кметовете на малките населени места у нас излизат на протест на жълтите павета. В събота те ще протестират на жълтите павета пред парламента и Министерския съвет, разказва в свой материал Нова телевизия. Държавният глава направи обръщение към народа по повод 10 ноември. \"Най-бързо се разпространяват фалшивите новини, докато за истинските информации е необходимо 6 мин., за да достигнат до 1500 души. Това каза вицепрезидентът Илияна Йотова, която участва в международна конференция \"Фалшивите новини на истинските тролове\".        ", "date": "2018.11.09", "title": "Новините: Най-важното от деня, 9 ноември"}
{"url": "https://www.actualno.com/curious/jenite-po-sveta-imat-sredno-po-24-deca-news_705239.html", "text": "        Техният доклад показва, че плодовитостта на жените е намаляла и почти половината от страните в света се изправят пред „бебешки банкрут” – което значи, че няма достатъчно родени деца, за да се възстанови популацията, съобщава BBC.   Учените казват, че откритието е било „огромна изненада”. И ще има сериозни последствия за обществото, в което ще има „повече баба и дядовци, отколкото внуци”.\r\nИзследване публикувано в \"Ланцет\", показва тенденцията във всяка страна от 1950 г. до 2017 г. През 1950 г. глобално жените са имали 4.7 деца в техния живот, но за миналата година тази цифра е 2.4 деца. Но има и големи вариации в резултатите на различните нации.  Например коефициентът на плодовитост в Нигерия и Западна Африка е 7.1, а в Кипър жените имат средно по 1 дете.\r\nВъв Великобритания коефициентът е 1.7 деца в живота на една жена, а в България е 1.5 дете на жена. Средно европейката има 1.8 деца за целия си живот.\r\nТези данни са притеснителни, тъй като, когато средната плодовитост в една нация спадне под 2.1 дете, то популацията започва да се срива.       В началото на изследването през 1950 г. нито една държава не е била под това число. Основно икономически развитите страни, включително тези в Европа, както и САЩ, Южна Корея и Австралия. Но това не означава, че броя на живеещите там е намалял, тъй като размера на населението е смесица от данните за плодовитостта, смъртността и миграцията. Спада в плодовитостта не се дължи на качеството на спермата, както и нищо, което обикновено може да ви хрумне, когато става въпрос за плодовитост.      Основните три фактора за намаляване на коефициента на плодовитост са, по-ниската детска смъртност, което означава, че една жена има нуждата да ражда по-малко деца. Друг фактор е по-добрият достъп до контрацептиви, както и по-доброто образование и работа на много жени.\r\nИзточник: БГНЕС", "date": "2018.11.09", "title": "Жените по света имат средно по 2.4 деца"}
{"url": "https://www.actualno.com/books/lolova-chete-za-jivota-v-skalite-na-laleva-news_705251.html", "text": "  С безпрецедентен интерес още преди публикуването си и дебют в челното място в класациите за продажби на всички големи книжарници в България вече 4 седмици по ред, книгата „Живот в скалите“ е на национално турне.     След гостуванията си в редица градове в страната и срещи със стотици читатели, Мария Лалева отново ще бъде в София, но този път в компанията на неповторимата Татяна Лолова. ще можете да чуете откъси от най-цитираната книга у нас за последните години, както и от двете стихосбирки на Мария Лалева „Личен архив“ и „Не съм ви ближна“. Организаторите обещават и да имате възможност за автографи и снимки с обичаните Лалева и Лолова.   Припомняме, че в началото на октомври Мария Лалева за абсолютния си бестселър пред . Тогава тя сподели, че е пораствала трудно с написването на \"Живот в скалите\". \" Буквално изболедувах тази книга. Както казва една моя приятелка: „Ти си я плати скъпо и предварително“. Ако в резултат се е получила книга, с която човек пораства изведнъж, значи всяко усилие да я има си е струвало. „Живот в скалите“ е разговор. На героите със самите себе си и помежду им, между човека и съдбата, между мен като автор и читателя. Аз малко сложно другарувам с дефинициите и правилата. Дали е роман, дали е повест, дали е нещо друго, ще оставя да решат и определят тези, които по-лесно от мен наместват емоциите и творчеството в дефиниции и етикети. Аз не мога. И не искам \", разкри по-рано Мария.   Тя бе категорична, че книгата ѝ е \" за огромния свят, който всеки, абсолютно всеки носи в себе си. Без значение дали го осъзнава, или не. Това е книга за личната вселена на вътрешния свят на човека. Тя е за всеки, който иска да я прочете. Аз мога само да го поканя. Но с какъв въпрос и отговор ще затвори книгата, с какво усещане за нея, за света и за себе си, е негов избор. Там аз нямам думата \", убедена е Мария Лалева, която през последните седмици обиколи почти цяла България, за да разказва 'има ли живот в скалите' на своите почитатели.     ", "date": "2018.11.09", "title": "Лолова чете за живота в скалите на Лалева "}
{"url": "https://www.actualno.com/society/den-19-s-iskanija-za-ostavka-na-vicepremiera-valeri-simeonov-news_705271.html", "text": "  Продължават протестите на майките на деца с увреждания и граждани, които ги подкрепят.     За 19-та поредна вечер недоволните се събраха пред Министерски съвет с искания за оставка на вицепремиера Валери Симеонов.   Днес недоволството беше на колела. Автомотошествието тръгна от сградата на правителството и премина през Народното събрание и кръстовището на Софийския университет. Протестиращите стигнаха и до площад \"Орлов мост\".\r\nМайките са категорични, че акциите им няма да престанат, докато заместник-министър председателят не бъде освободен от поста си в кабинета \"Борисов 3\".  ", "date": "2018.11.09", "title": "Ден 19 с искания за оставка на вицепремиера Валери Симеонов"}
{"url": "https://www.actualno.com/society/sedmicata-v-absurdi-5-9-noemvri-news_704507.html", "text": "              Намирам за абсолютна спекулация това, което тръбят застрахователите в медиите – че трябва да има вдигане на цените на \"Гражданска отговорност\" заради тълкувателното решение на ВКС за кръга от хора, получаващи обезщетение при смърт на пътя. Ще се дава обезщетение на внуци и братя на загинали, когато те докажат много близка връзка със загиналите, например, че внукът е живял със загиналия си дядо и животът му е бил тясно обвързан с него. Никой не може да каже колко иска ще има, колко ще бъдат уважени и какви обезщетения ще се присъждат. Това подчерта адвокатът Деян Николов по горещата тема за обезщетенията при смъртни случаи при катастрофи. : Не, не трябва!      Военната прокуратура настоява да разпита последните 35 души, пострадали от Възродителния процес, за да приключи разследването, което се точи от 1991 г. За тези хора се знае, че са в Турция. Затова до там е пратена четвърта съдебна поръчка за съдействие. Предишните три не са дали резултат. : След като не ги е намерила за 27 години ...   \"Това е и ролята ни – да предупредим политиците и потребителите за това какво може да се случи и какви може да са последиците от промяната в правната среда, която настъпи при нас с тълкувателното решение на ВКС.\" Това каза Константин Велев, член на Управителния съвет на Асоциацията на българските застрахователи.   : Абе вие нещо май не разбрахте - като не трябва да е 800 лева, защо си мислите, че трябва да е 1000?  \"Липсата на звуков сигнал означава, че в линейката няма животозастрашаваща ситуация. Когато един човек е професионалист той не може да изхожда от морална гледна точка.\" Това каза бившият служител на НСО Николай Марков за ситуацията, в която линейка изчаква да мине кортеж на НСО във Варна. : А когато се случи ти да си в тази линейка и колегите ти решат да я спрат, дано се сетиш какво си говорил!  Най-шокиращото ново предложение, на \"Обединени патриоти\", е защото вече имало много повече случаи на секцио в България, а в Германия се плащало двойно за секцио. : Ех, ако едно време презервативите са били по-познати, кой знае ...   25% по-евтини полици \"Гражданска отговорност\" за примерните шофьори и до 400% по-скъпи за перманентните нарушители на пътя - това предвижда наредба за коригиране на базовите тарифи за \"Гражданска отговорност\", която Комисията за финансов надзор (КФН) обяви за обществено обсъждане. : От ирония не разбират. Директно казано - пак не разбират. Трябва \"млатус\"!  Шахматът, когато става въпрос за европейски първенства, не е считан от държавата за спорт, в който се проявява изявена дарба. Това е потвърдено от специален документ, издаден от Столична община. : Ето го директното последствие от това Красен Кралев да се направи на интересен. Дори съдът - нашият, не друг, колко му е акълът!  Общият срок на продължителност на производството е 14 г., 3 месеца и 20 дни и включва времето на провеждане на досъдебното производство и разглеждането на делото от първоинстанционния и въззивния съд, съобщиха от пресцентъра на Инспектората на Висшия съдебен съвет. : Така, така - скоро касетофонът ще е с антична стойност и тогава какви дела могат да тръгнат ...  Колко невероятно може да звучи дефиницията за \"пътуващ\" в Закона за туризма, какво налага законотворецът да предвиди около 93 основания за издаване на подзаконови нормативни актове по Закона за отбраната и въоръжените сили на Република България, и защо трябва обезателно да имате факс, за да подадете валиден сигнал за корупция? Тези и още правни абсурди за изминалата 2017 г. бяха осветлени на специална церемония. : То си е казано - четете!  Ако с автомобила не са извършвани нарушения, при сключване на застраховката ще се взема предвид класа на собственика, който не шофира. В този случай на първо време системата може да бъде заобиколена. : А на второ време не може ли - айде бе!   \"Ние искаме да има лице зад всеки сайт. Всеки може да пише каквото си иска, защото това е негово право, но трябва да има лице, което да носи отговорност за невярно съдържание\", обясни депутатът от ВМРО Александър Сиди. : Нашите идеи за борба с фалшивите политици - да бъдат съдени за неизпълнение на предизборни обещания!  Кметът на Плевен Георг Спартански обясни, че трябвало да се разчита да има гражданско общество и че слагали скоби на когото могат. Двата екипа, които вършели тази работа, пък били \"псувани и бити\", а полицията не искала да прави съвместни проверки с Центъра за градска мобилност, по думите на Спартански, който видя в нежеланието на МВР неприрязън, защото били вдигани лични автомобили на полицаи. \"Ако срещу тях стои полицай, едва ли ще проявят чудеса от храброст за 510 лева заплата\", обобщи Спартански как ще се държат от Центъра за градска мобилност в Плевен, щом им се наложи да вдигат кола на полицай. : Кмете, ами помагай - навличай жилетката и тръгвай със скобите! Нали заплатата ти не е 510 лева?  Въпреки че звучи екстравагантно, възможно е. Представете си през 80-те години ако някой беше казал, че българин ще вземе \"Златната топка\" или че ще вземем медал от Световно първенство по футбол – с тези аргументи спортният министър Красен Кралев защити идеята България, Гърция, Сърбия и Румъния да кандидатстват за домакинство на Световното първенство по футбол през 2030 година. : И след две-три години България ще е нормална държава. Ех, мечти ...  \"Законът за устройство на територията ясно показва какви са правата и отговорностите на целия инвестиционен процес по реализирането на ново строителство и ремонтната дейност\", допълни Атанасов. : А законите защо не позволяват да е сега?  Как можеш да стане известен в \"най-младата медия в България\" т.е. телевизия \"Алма матер\" или с други думи телевизията на считаното за най-реномирано висше учебно заведение в България Софийския университет \"Св. Климент Охридски\"? Оказва се, просто – трябва да си жена, да си облякла по-късичка кожена пола, да носиш кафенце на шефа и той да хвърля по един жадно-одобрителен поглед към задника ти. : Мъжете стават толкова онеправдани ...  „Нищо, никой, отникъде!”. Това каза бащата на Ренета Томова, от Сливен, в отговор на въпрос на дали семейството е получило официална информация за причините, довели до трагедията. : Нали вече минаха два месеца и половина, не е интересно - я колко други мрат, че даже и до телевизията не стигат!   Агенцията по вписванията си направи щедър подарък и то точно за периода, в който Търговският регистър бе сринат и нанесе тежки щети на бизнеса у нас. Оказва се, че през октомври служителите са получили бонуси в размер на 700 000 лв. като \"допълнителни възнаграждения за постигнати резултати\" през месеците юли, август и септември. : Много ясно - в коя държава регистърът не е работил седмици наред? За \"Гинес\" си е това, няма как без премия!  Ръководителят на всяка агенция определя вътрешни правила за работа в учреждението, като той определя заплатите. Обикновено става въпрос за натрупани средства от икономии, например от болнични листове. Това каза правосъдният министър Цецка Цачева по скандала с раздадени бонуси в Агенцията по вписванията, която отговаря за работата на Търговския регистър. : Математиката е виновна! Ако формулата беше ... x 0, всичко щеше да е наред!  Законът за мерките срещу изпирането на пари не може да бъде приложен все още в България, защото Министерският съвет още не е написал правилник за прилагането му. Това става ясно от официална позиция на Асоциацията на българските работодатели (АОБР), в която въпросът се поставя ребром пред премиера Бойко Борисов, правосъдния министър Цецка Цачева, председателя на правната комисия в парламента и депутат от ГЕРБ Данаил Кирилов и ръководителя на Агенцията по вписванията Габриела Козарева. : Правилно! Ако не го блокира, ще блокира държавата! Защото тя от това живее - тази държава, която всеки ден гледаме основно по телевизора! ", "date": "2018.11.09", "title": "Седмицата в абсурди (5 - 9 ноември)"}
{"url": "https://www.actualno.com/balkani/nikola-gruevski-otiva-v-zatvora-news_705260.html", "text": "  Бившият македонски премиер и дългогодишен лидер на ВМРО-ДПМНЕ Никола Груевски до дни ще трябва да започне да изтърпява двегодишната си присъда в затвора, предаде БГНЕС.     Днес Наказателният съд в Скопие отхвърли и последната жалба на Груевски. Това означава, че след като бившият македонски премиер получи това решение на съда, ще трябва незабавно да отиде в затвора.   Припомняме, че Груевски се сдоби с две години ефективна присъда по делото „Танк“ за закупуването на служебния му „Мерцедес“ за над 650 000 евро, докато беше премиер. По същото дело бившият министър на вътрешните работи Гордана Янкулоска беше осъдена на шест години затвор. Груевски бе министър-председател в продължение на десет години - от 2006 до януари 2016 г. Той бе свален власт след разкритията за тежки корупционни схеми, натиск върху съдебната система, медиите и бизнеса.    Република Македония изпадна в тежка политическа криза в началото на 2015 година, която продължи близо три години. След погрома на парламента на 27-ми април 2017 година, в страната бе сформирано сегашното правителство на премиера Зоран Заев. ", "date": "2018.11.09", "title": "Никола Груевски отива в затвора "}
{"url": "https://www.actualno.com/crime/sagata-po-deloto-oktopod-prikluchi-aleksej-petrov-e-nevinen-news_705253.html", "text": "  Съдебната сага по делото \"Октопод\" приключи. Съдът призна , съобщи bTV.     Заедно с още няколко души, Петров бе обвинен за участие в организирана престъпна група за рекет и изнудване, както и за разгласяване на държавна тайна.\r\nДелото започна през 2010 година, когато бившият съветник в ДАНС беше показно задържан в дома си. Тогава Петров определи ареста като \"политическа репресия\". След отстраняването на скандално известната съдия Румяна Ченалова, делото мина от градския в Специализирания съд.   Едно от обвиненията срещу Петров отпадна по давност, а – Георги Цветанов при катастрофа, а Пламен Устинов заради саморазправа.   През 2009 г. Петров бе обявен от тогавашния вътрешен министър Румен Петков за дългогодишен секретен сътрудник на контраразузнаването, после и на ДАНС.\r\nНа 10 февруари 2010 г. Алексей Петров е задържан и обвинен за лидер на престъпната група „Октопод“, занимавала се с рекет и изнудване. През октомври същата година е пуснат под домашен арест, а обвиненията са намалени до рекет и изнудване срещу 2 лица от 1998 и 2000 г.       През февруари 2014 г. специализираният съд взема решение за прекратяване на разследването по т. нар. „Голям Октопод“. Четири години след провеждането на операцията, прокуратурата не успява да събере необходимите доказателства, така че да бъдат повдигнати обвинения и делото да влезе в съда.\r\nНа 29 Октомври 2015 г. бе извършен втори опит за атентат срещу Петров след покушението от 15 август 2002 г. \r\nАлексей Петров е съучредител на застрахователните дружества „Аполо и Болкан“ и „Спартак“. До 2000 г. е член на борда им, както и на „Средец М“, а по-късно и на „Левски Спартак“. До 1998 г. участва във фирма „Будоинвест“ ООД, заедно с Бойко Борисов и Румен Николов-Пашата. Бил е член на Надзорния съвет на НОИ и експерт към Съюза за стопанска инициатива на гражданите.\r\nНа 7 юли 2011 г. е издигната кандидатурата на Петров за президент от група граждански сдружения и от Инициативен комитет „Единение и екипност“.", "date": "2018.11.09", "title": "Сагата по делото \"Октопод\" приключи: Алексей Петров е невинен"}
{"url": "https://www.actualno.com/starazagora/startira-bezplatnoto-it-obuchenie-za-uchenici-v-stara-zagora-news_705226.html", "text": "  Занятията от първия модул на безплатното IT обучение за ученици в Стара Загора започват в понеделник, 12 ноември. Графикът и групите са публикувани в платформата .     Включилите се в обучението могат да проверят в кой ден и от колко часа ще трябва да бъде в някоя от залите на Профилирана природоматематическа гимназия „Гео Милев“ (ППМГ).\r\nНад 240-те записали се ученици са разпределени в 12 групи. Официално записани в 4-модулното обучение по информатика учениците ще бъдат, след като се отбележат в списъците в деня на първото си занятие.\r\nПрипомняме, че инициативата за безплатното обучение е на община Стара Загора,  преподавателя по информатика ППМГ „Гео Милев“ Павлин Пеев, три от големите IT фирми у НАС и на народния представител Радостин Танев.  ", "date": "2018.11.09", "title": "Стартира безплатното IT обучение за ученици в Стара Загора"}
{"url": "https://www.actualno.com/politics/ninova-razsledvaneto-sreshtu-deputati-ot-bsp-ne-ni-pritesnjava-news_705284.html", "text": "  Разследването срещу депутати от БСП не ни притеснява, вярваме в тяхната невинност. Това каза лидерът на БСП Корнелия Нинова в предаването „Панорама“ по БНТ. Тя съзря в това „политически удар“ срещу разследващ журналист. „Обвиняват Елена за пране на пари около КТБ. От кога се разследва КТБ? От две години и нещо. Защо сега се предприемат тези стъпки? След като Елена разкри кумгейт в Хасково и Делян Добрев отговори с тези нападки. След като направи филм за оградата. След като се зае с разследване на строителството на пътищата“, коментира Нинова.     Тя допълни, че насърчава Елена Йончева да продължи разследванията си, като намекна, че депутатът от БСП е възможно да обяви в следващите дни разследване за корупция в строителството.   В обвиненията срещу Георги Михайлов Корнелия Нинова видя реакция на активността му покрай скорошния вот на недоверие за сферата в здравеопазването. „Как никой две години не забеляза, че имаме професор Михайлов в групата? В момента, в който дойде вотът на недоверие за здравеопазване и той стана острието, което започна да изнася факти за състоянието на здравната система, изведнъж му поискаха имунитета за години назад“, посочи още Нинова, цитирана от агенция \"Фокус\".", "date": "2018.11.09", "title": "Нинова: Разследването срещу депутати от БСП не ни притеснява"}
{"url": "https://www.actualno.com/sliven/policai-ot-sliven-obuchavat-deca-v-tehniki-za-samozashtita-news_705238.html", "text": "  Полицейски служители от Районното полицейско управление в Сливен запознават децата-доброволци от Детското полицейско управление в техники за лична защита.     Проектът „Детско полицейско управление” се реализира с четвъртокласници от  ІІІ-то основно училище „Д-р Ив. Селимински“. Той предвижда малчуганите да предадат наученото и на своите връстници.  \r\nДнес се проведе първото от поредица занятия, в които децата ще бъдат обучавани на техники за самозащита и справяне с агресията. Миналата седмица те наблюдаваха как се обучават полицейските кучета и каква е ролята им в полицейската работа.\r\nОт старта на проекта през месец октомври доброволците са провели четири занятия, сред които едно за справяне със спортното хулиганство. До края на годината са предвидени още 6 занятия - по оказване на долекарска помощ, по безопасност на движението, защита при бедствия, пожари и извънредни ситуации и по „Здраве, етика и право“.  Програмата „Детско полицейско управление” се реализира от МВР, със съдействието на Министерството на образованието и науката, Българския туристически съюз, Българския червен кръст и неправителствени организации. Целта е осъществяване на ранна превенция срещу рисково поведение, формиране на ценностно отношение към законите на страната и създаване на навици за безопасно поведение и вземане на адекватни решения в критични ситуации.\r\nИновативният проект се реализира в четири училища в област Сливен - по едно в Сливен, Котел, Нова Загора и Твърдица.  Темите на заниманията са съобразени с възрастовите  особености на децата, както и с регионалните специфики, традиции и култура.    ", "date": "2018.11.09", "title": "Полицаи от Сливен обучават деца в техники за самозащита"}
{"url": "https://www.actualno.com/asia/sirijski-vojski-osvobodiha-pleneni-ot-idil-jeni-i-deca-news_705245.html", "text": "  При успешна военна операция сирийски войски са освободили 19 заложници - жени и деца, държани близо 4 месеца  в плен от джихадистите на \"Ислямска държава\" в Централна Сирия, предаде АР, цитирайки държавната агенция САНА.     Акцията е била проведена в района на Хамима източно от древния град Палмира. При това всички бойци на ИДИЛ в района, където били държани заложниците, са убити.   19-те жени и деца са сред 30-те души, отвлечени от джихадистите в южната провинция Суейда на 25 юли при дръзко нападение, в резултат на което бяха убити най-малко 252-ма души.\r\nПовечето от жертвите бяха цивилни от етническото малцинство на друзите. Една отвлечена жена почина по време на заложничеството, а друга бе застреляна.  През август джихадистите убиха и 19-годишен мъж от отвлечените. Други шестима бяха освободени при размяна миналия месец.\r\nМеждувременно продължава конфронтацията в градовете Азаз и Джейдерис са контролирани от подкрепяни от Турция опозиционни военни формирования.   След взрив в град Джейдерис пред офис на подкрепяната от Турция бунтовническа групировка \"Файлак ал Шам\" са били бити били трима бойци, а други седем са ранени.    Двата града до скоро бяха под контрола на кюрдски групировки, сочени от Анкара за терористични. Експлозии в държаните от бунтовниците части на Северна Сирия не са рядкост през последните месеци.", "date": "2018.11.09", "title": "Сирийски войски освободиха пленени от ИДИЛ жени и деца"}
{"url": "https://www.actualno.com/america/trymp-potvyrdi-za-sreshtata-s-putin-v-arjentina-news_705247.html", "text": "  Американският президент Доналд Тръмп възнамерява да се срещне с руския си колега Владимир Путин в кулоарите на срещата на високо равнище на Г-20 в Аржентина.     Американският лидер потвърди това, по време на брифинг в Белия дом в петък, преди да отпътува за Париж, за да отпразнува годишнината от края на Първата световна война.   \"Ще се срещна с Путин на срещата на върха на Г-20, не съм сигурен, че ще се срещнем в Париж, но е възможно, може би по време на обяда за лидерите\", каза Тръмп. Срещата на Г-20 ще се проведе в Буенос Айрес от 30 ноември до 1 декември.\r\n\"Имаме добри взаимоотношения\", заяви още президентът на САЩ.  \"Имам добри взаимоотношения с Русия и Китай, както и с всички останали страни, - добри, а не е лоши\", каза още Тръмп.", "date": "2018.11.09", "title": "Тръмп потвърди за срещата с Путин в Аржентина"}
{"url": "https://www.actualno.com/america/majk-pompeo-ne-iskame-studena-vojna-s-kitaj-news_705277.html", "text": "  Американският държавен секретар Майк Помпео изрази загриженост за китайската военна политика и човешките права по време на разговорите на високо ниво във Вашингтон, предаде AFP, цитирана от БГНЕС.     Помпео обаче бе категоричен, че . \"САЩ не провежда политика на \"Студена война\" и не ограничават политиката на Китай. Въпреки това ние искаме да се подсигурим, че Китай действа отговорно и честно в подкрепа на сигурността и просперитета на всяка от двете страни\", коментира Помпео след разговори с висши китайски дипломати във Вашингтон.   Междувременно от Поднебесната империя поискаха .\r\n\"Китайската страна даде ясно да се разбере, че САЩ трябва да спре да изпраща свои плавателни съдове и военни самолети в близост до китайските острови и да спре да подкопава китайския суверенитет и национални интереси\", заяви по време на пресконференция Ян Дзиечъ, дългогодишен архитект на външната политика на страната.  ", "date": "2018.11.09", "title": "Майк Помпео: Не искаме Студена война с Китай"}
{"url": "https://www.actualno.com/starazagora/ot-1-dekemvri-startirat-bazarite-za-koleda-v-stara-zagora-news_705248.html", "text": "  От 1 декември до 7 януари следващата година ще продължат коледните и новогодишните базари в Стара Загора, предаде кореспондентът на .     13 дървени къщички с площ по 6 кв. м ще са разположени в парк “Пети октомври”, а в централната градска част базари ще има и на тротоарните площи пред магазин „Боруй”, читалище „Св. Климент Охридски”, бившия магазин „Битова химия” и пред Младежкия дом.\r\nВ западната част на града коледни базари ще са разположени северозападно от подлеза в кв. „Три чучура“ център, южно от бул.\r\n„Цар Симеон Велики“ № 39 и северно от „Цар Симеон Велики“ № 2.  В кв. „Железник” базарите ще има на ул. „Загорка” до автобусна спирка № 1, на ул. „Младост” до кафене „Съни” и на ул. „Ген. Иван Пашинов” до блок 37. В кв. „Зора” базарът ще е на централния площад.     На коледните и новогодишни базари могат да се продават само детски играчки, дребни подаръчни комплекти, коледни аксесоари, скара, вурстове, вино и пакетирани захарни изделия. Забранена е продажбата на цигари и алкохолни напитки с действително алкохолно съдържание над 18 % vol, пиротехнически изделия и взривни вещества, конфекция, трикотаж, бельо и промишлени стоки.\r\nЗаявления за участие в базарите ще се приемат от 08:30 часа на 14 ноември до 17:30 часа на 28 ноември включително в административните бюра. Таксите за ползваната площ се заплащат в касите на административните бюра и на община Стара Загора. Заповедта на кмета и местата за продажба на коледни елхи могат да се видят .     ", "date": "2018.11.09", "title": "От 1 декември стартират базарите за Коледа в Стара Загора"}
{"url": "https://www.actualno.com/dobrich/gorivo-za-stotinki-zarediha-v-kolite-si-protestirashti-v-dobrich-news_705266.html", "text": "  Гориво, измерено в няколко десетки грама, зареждаха в резервоарите на автомобилите си стотици протестиращи срещу високите цени на бензина и дизела в Добрич, предаде кореспондентът на .     Поредният протест срещу скъпите горива премина нестандартно. След обиколка по един от основните булеварди на града, автомобилите „завладяха“ бензиностанциите. Те масово заредиха срещу 20–30 стотинки. Единици бяха тези, които сложиха бензин за лев. „Караме с гориво на висока цена, но с ниско качество. Автосервизите са пълни с коли заради ремонт на двигателите, за което вина имат некачествените горива“, мотивират решението си за протеста шофьори. Искат да се движат „по европейски пътища, а горивото да е с европейско качество“.   Относно предложението за въвеждане на системата бонус-малус, шофьорите са категорични, че не е нормално някой да носи отговорност за нарушенията на друг.\r\nТе настояват още Комисията за защита на конкуренцията да си свърши работата и да се изясни има ли картел за горивата. Според участници в протеста картел със сигурност съществува и това ясно се вижда от цените на бензиностанциите в страната.    ", "date": "2018.11.09", "title": "Гориво за стотинки заредиха в колите си протестиращи в Добрич"}
{"url": "https://www.actualno.com/crime/imame-zakon-za-prane-na-pari-no-pravitelstvoto-go-blokira-news_705240.html", "text": "    . Това става ясно от официална позиция на Асоциацията на българските работодатели (АОБР), в която въпросът се поставя ребром пред премиера Бойко Борисов, правосъдния министър Цецка Цачева, председателя на правната комисия в парламента и депутат от ГЕРБ Данаил Кирилов и ръководителя на Агенцията по вписванията Габриела Козарева.     АОБР посочва, че до 30 август Министерският съвет е трябвало да приеме правилник за прилагането на закона, за може почти всички юридически лица в България, в срок до 1 февруари 2019 г., да впишат данни за действителния си собственик по партидата си в Търговския регистър и регистъра на юридическите лица с нестопанска цел (ТРРЮЛНЦ) и в БУЛСТАТ. Става въпрос за данни като имената на собствениците на съответната компания, ЕГН, както и данни за юридически лица, които пряко или непряко упражняват контрол върху съответната компания, включително и чужди юридически лица. Като няма правилник за прилагане на закона обаче, Агенцията по вписванията не може да осигури възможност за вписване. А по закона срокът да се осигури такава възможност е бил 1 октомври, 2018 година!   Заради ситуацията, от АОБР искат да бъде променен закона и да се напише изрично, че когато има правилник, тогава вече Агенцията по вписванията е задължена да осигури възможност за вписване на данните.\r\nПрипомняме, че вчера, 8 ноември, стана ясно, че Европейската комисия ни е изпратила уведомително писмо и то точно по темата \" \". С писмото Брюксел иска да обясним защо не спазваме правилата на Директива 2014/107/ЕС и поддържаме по-широк от позволеното в ЕС кръг от лица, за които не изпраща автоматично информация на останалите страни членки - какви са техните финансови приходи, включително дивиденти, капиталови печалби и салда по сметки.  Освен това, ЕК поиска да приведем законодателството си в ред с европейското що се отнася до временната забрана (замразяване) и конфискацията на средствата и облагите от престъпна дейност в ЕС (Директива 2014/42/ЕС). Тази директива изисква законите в отделните страни-членки на ЕС да са такива, че да гарантират мерки за бъдеща конфискация на евентуално придобито по престъпен начин имущество, докато пред съда бъде изяснен произходът. Оказва се, че България, както и Румъния, още не са уредили това законово.", "date": "2018.11.09", "title": "Имаме закон за пране на пари, но правителството го блокира"}
