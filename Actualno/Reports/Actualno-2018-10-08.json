{"url": "https://www.actualno.com/curious/dneven-horoskop-za-9-oktomvri-news_698730.html", "text": "        Този вторник оставете мислите ви да престоят. Ако пристъпите към реализация на идете ви може да избързате  и това да доведе до неуспех. Днес не бързайте да споделяте мнение, свързано с професионална задача. Рискувате да бъдете интелектуално ощетени и някой друг да присвои заслугата ви.   Търсенето от вас е много по-близо, отколкото предполагате. Спрете и помислете преди да загубите време и ресурси в напразно търсене надалеч.     Денят ще е натоварен, но ще имате своите успехи, които ще повдигнат тонуса си. Макар и да не се чувствате уморени, заради еуфорията, вечерта си починете повече от обикновено. Пътят, по който сте поели не е лесен, но ще ви изведе нависоко. Днес ще имате верни помощници, така че не се притеснявайте за резултатите. Денят ще подложи съвестта ви на изпитание. Много е възможно да имате сериозни  колебания дали да се решите на дадена постъпка. Не прекрачвайте моралните си норми.      Днес не се доверявайте на прекрасно изглеждащо предложение. Ще са ви нужни поне няколко дни, докато проверите всички факти. Пътуванията днес няма да ви донесат това, което очаквате. Ако имате възможност отложете пътуването за друг ден.    Този вторник ще ви напомни да се грижите повече за здравето ви. Освен това не си правете експерименти в това отношение. Бъдете разумни. Днес бъдете нащрек в офиса. Пропускате започването на процес, който може да се окаже много важен през следващите седмици.    Този вторник трябва да имате повече самочувствие. Не всеки е гений, но и не се знае кой, кога и с какво ще се изяви. Този вторник си позволете да направите първите крачки към това да осъществите ваша мечта. Макар и малка тя ще прокара пътя към по-големите.", "date": "2018.10.08", "title": "Дневен хороскоп за 9 октомври"}
{"url": "https://www.actualno.com/tennis/grigor-dimitrov-potvyrdi-uchastie-na-silen-turnir-news_698735.html", "text": "  Най-добрият български тенисист Григор Димитров потвърди участие на турнира в Ротердам. Състезанието в холандския град ще се състои от 9 до 17 февруари догодина.     Директорът на състезанието Рихард Крайчек съобщи, че Димитров ще участва в турнира., Преди българина участие в надпреварата заявиха и други топ тенисисти като Марин Чилич, Кей Нишикори, Ник Кириос и Хьон Чун.   Българинът се справи много добре при последното си участие, като достигна до финала в Ротердам през този сезон, но загуби мача за трофея от швейцареца Роджър Федерер след 2:6, 2:6.\r\nДимитров дебютира в турнира през 2009 година като тийнейджър.  \"Турнирът в Ротердам винаги е бил важен за мен. Първото ми участие беше решаващ момент в кариерата ми. Затова искам да спечеля титлата поне веднъж\", заяви българинът.   Към момента Димитров се намира на девета позиция в световната ранглиста на ATP.", "date": "2018.10.08", "title": "Григор Димитров потвърди участие на силен турнир"}
{"url": "https://www.actualno.com/society/tajms-djihadistite-ot-isljamska-dyrjava-se-vyrnaha-v-kosovo-news_698747.html", "text": "  Британският вестник „Таймс“ излезе с публикация под заглавие „Джихадистите от Ислямска държава се върнаха в Косово и да готови да умрат за халифата“. В материала се посочва, че доколкото е известно на властите в Прищина, от 2012 г. 348 лица са заминали за Сирия, за да се включат към ордите на Абу Бакър ал-Багдади, предаде БГНЕС.     „Таймс“ допълва, че „мнозина от тях са загинали там, но и доста са се върнали“ и че „при липсата на последователна програма за дерадикализиране, ислямистките затворници излизат от затвора и остават посветени на Ислямска държава“.   Между освободените е Фитим Лядровци, който е бил очевидец, как сириец е бил вързан и разстрелян с ръчнопреносима ракетна установка. Твърди се, че „убиецът е Б. Мухаджери, косовски албанец, който беше определен като човек, представляващ международна терористична заплаха, преди да бъде убит от дрон“.\r\n„Халифатът не е приключил. Неговата история само започна. Искам да създам ислямска държава в Косово и ще бъда щастлив да умра, поддържайки това“, каза Льдровци миналата седмица, четири месеца, след като беше освободен от затвора.  „Таймс“ съобщава също, че косовски албанци са участвали в няколко неотдавнашни терористични атаки и че „шестима косовски албанци, мъже и жени, са арестувани през юни миналата година в Косово и Германия за участие в два заговора, които имали за цел части на НАТО в Косово и цивилни в Белгия и Франция“.   ", "date": "2018.10.08", "title": "„Таймс“: Джихадистите от Ислямска държава се върнаха в Косово"}
{"url": "https://www.actualno.com/moresport/chujte-razgovora-mejdu-habib-i-konyr-po-vreme-na-macha-video-news_698758.html", "text": "  Шампионът на UFC продължава да няма загуба, като вече е с 27 поредни победи в кариерата си. Тази нощ той надделя над Конър Макгрегър, като в 4-я рунд накара ирландеца да се предаде.     След края на срещата в Лас Вегас обаче последваха грозни сцени, при които хора на руснака нападнаха Конър, а самият Нурмагомедов се хвърли в лагера на Макгрегър.    Дейна Уайт пък обяви, че има голяма възможност да бъде отнета титлата на руския боец.  В социалните мрежи пък се появи интересно видео, което улавя кратък разговор в октагона между руснака и ирландеца. Когато реферът разделя двамата за края на рунда, Конър се обръща към Хабиб с думите.... ", "date": "2018.10.08", "title": "Чуйте разговора между Хабиб и Конър по време на мача (ВИДЕО)"}
{"url": "https://www.actualno.com/society/grajdani-pochetoha-ubitata-viktorija-marinova-s-bdenija-v-cjalata-strana-video-news_698750.html", "text": "  С бдения в цялата страна граждани почетоха паметта на убитата по особено жесток начин в Русе журналистка Виктория Маринова.     На площад “Света неделя” в София се събраха стотици, които запалиха свещи в памет на Виктория. Някои от гражданите носеха плакати, на които пишеше: “Корупцията убива!”. Други призоваха час по-скоро да се разкрие извършителят на тежкото престъпление. Припомняме, че днес властите посочиха, че работят по всички възможни версии за убийството. А според близките на Маринова твърдят, че вече имало заподозрян.  Бдения в памет на Виктория Маринова се организираха и в много градове на страната - Пловдив, Варна, Плевен, Стара Загора, Видин, Силистра, Враца, Русе и Ямбол, където по-рано  премина и протестно шествие на таксиметрови шофьори.    А иначе на бдението в столицата хората носеха запалени свещи, цветя и снимки на Виктория Маринова. Част от протестиращите заявиха пред , че не искат да палят свещи, а настояват за ефективни мерки срещу насилието над жени.    Meжувременно стотици русенци запалиха свещ в памет на Виктория Маринова, предаде \"Фокус\". Бдението бе инициирано в социалните мрежи от близки на зверски убитата тв водеща. Утре членове на един от спортните клубове и приятели на Виктория организират крос по маршрута, където Вики е бягала за последно.   Притихнали в мъката си стотици русенци се събраха пред Паметника на Свободата, за да запалят свещ в памет на Виктория и да изразят своята съпричастност към мъката на нейните близки. Близо час преди обявеното начало на бдението, вече имаше хора, със свещи в ръка, които търпеливо изчакваха, за да положат цвете пред снимката на Виктория. Страх, ярост, мъка...така могат да се обобщят емоциите, които хората споделяха. Всички те отдават почит и скърбят за младата жена, която оставя сираче едно 7-годишно момиченце.\r\nВсе още няма задържан за убийството на младата жена. В разкриването на бруталното убийство са включени експерти, криминолози и психолози, съобщи днес в крайдунавския град вътрешният министър Младен Маринов. Към момента се работи по всички версии, но главният прокурор Сотир Цацаров съобщи, че вероятността за поръчково убийство, свързано с журналистическата работа на Виктория, не е от най-подозрителните.", "date": "2018.10.08", "title": "Граждани почетоха убитата Виктория Маринова с бдения в цялата страна (ВИДЕО)"}
{"url": "https://www.actualno.com/yambol/taksimetrovi-shofiori-izljazoha-na-shestvie-v-pamet-na-ubitata-viktorija-marinova-news_698732.html", "text": "  Протестно шествие в памет на убитата в Русе журналистка Виктория Маринова събра таксиметрови шофьори в Ямбол, предаде bTV.     Автомобилите преминаха в колона и под полицейски ескорт през централните улици на града. Таксиметровите шофьори ще се включат в бдението пред църквата \"Свети Николай\" от 18:00 ч. Водачите споделиха, че имат опасения, че може истината за убийството да бъде прикрита.   Неизвестни остават както мотивите, така и самоличността на извършителя на зверското убийство на телевизионната водеща.", "date": "2018.10.08", "title": "Таксиметрови шофьори излязоха на шествие в памет на убитата Виктория Маринова"}
{"url": "https://www.actualno.com/europe/rusija-podari-na-sirija-24-puskovi-ustanovki-s-300-pm-news_698756.html", "text": "  Русия безвъзмездно достави в Сирия оборудването за три дивизиона С-300 ПМ с общо 24 пускови установки, съобщи на ТАСС информиран източник, цитиран от БГНЕС.     „На 1 октомври приключи доставката в Сирия на три дивизиона С-300ПМ с по осем пускови установки във всеки“, каза източникът на агенцията.\r\n„Техниката по-рано се намираше на въоръжение в един от зенитните ракетни полкове на Въздушно-космическите сили на Русия, който беше превъоръжен със С-400 „Тримуф“. Тя премина капитален ремонт в руските отбранителни предприятия, и е напълно изправна и способна да изпълнява бойни задачи“, съобщи източникът и добави, че С-300ПМ са били „предадени на сирийската страна на безвъзмездна основа“.", "date": "2018.10.08", "title": "Русия подари на Сирия 24 пускови установки С-300 ПМ"}
{"url": "https://www.actualno.com/crime/policijata-razsledva-sluchaj-na-nameren-v-sofijski-podlez-myj-v-bezpomoshtno-systojanie-news_698741.html", "text": "  Столични полицаи изясняват факти и обстоятелства около инцидент от неделя сутрин.     На 7 октомври, около 7.50 часа в полицията е получен сигнал за намерен мъж в безпомощно състояние в подлеза на бул. „Цариградско шосе“. На място незабавно са изпратени екипи на полицията и Спешна помощ, но пострадалият, 32- годишен мъж отказал преглед от екипа. В последствие на тел. 112 е получен втори сигнал за същото място и отново е изпратен екип на Спешна помощ, транспортирал пострадалия в болнично заведение за оказване на медицинска помощ. Настанен е за лечение с опасност за живота. По първоначални данни, няма информация пострадалият да е потърпевш от побой.   Работата в полицията по изясняване на всички обстоятелства около инцидента продължава.", "date": "2018.10.08", "title": "Полицията разследва случай на намерен в софийски подлез мъж в безпомощно състояние"}
{"url": "https://www.actualno.com/society/novinite-naj-vajnoto-za-denja-8-oktomvri-news_698682.html", "text": "         Екипът на събра за вас най-важното от днешния ден в традиционния вечерен бюлетин.  С бдения в цялата страна граждани почетоха паметта на убитата по особено жесток начин в Русе журналистка Виктория Маринова. На площад “Света неделя” в София се събраха стотици, които запалиха свещи в памет на Виктория. Някои от гражданите носеха плакати, на които пишеше: “Корупцията убива!”. Други призоваха час по-скоро да се разкрие извършителят на тежкото престъпление.  Припомняме, че днес властите посочиха, че работят по всички възможни версии за убийството.   Европейската комисия очаква от българските власти оперативно разследване на убийството на българската журналистка Виктория Маринова. Това заяви говорителят на Европейската комисия Маргаритис Схинас.     Анализът показва, че цените на имотите продължават да се покачват, но ръстът на броя на сделките е вече доста колеблив. В някои градове има спад, а в някои – лек ръст. Еуфорията от последните 3 г., когато всяка година имахме едновременен ръст и на цените, и на броя на сделките като че ли вече е зад нас. Това заяви Георги Павлов, изпълнителен директор на агенция за недвижими имоти. Асоциацията на организациите на българските работодатели се противопостави остро на договорките между правителството и синдикатите таванът за новите пенсии да не пада, а вместо това да бъде увеличен сериозно заедно с максималния осигурителен доход. Таван на пенсиите не трябва да има, защото той ограбва хората, които са си плащали осигуровки и трябва да получават сума над този таван. Това смята Николай Говедаров от Българската асоциация на пенсионерите.   Изпълнителна агенция \"Главна инспекция по труда\" не е издавала разрешения за включване в дуална система на обучение на лица, ненавършили 16 години. Към всички обвиняеми е известно едно нещо – образували са организирана престъпна група за длъжностно присвояване, а в делото не става ясно кой от тези хора е длъжностно лице. Освен това, в два различни документа на обвинението има два различни срока – първо, от април 2017 година до днес, а вторият – от май 2017 до днес. Това заяви бившият МВР министър Емануил Йорданов. Над милион лева е изхарчила средно държавата за всяка жилищна сграда, санирана по \"безплатната\" Национална програма за енергийна ефективност. Това става ясно от данните, подготвени от регионалното министерство в отговор на питане на депутата от БСП Пенчо Милков.", "date": "2018.10.08", "title": "Новините: Най-важното за деня, 8 октомври"}
{"url": "https://www.actualno.com/politics/ekaterina-zaharieva-votyt-na-bsp-njama-da-uspee-news_698740.html", "text": "  Вотът на недоверие е демократична процедура, но коалицията е стабилна и смятам, че няма да мине. Това коментира в Пазарджик външният министър Екатерина Захариева. Според нея правителството ще оцелее, предаде БГНЕС.     Извънпарламентарни консултации по вота на недоверие в здравеопазването започва БСП. Това обяви по-рано днес лидерът на БСП Корнелия Нинова на брифинг в централата на партията. Следващия понеделник вотът на недоверие ще бъде внесен в Народното събрание. Още веднъж Корнелия Нинова посочи, че коалицията е изчерпана и е въпрос на време ГЕРБ да си отидат от властта.   Чудят се за какво да направят вот, но и този път няма да мине, заяви още Захариева. Тя каза, че министърът на здравеопазването Кирил Ананиев полага много усилия да предложи реформа и да търси най-добрите решения.", "date": "2018.10.08", "title": "Екатерина Захариева: Вотът на БСП няма да успее "}
{"url": "https://www.actualno.com/europe/ukrajna-zapochna-vyzdushni-uchenija-s-natovski-strani-news_698744.html", "text": "  Украйна започна мащабни военновъздушни учения, в които участват САЩ и други страни от НАТО. Маневрите „Чисто небе 2018“, които се провеждат в западна Украйна, ще продължат до 19 октомври, предаде БГНЕС.     Около 700 бойци участват, половината от тях са от натовските държави САЩ, Великобритания, Холандия, Полша и Румъния. Сред участващите в ученията американски бойни машини са изтребители F-15C Eagle и C-130J Super Hercules, както и дронове, в „схватки“ с които ще влязат около 30 украински бойни машини.   Полски и румънски бойни самолети ще работят с украинските си партньори при определена като първа по рода си съвместна работа „в небето за защита на въздушното пространство“, заяви говорителят на украинските ВВС Юрий Игнат.", "date": "2018.10.08", "title": "Украйна започна въздушни учения с натовски страни"}
{"url": "https://www.actualno.com/society/rusija-v-glavite-na-bylgarite-news_698692.html", "text": "   Из виртуалното пространство се завъртя анонс за мистериозна конференция на БАН за русофобството в България, която за кратко раздели дигиталния народ на русофили и русофоби. Както си му е редът. Не можах да стигна до официален източник, а някои от съобщенията междувременно просто изчезнаха - може би са се уплашили от подигравките, може и някаква дълга ръка да е натиснала организаторите, както стана с конференцията за равенството на половете. Но понеже смятам, че темата е много интересна, задочно ще взема отношение, пише проф. в коментар за .       Какви смисли се влагат в България в понятието Русия? Първо, погледнато чисто институционално, тази страна в момента е нещо като наш противник, доколкото сме член на НАТО. Не говорим за омраза, а за страх - от СССР, от нова Русия след 2011, когато Путин пое курс на конфронтация.   „Фобос“ на гръцки означава страх, не омраза. Тоест, русофоби са онези, които се страхуват от Русия. Защо ли? Ами заради окупацията на Чехословакия и Крим, заради лъжите за сваления корейски самолет през 1983 и за малайзийския самолет през 2014, заради подкрепата за главорезите в Камбоджа преди и в Сирия сега, заради пропагандата на световна революция при соца и хибридната война днес. В никакъв случай не искам да кажа, че Западът е света вода ненапита и няма роля в този конфликт. Просто България е избрала официално едната страна на барикадата и е там вече доста години. Това прави от русофобите поддръжници на статуквото, а от русофилите - един вид дисиденти. В самата Русия биха ги нарекли национални предатели, но ние по-добре да се въздържаме от подобни определения.  За много българи Русия е символ на изгубения комунизъм от младостта им. Понятието за носталгия е именно това: чувстваш болка по нещо, което безвъзвратно си е отишло. Младостта, лагерните огньове, кахърните трели на българската естрада. На обратния полюс значението е същото: Русия символизира комунизма с всевластния комсомолски секретар, с милиционера, който стриже коси и реже дънки, с радиоточката, която бълва скудоумия. Успехът на тази символизация се дължи на това, че нито едните, нито другите проявяват интерес към реалната страна оттатък Черно море. Тя днес е една от най-неравните, най-капиталистическите, а от комунизма са останали само няколко символа на имперска мощ - ракетите, химнът, мумията на Ленин.\r\nЗа русофилите Москва символизира здравата ръка, която ще сложи ред в света. Путин лично култивира този си образ, като от време на време бомбардира чеченски град, подгонва олигарх, позатваря и поубива инакомислещи. Русофоби в случая са онези, които се боят от подобен модел, защото държат на либералната демокрация, която не е просто власт на мнозинството, а и защита на последното малцинство, на последния индивид. Битката се води в епоха, в която в процеса на глобализацията политическата власт се оказва все по-обезличена от икономиката. Политиците се репчат, измислят си лесни мишени, като например еднополовите бракове, но връща ли ги това на сцената? Да, Путин донякъде се върна, но не с мощна икономика, наука или култура, а с военни акции, които предизвикват международния ред. Просто обръщам внимание, че в случая русофилите, волно или не, се оказват милитаристи. Да, сред русофобите също има горещи американофили, фасцинирани от задокеанската военна мощ, но те май са по-малко. Самата мисъл, че малка България може да си мечтае за някаква силна ръка, за могъща армия и незаобиколима роля в световните неща е леко комична, но, както знаем, фантазията си има своя логика.        Важен елемент в сблъсъка фили-фоби е деструктивният характер на руската душевност. Тамошните политтехнолози систематично опитват да деконструират ЕС - за разлика от Китай например, който вижда интереса си този пазар да е стабилен и платежоспособен. Но не всеки русофил в България се идентифицира с крайнодесните движения, които подкрепя Кремъл, има и много хора с леви убеждения. Това, което им харесва, е, че някой слага прът в колелата на Системата. В този си вариант русофилията е вид анархизъм, търсене на съюзник в желанието за реванш над света - такъв, какъвто е. В подкрепа на това идва и близостта на народните ни характери: руснаците са като нас, но още по-хаотични - напиват се, не им дреме, а човекът от подземието на Достоевски показва кукиш на прекрасния Кристален дворец, построен от Прогреса. У кое българско несъзнавано я няма тази злорада жилка? Русофобите пък, в ролята на красивите и успешните, се мъчат да имитират западните образци. Пренасят от там не само венециански гондоли и обноски за маса, но и технологии, закони, ценности. Последният им аргумент във всеки спор е: така правят в Европа. А това ги поставя в едно малко унизително положение спрямо волните русофили, които вършат всякакви пакости както им идва отвътре.\r\nПонеже цялата работа е малко фантазмена, най-много знаци ще извлечем в сферата на културата. Няма по-различни страни от нашите две: едната империя, другата провинция, едната аристократична, другата еснафска, едната живее от феодално владение на подземни богатства, другата преживява от подизпълнителски труд. Русофилите съпреживяват историята, като я драматизират според наученото от учебниците по история от началния курс - освобождението, умилението от руските жертви, благодарността, на която сме осъдени до гроб. Русофобите се ровят из по-специализирани текстове и непрекъснато изваждат епизоди, когато Русия ни окупира, обявява ни войни, работи против интересите ни. Всеки избира филма, който желае да гледа.    За едните православието е естествена връзка между двата народа, под естественото лидерство на руската патриаршия, нали е най-голяма (за пари и тайни служби няма да отваряме дума). За другите пък православието е изкористено от Кремъл и се е превърнало в новия марксизъм-ленинизъм. И понеже няма как да не вярваме - давайте тогава да гледаме към Вселенската патриаршия. Едните безусловно се възхищават от официалната руска култура, други се възторгват селективно от борците срещу самодържавието, комунизма и пак самодържавието. Най-любопитно е отношението към славянството, което превръща двете групи в квази-етноси: едните искат да са славяни, другите намират всевъзможни доказателства за това, че нямаме нищо общо. Дотам се заплете работата, че с нетърпение чакам БАН да вземе отношение: славяни ли сме или не, какъв език говорим, какви генетични маркери са открити. И ако сме славяни, това сближава ли ни и с поляците например, които не обичат Русия?   Ще кажете, че дума не отронвам за икономическите интереси, а те все пак са най-важни. Едните искат „Белене\", другите - не; едните се радват, че второ етническо малцинство у нас вече са руските виладжии (над 400 000?), другите припомнят опита за преврат в Черна гора, извършен именно от такива виладжии; едните казват, че руският газ е най-евтин, другите твърдят, че е най-скъп. Но би било доста наивно да мислим, че „Южен поток“ е бил спрян от някаква русофобия. Където играят пари, въображаемото обикновено има подчинена роля - идва по-късно, за да легитимира вече направени избори. Вярно е, че в някои отношения е по-лесно да се разбираш с руснаците, защото и едната, и другата славянско-православна душа има склонност да позаобикаля някои правила. А това по-скоро сближава двата полюса, отколкото да ги разделя.\r\nС една дума: семиотиката е пластична, подхожда за различни ситуации, различни политически идентичности - поле за много бъдещи конференции.", "date": "2018.10.08", "title": "Русия в главите на българите"}
{"url": "https://www.actualno.com/cosmos/hybyl-se-povredi-ostana-s-edin-rabotesht-jiroskop-news_698761.html", "text": "  Космическият телескоп \"Хъбъл\", който е в орбита от 1990 г., понастоящем не работи поради проблеми с жироскоп, съобщиха от космическата агенция на САЩ (НАСА).     \"Експерти на мисията предприемат стъпки за връщането на \"Хъбъл\" на великата наука\", съобщиха от НАСА.\r\nОт петък Хъбъл е в \"безопасен режим\" поради нефункционирането на още един от шестте жироскопа, използвани за ориентиране на телескопа.   Понастоящем \"Хъбъл\" разполага с два работещи жироскопи и се нуждае от поне три за оптимални операции, но може да продължи да извършва наблюдения и само с един работещ жироскоп.  Доктор Рейчъл Остен, заместник-шеф на мисията \"Хъбъл\", заяви, че е бил \"много стресиращ уикенд\".\r\n\"Първата стъпка е да се опитаме да възстановим работата на последния жироскоп, който изключи, което е проблематично\", каза Остен в Туитър.   „Знаехме, че ще се случи“, добави Остен. \"Жироскопът продължи да действа около шест месеца по-дълго, отколкото си мислехме, че ще го направи. Ще работим по проблемите и ще се върнем“, обеща тя.    „Хъбъл“ направи многобройни забележителни наблюдения на космоса, откакто беше разгърнат през 1990 г.\r\nКосмическият телескоп „Джеймс Уеб“, наследник на \"Хъбъл\", ще бъде изстрелян през март 2021 г., предаде БГНЕС.", "date": "2018.10.08", "title": "\"Хъбъл\" се повреди, остана с един работещ жироскоп"}
{"url": "https://www.actualno.com/crime/chetirima-bylgarski-tinejdjyri-bjaha-osydeni-za-grupovo-iznasilvane-na-momiche-news_698767.html", "text": "  Четирима български тийнейджъри бяха осъдени на затвор за участие в груповото изнасилване на 13-годишно момиче в югозападния германски град Фелберт, писа . Осем момчета на възраст между 14 и 17 години , че са нападнали момичето, което се прибирало в къщи след тренировка в плувен басейн. После са го завлекли гора и го насилвали, като момичето било спасено и престъплението разкрито благодарение на случайно минаваща жена.     Двама от тинейджърите са избягали в България, където бяха задържани и ще бъдат съдени отделно.   Главният извършител има присъда от 4 години и 9 месеца затвор, а основният му съучастник е получил 4 години затвор. Другите четирима с по-кратки присъди или изпитателен срок. Важните доказателства по делото бяха видеозапис на деянието, заснет с мобилния телефон на един от насилниците, също взети от жертвата ДНК проби, както и показанията на жената, която се оказала на местопрестъплението.", "date": "2018.10.08", "title": "Четирима български тинейджъри бяха осъдени за групово изнасилване на момиче"}
{"url": "https://www.actualno.com/europe/parij-sydi-shvejcarskata-banka-ubs-za-prane-na-pari-news_698743.html", "text": "  В Париж започна процесът срещу швейцарската банка UBS по обвинения за нелегално подпомагане на заможни френски клиенти техните пари да напускат страната и и да се оказват извън обсега на данъчните власти.     След продължило шест години разследване, миналата година съдиите оБвиниха банката и нейния френски клон в пране на пари, извършвано в периода 2004-2012 г. Банката отрича обвиненията и твърди, че със започването на процеса „най-сетне ще има шанса да отговори на неоснователните обвинения“, предаде БГНЕС. \r\nНа съд са призовани шестима настоящи и бивши членове на висшата управа на банката.\r\nРазследването срещу UBS започна, след като бивш служител алармира властите за недоказаната засега система на банката за двойно осчетоводяване, за да прикрие износа на капитал в Швейцария. Според френската служба за борба с финансовите престъпления поне 9,76 млрд. евро не са били отчетени пред френските данъчни власти.     Твърди се, че служители на банката подхождали към френски клиенти, от състоятелни бизнесмени до звезди на спорта, на приеми, на голф игрища или турнири по тенис и концерти, за да ги убеждават в ползите от прехвърлянето на техните авоари в Швейцария.\r\nАко бъде призната за виновна, UBS може да бъде осъдена да плати до половината от сумата пари, които е „препрала“, т.е. около 5 млрд. евро.\r\nПред съдебната зала бившия банкер в UBS американецът Брадли Биркенфелд, който разкри схемите на трезора, предлагаше екземпляри от книгата си „Банкер на Луцифер: Неразказаната история как разруших швейцарската банкова тайна“. Биркенфелд извади на показ действията на UBS, помогнала на около 20 000 клиенти да скрият милиарди долари от американските власти между 2002 и 2007 г., за което банката плати 780 млн. долара за разрешаване на случая.       Разкрилият пред обществеността френския случай Никола Форисие е бил уволнен от UBS през 2009 г. за предполагаемо \"грубо нарушение\".\r\n\"Честта ми най-сетне ще бъде изчистена\", каза миналата година Форисие, бивш началник на вътрешния одит, когато съдиите наредиха започване на процеса, след като прокурорите и банковите ръководители не успяха да постигнат споразумение.\r\nСпоред документи, предоставени от германските власти на френски следователи, депозитите на около 38 000 френски клиенти на UBS възлизат на общо около 13 милиарда швейцарски франка (11 милиарда евро), каза пред Франс прес източник, започнат със случая.", "date": "2018.10.08", "title": "Париж съди швейцарската банка UBS за пране на пари"}
{"url": "https://www.actualno.com/europe/prokurori-razsledvat-kak-atina-e-harchila-parite-ot-es-za-bejanci-i-migranti-news_698753.html", "text": "  Върховният съд на Гърция поиска разследване на работата с европейските средства, дадени на Атина, за да се помогне на страната да се справи с миграционната криза от 2015-16 г.     Прокурорите ще започнат предварително разследване, след като редица статии в опозиционната преса критикуват правителството, че лошо е управлявало - и вероятно е злоупотребило - с парите.   Около един милион мигранти и бежанци, много от тях бягащи от конфликта в Сирия, пристигнаха на гръцките острови в източно Егейско море през 2015 и 2016 г.\r\nАндреас Илиопулос, ръководител на операциите за приемането на бежанци, беше сред източниците на обвиненията и в края на миналата седмица спомена \"незаконни\" сделки пред вестник „Филефтерос“.  Неговият шеф, министърът на миграцията Димитрис Вицас, отхвърли обвиненията и призова за оставката му.   Вицас заяви пред медиите, че Гърция е получила 570 милиона евроспешни помощи, от които 68% са за помощни групи и международни организации като Агенцията на ООН за бежанците, предаде БГНЕС.\r\nОстаналите средства отидоха към гръцкото правителство, по-специално в министерството на отбраната, което по това време беше отговорно за създаването на около 40 лагера на мигранти.    ", "date": "2018.10.08", "title": "Прокурори разследват как Атина е харчила парите от ЕС за бежанци и мигранти"}
{"url": "https://www.actualno.com/society/kamarata-na-arhitektite-se-otkaza-ot-konkursa-za-ploshtad-svnedelja-bil-neprozrachen-news_698760.html", "text": "  Камарата на архитектите в България се оттегля от журито на предстоящия конкурс за концепция за площад “Св. Неделя”, от самата институция след серията от скандали с ремонтите и новия облик на центъра на София.     Причината, която посочват от камарата е в това, че до конкурса \"ще бъдат допуснати само седем кандидата\".   \"КАБ направи предложение до Столична община, кмет Фандъкова и арх. Здравков конкурса да бъде международен и отворен за всички архитекти по правилата на Архитектурния съвет на Европа, гарантиращи равнопоставеност и анонимност до обявяването на резултатите от журито, . Ще предупредим другите европейски камари чрез общата ни информационна система.\r\nЛошите резултатите в градската ни среда не са учудващи, когато някои общини са глухи за добрите световни практики\", се казва още в изявлението, подписано от председателят на управилния съвет архитект Борислав Игнатов.  Малко по-рано се сблъскаха зам.председателят на камарата Петкана Бакалова и главния архитект на София Здравко Здравков.   Според Бакалова, която беше кандидат за депутат от листата на \"Да, България\" в Пловдив, предстои нов проблем - с ремонта на площад \"Св. Неделя\". Тя се обоснова с обществената поръчка - обявен бил конкурс с изисквания, насочени към капацитета на дадена компания, а не спрямо архитектурния талант. Основните изисквания на конкурса бяха изпълнителят да има 1,5 млн. лева годишен оборот, да има поне 15 души персонал и проектирани поне 25 000 кв. метра площадни пространства, посочи Бакалова. Тя добави, че Камарата на архитектите обжалвала и били направени промени в конкурса, но пак със същия акцент - 750 000 лева оборот, 15 000 кв. метра площадни пространства и 5 души персонал. С този пример Бакалова онагледи тезата си - че има проблем с обществените поръчки и по-точно публичността, което е и теза на \"Да, България\".\r\nЗдравко Здравков пък беше категоричен - за \"Граф Игнатиев\" е имало две публични обсъждания в Ларгото. Той добави и, че иска да даде такива проекти на компании, които могат да ги изпълнят, а не да се правят открити процедури, в които да влизат и студентски бюра с много хубави на хартия предложения, които обаче няма как да реализират, защото нямат възможностите да ги реализират. Здравков призова и колегите си архитекти да не говорят различно за площада пред \"Св. Седмочисленици\" и \"Славейков\", когато параметрите всъщност са сходни. Междувременно стана ясно, че част от плочките при \"Св. Седмочисленици\" ги няма и се слагат нови. Кадрите за случващото се бяха заснети от дрон.    ", "date": "2018.10.08", "title": "Камарата на архитектите се отказа от конкурса за площад \"Св.Неделя\", бил непрозрачен"}
{"url": "https://www.actualno.com/plovdiv/plovdiv-pochete-pametta-na-zverski-ubitata-viktorija-news_698765.html", "text": "  Десетки пловдивчани се събраха на бдение в памет на жестоко убитата журналистка от Русе Виктория Маринова. Със запалени свещи и снимки с нейния лик те дойдоха пред сградата на общината в центъра на града.     Хората настояха за бързо разкриване на автора на тежкото престъпление и за повече сигурност за себе си и децата си. Подобни бдения бяха организирани още в София, Бургас и Русе.   Виктория Маринова бе открита мъртва в събота около 14.20 часа от минувач край кея в града. Според криминалистите смъртта ѝ е причинена от удари в главата и задушаване, а преди това 30-годишната жена е била и изнасилена. Убийството предизвика огромен гняв и възмущение в цялата страна.", "date": "2018.10.08", "title": "Пловдив почете паметта на зверски убитата Виктория"}
{"url": "https://www.actualno.com/cinema/zrelishtna-ceremonija-otkriva-chetvyrtoto-izdanie-na-cinelibri-news_698689.html", "text": "        По този повод в България пристига една от най-бляскавите фигури в съвременната световна проза, многократно награждаваният британски писател и киносценарист Иън Макюън. В рамките на елегантна церемония по откриване на 10 октомври от 19:00 ч. в зала 1 на НДК Жаклин Вагенщайн, директор и основател на фестивала, ще му връчи награда „Синелибри” за цялостен принос към изкуството на литературната адаптация. Макюън, който тази година навърши 70 години, е не само блестящ стилист, експериментатор и изследовател на човешкото поведение със средствата на художествената словесност, но и прокламатор на най-висшите достижения на цивилизацията, човек с критично мислене и активна гражданска позиция. Събитието ще бъде съпроводено с грандиозно визуално шоу и танцово-музикален спектакъл, дело на Поли Герасимова, след което ще се състои премиерна прожекция на филма „На плажа Чезъл”.   Същия ден от 11:00 ч., на тържествена церемония в Аулата на Ректората, Макюън и ще произнесе академично слово на тема „Свободата на изразяването” (Freedom of Expression). Предложението за удостояването с почетното звание на най-старото и авторитетно висше училище в България е на Факултета по класически и нови филологии и на Факултета по славянски филологии.\r\nПочитателите на писателя, чието творчество е отлично представено у нас, ще имат възможност за литературна среща с него НДК. Събитието е с вход свободен.  Следват 14 дни кино, книги, галасъбития, срещи с автограф и специални изненади за публиката под мотото „Любов между редовете”! Тази година фестивалът ще срещне зрители и читатели с цяла плеяда изтъкнати артисти и техни знакови произведения, в т.ч. прочутия френски кинорежисьор и сценарист Беноа Жако („Сбогом кралице моя”, „Дневникът на една камериерка”), Давид Фоенкинос (носител на наградите „Рьонодо” и „Гонкур на гимназистите”), Дрор Мишани, нашумял с  майсторския психологически трилър „Липсващото досие”, пренесен на екрана; Херман Кох, чийто бестселър „Вечерята” му донесе международна слава.    За първи път в конкурса ще се състезава български филм – „8 минути и 19 секунди”, който се увенча със Специалната награда за телевизионна продукция на 36-ото издание на фестивала „Златна роза” във Варна. Зрителите ще видят разтърсващата приключенска драма „Ще се видим там горе“, удостоена с 5 награди „Сезар”; ексцентричната трагикомедия „Катастрофалният артист” на Джеймс Франко, събрала рекорден брой отличия; оригинална адаптация на „Чайка” - неувяхващата пиеса на Чехов; „Съпругата“ (реж. Бьорн Рунге) с недостижимата Глен Клоуз, чието превъплъщение в този филм е достойно за „Оскар”. Специално внимание заслужават биографичните драми, посветени на литературни легенди, в т.ч. покоряващата готическа приказка „Мери Шели“, „Колет” с Кийра Найтли в ролята на брилянтната френска писателка, „Да се превърнеш в Астрид”, който осветлява малко познатата история около появата на най-непокорното и луничаво момиче в литературата - Пипи Дългото чорапче, „Щастливият принц” на Рупърт Евърет,  пресъздаващ последните, трагични дни от живота на гениалния ирландски писател и драматург Оскар Уайлд.\r\nПубликата вече чака с нетърпение празничното събитие, посветено което ще се състои на 13 октомври от 19:00 ч. в зала „България”, и в рамките на което ще бъде излъчен вълнуващият документален филм на Георги Тошев „Лив Улман. Къщата на спомените”, в съпровод с музика от филмите на легендарния режисьор, изпълнена от оркестъра на Софийска филхармония. Друг акцент в програмата на фестивала е филмът на Тери Гилиъм „Човекът, който уби Дон Кихот”, чийто шеметен път до големия екран го обрече на зрителски успех. Официалната му българска премиера е на 16 октомври в зала 1 на НДК непосредствено след тържествената церемония по връчване на наградата за най-добра екранизация от елитно международно жури с председател Мартичка Божилова.    Програмата на CineLibri 2018 обхваща и цикъл от безплатни прожекции на руски кинокласики, забележителни документални филми като „Треската Феранте”, „Червено, твърде червено” и „Уестуд: пънкарка, икона, активистка”. Българският модул ще покаже едни от най-находчивите екранизации, създадени през последните години у нас.   Освен арткината в столицата и страната, домакини на прожекциите от програмата на CineLibri 2018 са Зала „България”, РКИЦ, Френският културен институт, Културен център на СУ, Арена Делукс (България Мол) и Cine Grand Park Center. Допълнителна информация за филмите, книгите, гостите, специалните събития и програмата по дати и киносалони ще намерите на официалната интернет страница на фестивала Събитието се осъществява с подкрепата на Виваком, Джеймисън, Уникредит Булбанк, Катаржина Естейт, Нескафе, Мкар София, България Еър и множество партньорски институции, които са обявени тук ", "date": "2018.10.08", "title": "Зрелищна церемония открива четвъртото издание на CineLibri"}
{"url": "https://www.actualno.com/balkani/zaev-makedonija-njama-nujda-ot-izbori-news_698684.html", "text": "  „Македония няма нужда от избори. Избори ще има, само ако са необходими“, каза премиерът Зоран Заев в интервю за \"Евронюз\" и добави, че са в ход консултации с депутатите, предаде БГНЕС.     Македонският премиер отбеляза, че само ако не успеят всички възможни начини за постигане на мнозинство от 2/3 в парламента, само тогава страната ще отиде на избори, а успоредно с това призова депутатите да направят това, което е тяхно задължение към държавата.\r\n„Македония няма нужда от избори. Македония е на прав път. Ще отворим глава през юни. Ще имаме наше място на масата за преговори в Брюксел и НАТО с началото на ратификацията на протокола в парламентите на 29 държави-членки на НАТО. От икономическа гледна точка Македония е в отлично състояние и не е необходимо да се провеждат избори, освен ако не се наложи, заяви той.", "date": "2018.10.08", "title": "Заев: Македония няма нужда от избори"}
{"url": "https://www.actualno.com/balkani/bivsh-vytreshen-ministyr-na-makedonija-syshto-vliza-v-zatvora-news_698686.html", "text": "  Още една присъда на политик от високо равнище, произнесе Наказателният съд  в Република Македония.  Под ударите на закона този път попадна бившият министър на вътрешните работи на страната Гордана Янкулоска.     Тя получи днес присъда от шест години затвор, като част от делото за купуването на луксозен брониран мерцедес С 600, известно под името \"Танк\", съобщи МИА.   Янкулоска не е присъствала на произнасянето на присъдата, защото е майка на тримесечно бебе. Именно заради бременността й, процесът срещу нея се водеше отделно, като стартира към края на август, след като тя роди.\r\nПреди нея по същото дело беше осъден и бившият премиер на страната Никола Груевски, който получи ефективна присъда от две години затвор.  За виновен беше признат и бившият заместник министър във вътрешното министерство на Македония Гьоко Поповски, който първоначално беше осъден на 6,6 години затвор.   Двамата обжалваха решението в Апелативния съд, който в петък съобщи, че жалбата на Груевски е отхвърлена, а присъдата на Гьоковски бе намалена на четири и половина години затвор.\r\nНа 23 май тази година Наказателният съд в Скопие осъди двамата, по обвинение за купуване на луксозен \"Мерцедес\" на стойност 600 000 евро.  Никола Груевски получи присъда като подстрекател за извършване на престъплението.    ", "date": "2018.10.08", "title": "Бивш вътрешен министър на Македония също влиза в затвора"}
{"url": "https://www.actualno.com/society/radan-kynev-samo-evropa-moje-da-pomogne-sys-sluchaja-viktorija-news_698661.html", "text": "  \"Въпросът не тук, във ФБ, да се разкрият причините за това ужасяващо убийство. Това не е възможно.     Въпросът е, че българските власти са доказано неспособни да разкрият истината и преди всичко - още по-неспособни да убедят обществото в изводите си.   Недоверието в институциите е пълно, при това с основание (достатъчно е да си припомним ролята на МВР в Радомир, по същата афера)\", бившият лидер на реформаторския блок Радан Кънев.\r\n\"Затова е добре, че убийството на разследващ журналист размърдва пластовете в цяла Европа. На това разчитаме, като европейци - че организираната престъпност и корупцията ще попаднат под ударите на закона на европейско ниво. По-скоро рано, отколкото късно\", допълни той.  ", "date": "2018.10.08", "title": "Радан Кънев: Само Европа може да помогне със случая \"Виктория\""}
{"url": "https://www.actualno.com/curious/iznenada-kulagin-e-sgoden-zajena-news_698746.html", "text": "         \"Близки сме с Кулагин повече от девет години. Няма да изпадам в подробности и да обяснявам отношенията ни\" , сподели пред \"България Днес\" красивата Елена.   Освен успешен модел тя е професионален фрий-денс танцьор и през последните години е едно от най-емблематичните лица на клубната сцена в София. Освен това се изявява и като дизайнер на сценични костюми на балета.\r\nОт години Елена е известна и в артистичните среди, след като се снима в рекламата на мастика заедно с Мариан Вълев. Тогава излезе слухът, че двамата са гаджета, но актьорът отрече, като каза, че червенокосата красавица има сериозно гадже от години.  Самата Елена е прима балерина от денс формацията \"Хаус оф Кулагин\". Двамата с Валентин обмислят скоро да създадат и общ моден бранд. Скандалният Кулагин е стилист на голяма част от артистичния ни елит. Сред имена са фолкпевиците Емануела, Галена, Галя и Миро от \"Каризма\", Златка Димитрова, Бориса Тютюнджиева и т.н. Освен това е бил гримьор на актрисата Мила Йовович, която се е снимала във филм в България. Друг доверил се на неговия талант е най-прочутият травестит по цял свят Аманда Лепор и Надя Али.\r\nПрез 2011 година Кулагин създава еротично арт шоу, наречено The BirdCage Show. Танцьорки в него бяха плеймейтките Златка Димитрова-Черната и Галина Димитрова. Като певица се изяви Лейди Би. Това шоу получава признание за \"най-добро клубно шоу\" за 2011 година.    \"Никой не знае какъв всъщност съм. Въплъщавам в себе си стила \"крос-дрес\", който е смесица между мъжка и дамска мода едновременно. Аз съм бъдещето\" , сподели Кулагин малко преди да влезе във \"ВИП брадър\". Именно заради екстравагантната си визия и поведение голяма част от хората го смятат за гей. Според близки до него обаче това е само поза, за да си вдига рейтинга.    Около името на Кулагин се развиват различни скандали. Той публично обвини Галя от \"Каризма\" за това, че му дължи голяма сума пари от 2010 г. Освен това призна, че по време на парти певецът Миро е поискал секс от него. Друг, попаднал на мушката на Валентин, е водещата Албена Вулева. Той я \"погреба\" във фейсбук страницата си. Това се случи, след като Албена направила компрометиращ репортаж с него.  \"Този път няма да си мълча. Продуцентите са ме поканили като \"златното ухо\" и ще разкажа играта на всички участници. Всеки от тях има тайна и аз я знам\", зарече се безскрупулният дизайнер, но продуцентите се отказаха от него.   Заради острия си език Кулагин е във враждебни отношения с немалко популярни личности. Преди време самият той се оплака, че бил заплашван от Николета Лозанова и Валери Божинов да не разгласява случки от живота им. \"Не ми пука. Знам за секса и на двамата с други лица. Освен това Николета е момиче без професия, винаги ще бъде нечий сателит. А в живота горката, е абсолютно невзрачна. Имал съм случаи, в които е седяла на съседна маса в заведение и изобщо не съм я разпознавал\" , твърди Валентин Кулагин.   ", "date": "2018.10.08", "title": "Изненада! Кулагин е сгоден за...жена"}
{"url": "https://www.actualno.com/europe/kak-vyrvi-razvodyt-mejdu-velikobritanija-i-es-vse-oshte-s-golemi-problemi-news_698751.html", "text": "  Великобритания предупреди в понеделник, че все още има \"големи проблеми\", които да разрешат на преговорите за Брекзит с Европейския съюз, макар в Брюксел да се засилва надеждата само няколко дни преди решаваща среща на високо равнище.     Техническите дискусии продължават тази седмица в Брюксел, като и двете страни се надпреварват да преодолеят различията си по най-тежките въпроси - за ирландската граница и бъдещите търговски връзки.\r\nСрещата на върха на ЕС на 18 октомври бе определена от блока като \"момент на истината\" в разговорите за развод, само месеци преди британците да напуснат на 29 март 2019 г.\r\nПредседателят на Европейската комисия Жан-Клод Юнкер заяви през уикенда, че шансовете за сключване на сделка вече се увеличават.  Говорителят на британският премиер Тереза Мей каза, че правителството \"работи усилено за сключване на сделка тази есен и продължава да върви“ в тази посока.\r\nНо той добави: \"Остават големи проблеми, по които да се работи, и както каза премиерът, това ще изисква движение от страна на ЕС. Има разлика между хората, говорещи оптимистично за сделка, и сделка, включваща както споразумение за напускането и бъдещата рамка, която всъщност се договоря“, каза той.\r\nНапрежението избухна миналия месец на срещата на върха в Залцбург, където ЕС отхвърли плана на Мей за близки икономически връзки след Брекзит.    Тя обаче се придържа към предложението си, което според нея ще защити трансграничната търговия, като същевременно ще реши проблема за запазването на сухопътната граница на Великобритания с Ирландия отворена.\r\nПървият знак на някакво общо основание ще дойде в сряда, когато преговарящият от ЕС Мишел Барние ще представи първия проект на предложеното от него изявление относно връзките в икономиката и сигурността след Брекзит пред посланиците на останалите 27 държави-членки на ЕС.\r\nВисокопоставен служител на ЕС, участвал в преговорите по Брекзит, заяви пред АФП, че документът може да бъде умишлено неясен, ако Великобритания иска да промени червените си линии в бъдеще.\r\nГоворителят на Мей обаче каза, че Великобритания търси \"точна\" декларация за формата на бъдещите отношения.\r\nТой отбеляза, че депутатите в Камарата на общините ще трябва да одобрят изявлението заедно със споразумението за развода с Брекзит и биха искали да го направят \"въз основата на информация\".      Споразумението за развод покрива въпросите за финансовото уреждане на Великобритания и правата на живеещите там граждани от ЕС, които до голяма степен са решени, както и въпросът за Ирландия.\r\nЛондон и Брюксел се съгласиха, че не искат връщането към проверки на физическата граница между британската Северна Ирландия и членът на ЕС Ирландия, но не се разбраха как да постигнат това.\r\nЛондон вярва, че проверките могат да бъдат избегнати чрез нова търговска сделка, но приема необходимостта от план за отстъпление - възпиращ механизъм - за да се гарантира това, докато тази сделка бъде постигната.\r\nЛондон отхвърли предложението на ЕС, но все още не предложи напълно алтернатива, обещавайки, че ще бъде публикуван \"накратко\".   Проблемът произтича от желанието на Великобритания да напусне единния пазар на ЕС и митническия съюз след Брекзит, което неизбежно би означавало повторното въвеждане на проверки в Ирландия.\r\nВеликобритания иска да развие собствена независима търговска политика и приветства декларацията на японския премиер Шиндзо Абе в понеделник, че Лондон може да се присъедини към търговската сделка в Тихия океан.\r\nБизнес лидерите, междувременно, призоваха политиците да се съсредоточат върху сключването на сделка за Брекзит.\r\n\"Независимо от това, колко ни е омръзнало да бягаме в кръг по всичко това, трябва да направим всичко възможно, за да избегнем да няма сделка\", каза Каролин Феърбейрн от лобистката група на Конфедерацията на британската индустрия.", "date": "2018.10.08", "title": "Как върви разводът между Великобритания и ЕС? Все още с големи проблеми"}
{"url": "https://www.actualno.com/europe/predstojat-li-predsrochni-izbori-v-armenija-news_698705.html", "text": "  Арменският премиер Никол Пашинян заяви по време на брифинг, че обмисля сценарий за оставката си, но настоява за провеждане на предсрочни парламентарни избори през декември 2018 г.     \"Знаете, сред обществеността има сериозно недоволство от перспективите за моята оставка, но мисля, че трябва да обсъдим този сценарий\", каза председателят на арменското правителство.   Според Пашинян \"сегашният парламент е де факто разпуснат, но остава да го формализира де юре\", цитира ТАСС.\r\nПо-рано Пашинян многократно подчерта необходимостта от провеждане на предсрочни парламентарни избори през декември 2018 г. Той заяви също, че е готов да подаде оставка, за да ускори процеса на разпускане на Народното събрание.  Поддръжниците на Пашинян се опасяват, че ако той подаде оставка, други парламентарни сили ще номинират своите кандидати за поста на ръководител на правителството.   Бившата управляваща Републиканска партия на Армения, която има относително мнозинство в парламента - 49 от 105 депутати, вече заяви, че е против провеждането на избори през декември и отказа коментар относно плановете си за номиниране на свой кандидат за премиер.", "date": "2018.10.08", "title": "Предстоят ли предсрочни избори в Армения?"}
{"url": "https://www.actualno.com/politics/kornelija-ninova-bsp-plovdiv-shte-reshi-sydbata-na-gergov-news_698688.html", "text": "  Съдбата на Георги Гергов е в ръцете на Пловдивската организация на БСП. Това каза лидерът на БСП Корнелия Нинов, предаде „Фокус“.     Във връзка със сделката на Георги Гергов с ГЕРБ във Варна, Нинова заяви, че БСП не стига само до порицание. „Нашите общински съветници не гласуваха това предложение в общината. Мисля, че бяха единствените, които бяха против и въздържали се. Ние не спираме с думи, а показваме с действия, че не одобряваме такъв тип сделки. Що се отнася до партийни сделки и решения пак в името на свободата и на свободните решения, включително и в нашата партия, съдбата на Георги Гергов е в ръцете на Пловдивската организация“, каза Нинова и подчерта, че мнения отгоре не се налагат.   „Ако Пловдивската организация има нещо към него, тяхна воля е и свобода да решат какво да правят. Това, което беше в моите компетенции, го свърших преди година и нещо – изключих го от Изпълнителното бюро“, каза Нинова и отново посочи, че оттук нататък думата имат пловдивските социалисти, които са го избрали за областен председател. В отговор на въпрос кои са предателите в БСП, които пишат sms-и до премиера Борисов и какво искат от него, Нинова отговори: „Досега говорихме за свобода на медии, на слово, за свободна държава. Ще кажа следното по този повод. Живеем в свободна държава, всеки е свободен човек да води кореспонденция с когото иска и както намери за добре и си носи отговорност за тези действия. Всеки да се чувства и да бъде свободен в България да си общува, с когото иска. Ние етикети като „предатели“ и т.н. - не лепим. Бъдете свободни хора, пишете с когото искате, но мислете за това, което пишете, защото всеки трябва да носи отговорност“, заяви още лидерът на БСП.", "date": "2018.10.08", "title": "Корнелия Нинова: БСП-Пловдив ще реши съдбата на Гергов"}
{"url": "https://www.actualno.com/curious/8-tipa-myje-koito-ne-stavat-za-vryzki-news_698646.html", "text": "  Много е трудно да намерите човек, който точно да ви пасва. Почти винаги имате известни различия, но не винаги те са сериозни и биха повлияли на връзката ви.     Има обаче мъже, които абсолютно задължително трябва да отбягвате, за да си гарантирате щастлив живот. Дори няколко месеца, прекарани с мъж, който не ви прави щастлива са изгубени, колкото и да сте влюбени в него.     - ако сте с мъж, който постоянно се опитва да ви командва, да знае къде сте, с кого и какво правите през целия ден, то той с времето ще започне да ви задушава още повече. Ще ви отнеме свободата и ще ви затвори в клетка, а такъв тип мъж няма място в живота ви. Дори в началото да ви се струва, че е отдаден на връзката ви, с времето ще започнете да се чувствате като затворник в собствения си живот. Не го допускайте.   - за да е щастлива връзката ви, човекът до вас трябва да ви разбира и подкрепя, независимо при какви обстоятелства. Ако той не умее да ви изслушва и не желае дори да се опита да ви разбере, по-добре се откажете. Ясно е, че ако един мъж иска да бъде с вас, то той ще направи всичко възможно да ви покаже, че се интересува от вас и нещата, които ви вълнуват. - в една връзка много важно нещо е взаимността. Когато двама души се обичат, те мислят един за друг. Дори понякога мислят повече за половинката си, отколкото за себе си. Трябва да бъдете сигурни, че ако половинката ви мисли само за себе си,  не ви обича достатъчно.Ако не чувствате, че той има желание да ви помогне или да бъде до вас в труден момент, той най-вероятно той ви приема като компания, с която да задоволи собственото си желание за внимание.    - един мъж трябва да е уверен и сигурен в себе си. Ако мъжът до вас не е достатъчно самоуверен, то вие може да се окажете негова подкрепа, вместо той ваша. Такъв мъж не ви трябва, защото може би след някакъв период от време, вие ще играете ролята на мъжа, а никоя жена не иска това.     - хубаво е един човек да умее да се забавлява, но не постоянно. Ако половинката ви мисли само и единствено за забавления, той не е достатъчно зрял за сериозна връзка. Може би в началото това ще ви се струва добра черта, но след време ще ви дойде в повече и ще ви донесе само главоболия. - тези мъже обикновено не разбират достатъчно добре емоциите и ако имате проблем, той няма да може да ви помогне, защото вероятно няма да ви разбере. Той умее да коментира само пари, бизнес и имоти, което не е достатъчно за една връзка и е дори повърхностно. - ако половинката ви се страхува да се разкрие напълно и да покаже истинското си аз, не се залъгвайте и го оставете, защото той вероятно е загубил доверието си към жените, заради предишна връзка и взаимоотношенията ви ще са доста обтегнати. Ако той все ви обяснява, че не иска да се обвърже или да изгуби свободата си, не си губете времето с него.    - мъж, който използва жените като временно удоволствие, няма място в живота на нито една жена. Той може би ще ви даде доста материални неща, но няма да може да ви даде любов. След известно време ще му омръзнете и без обяснения ще ви остави и ще си намери нова играчка.   ", "date": "2018.10.08", "title": "8 типа мъже, които не стават за връзки"}
{"url": "https://www.actualno.com/europe/lavrov-evropa-ni-atakuva-za-hakerite-za-da-otvleche-horata-ot-problemite-na-es-news_698697.html", "text": "  Разпространяваната от Нидерландия информация за кибератаки от страна на Руската федерация има за цел да отвлече вниманието на обществеността от сложните въпроси, които се обсъждат в настоящия момент в Европейския съюз и НАТО. Това заяви министърът на външните работи на Руската федерация Сергей Лавров след преговорите с италианския си колега Енцо Моаверо-Миланези, предава TACC.     „С оглед на това, че утре започва сесията на Изпълнителния съвет на Организацията за забрана на химически оръжия, то вероятно това се използва от онези страни, които искат да извратят съдържанието на Конвенцията за забрана на химически оръжия и да превърнат Техническия секретариат в един вид наказателен орган, подкопаващ международното право, и по-специално прерогативите на Съвета за сигурност на ООН\", заяви Лавров в отговор на въпрос на ТАСС.   ", "date": "2018.10.08", "title": "Лавров: Европа ни атакува за хакерите, за да отвлече хората от проблемите на ЕС"}
{"url": "https://www.actualno.com/help/mlada-jena-se-nujdae-ot-speshna-bybrechna-transplantacija-za-da-jivee-news_698650.html", "text": "  32-годишната Тихомира Маринова от град Павликени се нуждае от спешна бъбречна трансплантация, за да живее.     Диагнозата на младата жена е хронична бъбречна недостатъчност; Мезангиокапилярен гломерулонефрит.\r\n\"Заболяването ми датира от 2005 г. вследствие на направена бъбречна пункция. Последва патогенетично лечение с кортикостероиди до миналата година, но с течение на обстоятелствата се влоших и бъбреците намалиха функцията си драстично\", разказа Тихомира Маринова пред .\r\nПрез октомври 2017 г. тя започва хемодиализа в Севлиево, тъй като състоянието ѝ се влошава. \"Налага ми се спешна трансплантация на бъбрек в Турция, защото при продължителна хемодиализа се увреждат и другите органи\", споделя Тихомира.  Трансплантацията е на стойност 25 000 €, а тази сума е непосилна за семейството на Маринова.\r\n\"Аз вярвам в чудеса и мечтая за един нормален живот и някой ден щастието и на мен да се усмихне.\r\nМоля всички добри хора за съпричастност! Без Вашата помощ, не бих могла да се справя! Много благодаря на всеки, който ще ми подаде ръка!\", споделя още младата жена.               ", "date": "2018.10.08", "title": "Млада жена се нуждае от спешна бъбречна трансплантация, за да живее"}
{"url": "https://www.actualno.com/balkani/kosovo-njama-namerenie-da-korigira-granicata-si-sys-syrbija-news_698703.html", "text": "  Премиерът на Косово Рамуш Харадинай определи като „мъртва“ идеята за корекция на границите на Косово и Сърбия. Премиерът също така изрази съчувствието си към привържениците на идеята за размяна на територии със Сърбия.     „Изразявам съчувствие за идеята за границите, защото смятам, че тя е мъртва“.   Пред репортери Харадинай също така даде гласност на оптимизма си за отмяна на шенгенските визи за косовските граждани до края на годината.\r\nОткакто преди няколко месеца косовският президент Хашим Тачи разгласи идеята за корекция на границата със Сърбия, премиерът Харадинай решително се противопоставя на подобно решение за споровете между двете държави.  В Белград идеята на Тачи, колкото и невероятно да звучи, среща поддръжка на най-високо ниво – от президента Александър Вучич и външния министър Ивица Дачич, които наричат евентуалните действия в тази посока „разграничаване“, предаде БГНЕС.   ", "date": "2018.10.08", "title": "Косово няма намерение да коригира границата си със Сърбия"}
{"url": "https://www.actualno.com/society/prokuraturata-e-zaporirala-14-mln-lv-zaradi-djipigejt-news_698696.html", "text": "   Това съобщи главният прокурор в Русе, където е на посещение заради случая с убийството на телевизионната водеща .     Припомняме, че за злоупотреби при разходване на евросредства бяха изпратени от вицепремиера и сайта , откъдето започна разследването.   Цацаров обясни, че проверката на прокуратурата е прераснала в досъдебно производство, но обемът на работа е голям и разследването по случая продължава.\r\nВ средата на септември Софийската градска прокуратура възложи на Държавна агенция \"Национална сигурност\" (ДАНС) проверка на публикация в \"Биволъ\", във връзка с която двама журналисти - български и румънски, , докато работят по разследване за корупционни практики на \"Джи Пи груп\".  \"Запорът на 14-те милиона евро е наложен, след като прокуратурата е упражнила правомощията си по Закона за мерките срещу изпирането на пари\", увери днес главният прокурор, цитиран от . В рамките на разследването се проверяват всички физически и юридически лица, посочени в сигнала на прокуратурата, без значение дали са търговци или неправителствени организации.   ", "date": "2018.10.08", "title": "Прокуратурата е запорирала 14 млн. лв. заради \"ДжиПиГейт\""}
{"url": "https://www.actualno.com/politics/rumen-radev-shte-otkrie-krygla-masa-posvetena-na-neravenstvata-i-bednostta-news_698707.html", "text": "  На 9 октомври в резиденция „Бояна“ президентът Румен Радев ще открие кръгла маса на тема „Неравенства и бедност в България“.     Като основни лектори в събитието са поканени учени с изследователски интерес в сферата на неравенствата в обществото. Доклади за икономическите предпоставки и социалните измерения на неравенствата ще представят проф. Христина Вучева, проф. Гарабед Минасян, доц. Виктор Йоцов, доц. Мария Желязкова, проф. Искра Белева, проф. Духомир Минев, доц. Божидар Ивков, Атанас Пеканов и Стоянка Черкезова.   Във форума, който се провежда под патронажа на държавния глава, ще участват представители на изпълнителната власт, работодателските и синдикални организации, университетски преподаватели и учени от Българската академия на науките.", "date": "2018.10.08", "title": "Румен Радев ще открие кръгла маса, посветена на неравенствата и бедността"}
{"url": "https://www.actualno.com/crime/zaloviha-myj-s-pistolet-pritesnjaval-jena-ot-barutin-news_698645.html", "text": "  58-годишен мъж е заловен с незаконно притежаван пистолет в доспатското село Барутин, предаде кореспондентът на .     Пистолетът е неустановена марка 22-ри калибър, зареден с пет патрона. Носен бил от човек без разрешение за съхранение на огнестрелно оръжие, съобщиха от полицията.   Притежателят му с инициали Т.Т. е от родното село на президента Румен Радев - Славяново, община Харманли.\r\nЧовекът имал връзка с жена от селото, която се оплакала, че той я притеснява. При обиск полицаите открили пистолета. По случая е образувано бързо производство, а мъжът е задържан за срок от 24 часа.  ", "date": "2018.10.08", "title": "Заловиха мъж с пистолет, притеснявал жена от Барутин "}
{"url": "https://www.actualno.com/curious/diona-zarjazana-ot-gadjeto-zaradi-romskija-proizhod-news_698710.html", "text": "        Освен, че я изгониха от Къщата на VIP Brother, гаджето ѝ също я изритало, издават хора от обкръжението ѝ. Приятелят на младата рапърка бил ужасно огорчен от факта, че тя скрила от него ромския си произход. Той научил за това от телевизията и не успял да преглътне унижението.   След излизането ѝ се чул с нея по телефона и ѝ заявил, че не иска да я вижда повече. Самата тя била изключително разстроена от всичко, което ѝ се случило в последните дни, пише \"Уикенд\".\r\nНе стига, че се изложи в шоуто, ами и гаджето я заряза, допълват от изданието.  ", "date": "2018.10.08", "title": "Диона зарязана от гаджето заради ромския ѝ произход"}
{"url": "https://www.actualno.com/crime/jertvite-na-katastrofata-kraj-svoge-stanaha-20-news_698648.html", "text": "        Така жертвите на адското произшествие, което се случи на 25-и август, станаха 20. Тогава автобус, превозващ туристи до манастира Седемте престола излезе от пътя и пропадна от високо върху бетонна площадка.   Първоначално жертвите бяха 17, но през последните дни броят им се увеличи, след като от раните си починаха други двама от тежко ранените.\r\nВъпреки че след след касапницата бяха освободени трима министри - Ивайло Московски, Николай Нанков и Валентин Радев и въпреки сериозните съмнения за некачествено асфалтово покритие на пътя, ремонтиран от Трейс груп, до момента единственият обвиняем за трагедията е шофьорът на автобуса.  ", "date": "2018.10.08", "title": "Жертвите на катастрофата край Своге станаха 20"}
{"url": "https://www.actualno.com/society/specsydyt-dade-hod-na-deloto-ivancheva-news_698711.html", "text": "   Съдия Иво Хинов даде ход на процеса по същество, въпреки че подсъдимите и техните защитници искаха той да бъде отложен за друга дата. Тримата са на съд по обвинение, че са изнудвали строителния предприемач  Александър Ваклин, за да бъде придвижена преписката му за разрешение за  строеж в квартала, припомня БГНЕС.     Пострадалият от корупционната афера Александър Ваклин е сред призованите за разпит свидетели, но защитата реши той да свидетелства накрая, тъй като той е ключова фигура по делото, и анонсира дълъг разпит.   Според прокуратурата тримата обвиняеми са поискали от Ваклин половин милион лева, за да могат да придвижат негово съобщение, което да финализира процедурата му за строеж в \"Младост\". Страните по делото разпитват представител на компанията, в която работи Ваклин. Предстои показания да даде и съпругата му.\r\nСлед като на предишното съдебно заседание съдът прецени, че в обвинителният акт не са допуснати съществени процесуални нарушения, днес заключителната му част трябва да бъде прочетена в съдебната зала. Той описва как, според прокуратурата, е взето решението за изнудването на Ваклин. Инициатор била Иванчева, помагала ѝ Петрова, а Дюлгеров предложил да е посредник в контактите със строителния предприемач.  Първоначалната обсъждана сума била 250 000 лева, но след като станало ясно, че Ваклин има интерес и към други терени в \"Младост\", била удвоена, пише в обвинителния акт. Той описва как се договаряли мястото и начинът на предаване на първата вноска от подкупа - 70-те хиляди лева, който бяха намерени у тримата подсъдими при показните им арести на 17 април.   От обвинителния акт става ясно, че бял тефтер на Десислава Иванчева е едно от основните доказателства за корупционната афера. Той е бил намерен  в дамската ѝ чанта, а на първите му две страници имало инициали и суми.\r\nОт ареста си и досега отстранената кметица и бившата ѝ заместничка твърдят, че са невинни и че са жертва на схема, организирана от третия подсъдим - Петко Дюлгеров,  и подалия сигнал, че е изнудван  - Александър Ваклин. Ваклин отрече да познава Бойко Борисов и Цветан Цветанов и беше категоричен, че дори не ги е виждал на живо. Бизнесменът се оплака, че все още не е получил парите, които е дал за осъществяването на акцията. Белязаните банкноти още били в разследващите. За строежа в квартал \"Младост\", Ваклин обясни, че документите все още са по инстанциите.    ", "date": "2018.10.08", "title": "Спецсъдът даде ход на делото \"Иванчева\""}
{"url": "https://www.actualno.com/society/ministyryt-na-obrazovanieto-obmislja-moratorium-vyrhu-novi-vuz-ove-news_698708.html", "text": "  Министърът на образованието Красимир Вълчев предлага мораториум върху разкриването на нови висши училища:     \"Едно предложение на съвета на ректорите, което ние обсъдихме и те приеха още миналата година, предвиждаме да го внесем заедно със Закона за изменени и допълнение на Закона за висшето образование.   Ние смятаме заедно с тях, че мрежата е достигнала предела си на териториално и профилно разрастване и от по-нататъшното разрастване няма да спечели нито достъпа до висше образование, нито репутацията му\", заяви Вълчев, предаде БНР.", "date": "2018.10.08", "title": "Министърът на образованието обмисля мораториум върху нови ВУЗ-ове"}
{"url": "https://www.actualno.com/politics/lipsa-na-organizacija-provalila-koalicionnija-syvet-na-vlastta-news_698653.html", "text": "  Заради липса на организация не се е провело традиционното за всеки понеделник заседание на коалиционния съвет на управляващите днес. Това съобщи вицепремиерът Валери Симеонов пред журналисти след заседанието на Националния съвет за тристранно сътрудничество (НСТС), предаде БГНЕС.     По-рано днес Симеонов прогнозира в телевизионен ефир, че ще бъде обсъждано името на новия главен секретар на МВР. Той подчерта, че Светлозар Лазаров не е подходящ за този пост. По-правилно било да се издигне кандидатура на представител на ГЕРБ. Припомняме, че Лазаров подаде оставка като национален координатор на партия \"Атака\" в петък.   Коалиционният съвет между ГЕРБ и \"Обединени патриоти\" засега е насрочен за петък, 12 октомври.", "date": "2018.10.08", "title": "Липса на организация провалила коалиционния съвет на властта"}
{"url": "https://www.actualno.com/america/ognjan-minchev-s-izboryt-na-kavano-pobedi-spravedlivostta-a-ne-radikalnite-levi-news_698656.html", "text": "  \"Избирането на Брет Кавано за върховен съдия с гласуване в Сената ще засили консервативното крило във Върховния съд на САЩ. Това, разбира се, няма да се хареса на левицата, особено радикалната, която преследва реализацията на определен социален и ценностен дневен ред в американското общество\", политологът Огнян Минчев.     \"Както и да бъде оценяван изборът на Кавано, той е справедлив от гледна точка отхвърляне на арогантните претенции на леви активистки, обвиняващи съдията в сексуални престъпления с 35 годишна давност - от тийнейджърските му години. \"Невинен до доказване на обратното\" е принцип, който в този случай бе приложен - справедливостта победи идеологическия радикализъм.\"   ", "date": "2018.10.08", "title": "Огнян Минчев: С изборът на Кавано победи справедливостта, а не радикалните леви"}
{"url": "https://www.actualno.com/business/cenite-na-imotite-prodyljavat-da-se-pokachvat-no-rystyt-na-sdelkite-veche-e-dosta-kolebliv-news_698620.html", "text": "  \"Анализът показва, че цените на имотите продължават да се покачват, но ръстът на броя на сделките е вече доста колеблив. В някои градове има спад, а в някои – лек ръст. Еуфорията от последните 3 г., когато всяка година имахме едновременен ръст и на цените, и на броя на сделките като че ли вече е зад нас. Няма балон на пазара на недвижимите имоти, по-скоро очакваме успокояване.\" Това заяви Георги Павлов, изпълнителен директор на агенция за недвижими имоти.     По думите му сега цените са на нивото или малко по-ниско отпреди 10 г. Едновременно с това доходите в този период се повишиха между 30-40% и продължават да нарастват, допълни Павлов в интервю за bTV.   Според него купувачите имат повече изисквания към имота, който търсят.\r\n\"Благодарение на сериозния ръст на новото строителство вече има повече оферти, които трябва огледате, преди да вземете решение. Цените са доста високи, така че купувачите трябва са изправени пред важен избор – дали да купят по-малко жилище с бюджета, който имат, или да отидат в по-евтин квартал, където да вземат жилище с големината, която търсят\", посочи още той.  По думите му броят на хората, които вземат заем, за да купят имот, се увеличава всяка година.\r\n\"Вече хората, които купуват с кредит, са значително повече като дял спрямо тези, които купуваха с кредит преди 10 г. Една от причините са изгодните условия на банките – лихвите днес са 2 пъти по-ниски, отколкото преди 10 г.\", коментира той.   По повод появата на купувачи, които вземат имот 100% с кредит, Павлов заяви, че     \"Това са хора, които нямат достатъчно капитал, за да се включат в такава сделка, и вземат и ипотечен, и потребителски кредит, за да успеят да я финансират\", подчерта той.\r\nСпоред икономическия анализатор Лъчезар Богданов вероятно се задава краят на няколкогодишния период на тези, на практика, нулеви лихви. Според него това не е нормално положение, което може да бъде устойчиво в дълъг период от време.\r\n\"Парите имат цена, отложеното потребление има своята цена и няма как в дългосрочен план да останат в това положение\", каза Богданов. Прогнозата му е, че още догодина в еврозоната ще започне тенденция за повишане на лихвите, което няма как да не се пренесе и у нас.   По данни на БНБ отпуснатите жилищни заеми до август 2018 г. са 10,15 млрд. лева, като ръстът е 9,6%.\r\nОсвен това, ако в момента средно българинът тегли средно 100 000 лв. за 20 години, при лихва 3,3% месечната вноска му е 570 лв. Ако лихвата се покачи с 0,5 процентни пункта, вноската ще скочи на почти 600 лв., или с 25-30 лв., изчисли кредитният консултант Тихомир Тошев.   \"Винаги съветваме хората да смятат, какво би се случило, ако лихвата се повиши с 1 процентен пункт – тоест ако от 3,3% стане 4,3%. Тогава средното месечно плащане ще поскъпне с около 50 – 60 лв. – до 622 лв.\", допълни той.\r\nИма разлика как ще поскъпнат вече изтеглените кредити, защото прогнозите за повишение на лихвите ще се отразят за новоотпусканите кредити, отбеляза Тошев.   ", "date": "2018.10.08", "title": "Цените на имотите продължават да се покачват, но ръстът на сделките вече е доста колеблив"}
{"url": "https://www.actualno.com/europe/erdogan-e-na-dvudnevna-vizita-v-ungarija-news_698660.html", "text": "  Президентът на Турция Реджеп Тайип Ердоган започва на 8 октомври двудневно официално посещение в Унгария, съобщава вестник Hurriyet, цитиран от агенция \"Фокус\".     Държавният глава на Турция ще има срещи с президента Янош Адер и председателя на унгарския парламент Ласло Ковер, както и с премиера Виктор Орбан. Според обявената предварителна програма ще се обсъждат икономически и политически въпроси от двустранен интерес, както и проблеми в областта на сигурността. Във фокуса на дискусиите ще бъдат също международни и регионални теми, като например отношенията между Турция и ЕС, нелегална миграция и тероризмът.   Ердоган ще участва в бизнесфорума, който ще съпътства официалната му визита. Заедно с Виктор Орбан ще открият в Будапеща гробницата на Гюл Баба. Турският държавен глава ще посети и гробището от Първата световна война в Галиция.", "date": "2018.10.08", "title": "Ердоган е на двудневна визита в Унгария"}
{"url": "https://www.actualno.com/asia/kim-chen-un-dovolen-ot-vizitata-na-pompeo-ochakva-sreshti-s-putin-i-trymp-news_698652.html", "text": "  Лидерът на КНДР Ким Чен-ун изрази задоволство от проведените разговори  с държавния секретар на САЩ Майк Помпео и ги определи като \"продуктивни\", съобщи севрнокорейската медия KCNA, цитирана от \"Ройтерс\".     Двамата постигнаха принципна договорка за среща на върха между севернокорейския лидер и президента на САЩ Доналд Тръмп в максимално кратък срок. Целта е това да бъде втората подобна среща между лидерите на двете страни. Първата се състоя на 12 юни в Сингапур, като тя беше историческа първа среща на това ниво между двете държави и беляза голям напредък в отношенята им.   Посещението на Помпео е свързано с преговори за потенциален мониторинг от страна на САЩ на стъпките на Пхенян към ядрено разоръжаване.\r\nДържавният секретар на САЩ изрази оптимизъм след проведените преговори, че е постигнат прогрес в отношенията с КНДР.      Помпео пристигна в севернокорейската столица от Токио, където преди това се срещна с премиера на Япония Шиндзо Абе и с външния министър Таро Коно. След това Помпео замина за Сеул, заради предвидена среща с президента на Южна Корея Мун Дже Ин и министърката на външните работи Кан Кьон Уа,  а впоследствие му  предстои визита в Пекин за срещи с китайски официални лица.\r\nПоложително отношение към проведената  среща в Пхенян изрази и южнокорейският президент Мун Дже-ин. Той заяви, че скоро се очакват още срещи на високо ниво от страна на лидера на Северна Корея. По думите му тези срещи ще спомогнат за процеса за освобождаване на Корейския полуостров от ядрени оръжия.    Очертава се първо Ким Чен-ун да посети Русия, а впоследствие китайският лидер Си Дзинпин да  направи визита в Северна Корея. По-рано тази година на посещение в Пхенян беше руският външен министър Сергей Лавров, като още тогава е постигната принципната договорка за посещение на Ким Чен-ун в Русия.   Готовност да се срещне с лидерът на КНДР е изразил лично президентът на Русия Владимир Путин. Руският лидер изразява увереност, че Москва и Пхенян ще могат да развиват взаимноизгодно сътрудничество, включително осъществяване на тристранни програми с участието на Русия, КНДР и Република Корея.", "date": "2018.10.08", "title": "Ким Чен-ун доволен от визитата на Помпео, очаква срещи с Путин и Тръмп"}
{"url": "https://www.actualno.com/crime/pacientka-napadna-medicinska-sestra-v-pazardjik-news_698662.html", "text": "  Медицинска сестра от спешното отделение на областната болница в Пазарджик е била нападната от пациентка. Това съобщи д-р Васил Вълчев, изпълнителен директор на лечебното заведение, цитиран от агенция \"Фокус\".     По думите му жената е чест пациент на спешното отделение, тъй като не е здравноосигурена и използва възможността за безплатен преглед. „През вчерашния ден е посетила спешното отделение два пъти, като е вдигнала скандал на персонала. Била е прегледана от дежурния екип, но пак се е върнала по-късно през деня. По време на афект е скубала и ударила по главата дежурната сестра Гинка Лютова. Сестрата е в добро общо състояние, но е стресирана от проявената към нея агресия“, уточни д-р Вълчев.   Той допълни, че лекарите от спешното отделение са подложени на голямо напрежение и такива случаи не помагат на тяхната ефективна работа.   ", "date": "2018.10.08", "title": "Пациентка нападна медицинска сестра в Пазарджик"}
{"url": "https://www.actualno.com/politics/rumen-radev-shte-se-sreshtne-s-kralica-elizabet-ii-news_698616.html", "text": "  Президентът Румен Радев ще бъде на работно посещение във Великобритания от 17 до 19 октомври по покана на Нейно Величество кралица Елизабет II, съобщиха от прессекретариата на държавния глава. Румен Радев ще има аудиенция при Н. В. кралица Елизабет II на 18 октомври.     В рамките на визитата си президентът ще изнесе лекция в университета в Оксфорд и ще се срещне с представители на българската общност. Държавният глава ще посети Съюзното военноморско командване на НАТО в Нортууд.   Президентът и българската делегация ще посетят и Уестминстърското абатство в Лондон. По време на визитата си във Великобритания държавният глава ще бъде придружаван от съпругата си Десислава Радева, която ще се срещне с учители, преподаващи в българските училища във Великобритания.", "date": "2018.10.08", "title": "Румен Радев ще се срещне с кралица Елизабет II"}
{"url": "https://www.actualno.com/goodnews/deca-sybraha-pari-za-pochivka-na-chistachka-v-uchilishte-news_698609.html", "text": "  Ученици от природоматематическата гимназия в Сливен платиха спа почивка на една от чистачките в училището.     Леля Пепи, както я наричат всички, получила подаръка за пенсионирането си. Пенка Тодорова се просълзила от жеста, съобщи bTV.   В последния ѝ работен ден във фоайето я чакали стотици деца, които ѝ подарили ваучер за спа почивка.Събрали парите от всички класове, а организацията им отнела месеци.\r\nЖестът на децата изненадал и  учителите. „Аз се гордея с това,което са направили нашите деца и смятам,че те са едни достойни хора”, коментира Ганка Берковска, зам.-директор на училището.  За жеста учениците ще бъдат номинирани за наградата „Златно сърце”.   ", "date": "2018.10.08", "title": "Деца събраха пари за почивка на чистачка в училище"}
{"url": "https://www.actualno.com/crime/kolega-na-marinova-pred-afp-v-shok-sme-ne-sa-ni-zaplashvali-news_698606.html", "text": "   . Това е заявил журналист от русенската телевизия TVN пред AFP по повод бруталното убийство на телевизионната водеща Виктория Маринова.     Журналистът е пожелал , като е добавил, че той и колегите му се страхуват за безопасността си.   Той описва Виктория като предава Изданието представя известните до момента факти за престъплението и допълва, че България е на 111-о от 180 места в класацията на Reporters Without Borders по свобода на словото.  Виктория Маринова, административен директор и водеща в местната русенска телевизия TVN, бе изнасилена, пребита и задушена в Русе. Все още няма задържан за престъплението. От полицията заявиха, че работят по всички възможни версии.   Тъй като последното предаване на Маринова е било свързано със задържаните български и румънски журналисти (Димитър Стоянов от \"Бивол\" и Атила Биро от RISE Project Romania), разследвали разпределението на евросредства за фирмата \"Джи Пи Груп\", се появиха съмнения, че убийството може да е свързано с работата ѝ.\r\nМеждувременно от Асоциацията на европейските журналисти - България призоваха със случая, докато не се изяснят и докажат всички факти.    ", "date": "2018.10.08", "title": "Колега на Маринова пред AFP: В шок сме, не са ни заплашвали"}
{"url": "https://www.actualno.com/crime/hvanaha-myrtvo-pijan-gryk-na-granicata-news_698613.html", "text": "   54-годишният водач от село Медуса, област Ксанти, карал „Фолксваген Поло“ на жена от село Старчево, Благоевградско.     При извършената полицейска проверка малко преди полунощ на петък срещу събота било установено, че гръцкият гражданин шофира с концентрация 3,34 промила алкохол в издишания въздух. Чужденецът бил задържан за 24 часа, съобщават от полицията.   В събота е започнато бързо полицейско производство и срещу 30-годишен пловдивчанин. Той също е задържан от полицията, защото го заловили да кара собствения си „Нисан Терано“ в Чепеларе с 2 промила алкохол.", "date": "2018.10.08", "title": "Хванаха мъртво пиян грък на границата"}
{"url": "https://www.actualno.com/cinema/tridesetgodishnata-vojna-da-izbjagash-ot-hitler-i-leden-most-po-viasat-history-news_698605.html", "text": "         Започва в понеделник, 8 октомври, в 21:00 ч.  Брой епизоди: 4 x 60 мин.  Оригинално заглавие: Escaping Hitler    Ако сте се оказали в окупирана територия по време на Втората световна война, е било въпрос на оцеляване: или е трябвало да намерите начин да избягате, или да бъдете пленени, затворени и в крайна сметка екзекутирани. Оцеляването е зависело от късмета, местните жители и \"Пътеките на свободата\".\r\nИз цяла Европа Съпротивата е прокарала маршрути за бягство, които са предлагали необходимото, за да изведат представители на Съюзниците до свободата.    Ятаците по тези пътеки са рискували живота си, за да ги държат отворени и да преведат хора през опасните планински вериги в сурови условия и под прикритието на мрака, за да стигнат до Великобритания и да продължат борбата. Монти Холс разказва невероятни и малко известни истории за \"Пътеките на свободата\", поемайки по същите пътища 75 години след създаването им, в знак на почит към мъжете и жените, които са ги прокарали. Монти има лична връзка с \"Пътеките на свободата\" - прачичо му, който е бил пилот през Втората световна война, е бил свален в Северна Африка и ги е използвал, за да оцелее.\r\nМонти е прекарал голяма част от живота си като кралски морски пехотинец - някои от най-известните истории на бягство и укриване са се разказвали в собствения му елитен отряд.    Започва в събота, 20 октомври, в 22:00  Брой епизоди: 6 x 60 мин.  Оригинално заглавие: Thirty Years' War - The Age Of Iron  През 2018 г. гражданите на Европа заедно отбелязват специален юбилей, който все още определя съвременната европейска държавна система - началото на Тридесетгодишната война през 1618 г.\r\nДори преди 400 години, нашите братя и сестри - католиците и протестантите в цяла Европа - са разбирали, че тази война ще е международно събитие от голяма величина.  Вторник, 30 октомври, в 21:00 часа  Брой епизоди: 1 x 60 мин.  Оригинално заглавие: Ice Bridge  Мистериозни нови артефакти се появяват в Чесапийк в САЩ, подобни на останалите от последната Ледена епоха в Европа. Известните археолози Денис Станфорд и Брус Брадли рискуват всичко, за да докажат авангардната си теория как те са попаднали там.\r\nС помощта на нови вълнуващи тестове, археологически разкопки и реалистична 3D компютърна анимация, е възкресено пътешествието на малка група европейски ловци от Палеолита през леден мост до Северна Америка.", "date": "2018.10.08", "title": "\"Тридесетгодишната война\", \"Да избягаш от Хитлер\" и \"Леден мост\" по VIASAT HISTORY"}
{"url": "https://www.actualno.com/balkani/erdogan-turcija-spira-zavinagi-s-kreditite-ot-mvf-news_698622.html", "text": "  Турският президент Реджеп Тайип Ердоган заяви, че Турция няма повече да взима кредити от Международния валутен фонд (МВФ), предаде агенция МИА, цитирана от БГНЕС.     „На днешна Турция не са ѝ нужни кредити или техническа подкрепа от МВФ“, каза Ердоган. Той добави, че темата за вземането на кредити от международната финансова институция е \"затворена веднъж завинаги\".    Припомняме, че Турция уреди последните си дългове към МВФ през 2013 г., но започна нови преговори по тази тема след падането на националната валута. Турската лира преживя исторически срив през август, заради напрежението в отношенията със САЩ. Вашингтон въведе мита за внос на стомана и алуминий от Турция, а междувременно Анкара отговори с реципрочни мерки. ", "date": "2018.10.08", "title": "Ердоган: Турция спира завинаги с кредитите от МВФ"}
{"url": "https://www.actualno.com/curious/kolko-bira-se-izpi-na-oktoberfest-news_698626.html", "text": "  Повече от 6 милиона посетители привлече традиционният есенен Октоберфест. Според изчисленията на организаторите тази година на германския бирен фестивал в Мюнхен са изпити 7,5 милиона литра бира.     Количеството изпита бира на тазгодишния Октоберфест е равно на миналогодишното.   Изпитите безалкохолни напитки обаче са с 10 на сто повече, а посетителите – със 100 000 повече, съобщи bTV.\r\nПолицията отчита и 10 на сто по-малко инциденти и престъпления, които традиционно съпътстват фестивала. И тази година Октоберфест привлече редица популярни личности, сред които дори Бил и Хилари Клинтън.  ", "date": "2018.10.08", "title": "Колко бира се изпи на Октоберфест?"}
{"url": "https://www.actualno.com/politics/anton-kutev-v-nikakyv-sluchaj-ne-sme-jahnali-protesta-na-majkite-na-deca-s-uvrejdanija-news_698556.html", "text": "  \"Исках да покажа на майките на деца с увреждания, че наистина ги подкрепяме. Исках да покажа отношение, но в никакъв случай не е било яхване на протеста. Не ставаше дума за масовка – нямаше и 30 души, от които 4-5 бяха депутати от социалната\". Това обясни депутатът от БСП Антон Кутев в коментар за твърденията, че е идеолог на протеста на майките на деца с увреждания. Той уточни, че е вулгаризиране на темата от страна на някои среди и ги определи като опит за целенасочена политическа атака.     Кутев изтъкна, че разпространеният чат, в който се призовава за подкрепа на протеста, не е вътрешнопартиен на БСП, а чат на социалната комисия, в който е писал депутатът от БСП Георги Гьоков. Там Гьоков е поканил депутатите от комисията да подкрепят протеста.\r\n\"Отидохме с около 20-30 младежи. Още същата вечер на протеста ясно съм написал в страницата ми във Facebook, че с младежи от БСП сме подкрепили протеста на майките, защото считаме, че е справедлив”, обясни Антон Кутев в интервю за bTV.\r\nПо думите му протестът е на група хора, които са „притиснати до стената”.      Кутев отбеляза, че не е виждал есемеси от премиера Бойко Борисов до лидера на БСП Корнелия Нинова с молби от редиците на левицата. Той изтъкна, че самият той никога не е изпращал есемеси и не се е обаждал на Борисов. „С Борисов съм се виждал за последен път преди 12 г. в кабинета му, когато беше кмет на София, а аз – общински съветник от опозицията”, каза Кутев.\r\nСпоред него Нинова изобщо не е трябвало да влиза в тази тема.    \"Няма проблем в това някой български депутат да изпрати есемес на премиера, да си говори с него и да се среща с него. Няма и лошо той да иска нещо, стига това, което иска, да не е лична облага, а да бъде нещо, което касае гражданите\", смята депутатът от БСП.   \"Не е проблем в това дали някой е пращал есемеси, а какво са съдържали. Съществено е дали някой е искал лично облагодетелстване от Борисов\", посочи Кутев.\r\nПо думите му вот на недоверие към кабинета, специално за здравеопазването, трябва да има.\r\n\"Системата е пред рухване. Министърът предлага как да вкара още пари в системата\", каза Антон Кутев. Според него „управлението се клати само” и е „пред падане от само себе си поради некадърност”.", "date": "2018.10.08", "title": "Антон Кутев: В никакъв случай не сме яхнали протеста на майките на деца с увреждания"}
{"url": "https://www.actualno.com/music/ara-malikjan-bylgarskata-narodna-muzika-e-izumitelna-i-vdyhnovjavashta-news_698629.html", "text": "   „Обожавам българската народна музика, тя е изключително сложна. Народната музика е едно от най-сложните и комплексни неща. А вашата е изумителна и вдъхновяваща. , казва прочутият испански цигулар в интервю няколко седмици преди концерта си в София.     Поради големия интерес организаторите от BG Sound Stage за концерта му на 1 ноември в зала 1 на НДК. Второто гостуване у нас е част от световното му турне, наречено Казва, че той принадлежи на цигулката, а не тя на него. . Аз съм само малка част от нейния живот.“ Цигулката на Ара не е със скъп произход, но затова пък спасява живота на неговия дядо, който бяга през 1915г. от арменския геноцид и се спасява в Ливан.\r\nХванал инструмента в ръце още тригодишен, Ара получава първите си музикални уроци от своя баща – любител цигулар. Години след това става концерт - майстор на Кралския симфоничен оркестър на Мадрид и продава 100 000 копия „Годишните времена“ на Вивалди. Днес Ара обяснява защо гласът на неговия инструмент е способен да разплаче публиката: . А начинът, по който звучи цигулката е много подобен на плача.“    Ливанец по рождение, с арменска кръв и испанско местожителство, космополитът Ара Маликян пътува и се вдъхновява от музиката на различни народи, стилове и епохи. Преплита класиката с рока, фламенкото с народни ритми – арабски, арменски, руски. Непрекъснато открива и експериментира. Стилът му е уникален, впечатляващ, емоционален. „Разбира се, все още свиря Бах, Моцарт, Паганини. Но намерих музика, за която не бях чувал преди и в която искрено се влюбих. Това разширява кръгозора ми. Невероятно е!“ , казва Ара.     , казва цигуларят. А как неговата музика обединява българската публика ще може да чуе на 1 ноември в зала 1 на НДК. Билети се продават в и на касите на НДК.", "date": "2018.10.08", "title": "Ара Маликян: Българската народна музика е изумителна и вдъхновяваща"}
{"url": "https://www.actualno.com/music/hip-hop-izpylniteljat-hollywood-play-be-zastreljan-v-nu-jork-video-news_698563.html", "text": "  Хип-хоп изпълнителят Hollywood Play бе застрелян в Ню Йорк, съобщи New York Post.     35-годишният Франк Снайдер е бил ранен в шията и крака пред нощен клуб. Стрелбата е открита от неизвестни, които извършили нападението от преминаваща кола. Музикантът е бил хоспитализиран, но лекарите констатирали смъртта му.   Според полицията все още не е ясно, че именно певецът е бил цел на нападението, но очевидци твърдят, че бандитите са се целили именно в него.   ", "date": "2018.10.08", "title": "Хип-хоп изпълнителят Hollywood Play бе застрелян в Ню Йорк (ВИДЕО)"}
{"url": "https://www.actualno.com/politics/razpitvat-bivsh-ministyr-po-deloto-mejdu-borisov-i-ninova-news_698570.html", "text": "        Това е поредно заседание по делото, което е заради публични изказвания на двамата по време на кампанията за предсрочните парламентарни избори миналия март.   Гражданският иск на Борисов срещу Нинова е за 26 хил. лева, защото в телевизионно интервю тя казала по негов адрес \"Крадецът вика \"Дръжте крадеца\". Лидерът на БСП пък иска от премиера 30 хил. лв., защото той я нарекъл \"Госпожа лъжа\".\r\nИвелина Василева е призована за разпит от защитата на Борисов. Тя е участвала на събитието, по време на което премиерът направил изказването си за Нинова.  ", "date": "2018.10.08", "title": "Разпитват бивш министър по делото между Борисов и Нинова"}
{"url": "https://www.actualno.com/viewpoint/deputatite-da-polagat-kletva-che-shte-se-lekuvat-samo-v-stranata-news_698572.html", "text": "  Десетки онкоболни не са получили терапията и лечението, от което са имали нужда. По информация на прокуратурата участниците в схемата изнасяли онколекарства, купени с пари от Здравната каса. Лекарствата след това са били продавани най-вероятно в страни от ЕС на много по-високи цени.     Другата схема била да се подменят медикаментите, преди да бъдат вливани на пациентите. Смяната ставала чрез уговорки и сериозни парични възнаграждения за \"услугите\". Предстои да се анализира съдържанието и химичният състав на подменяните лекарства, съобщи Нова телевизия.   Седем души, сред които двама лекари и фармацевт, са задържани след акцията на Спецпрокуратурата и ГДБОП в онкоболници в София и Благоевград. Сред арестуваните е и управител на едно от лечебните заведения. Лекарствата били за пациенти в болниците „Йоан Павел” в София и „Св. Мина” Благоевград. \r\nИнформацията за задържаните и евентуалните извършители, както и тази за финансовите злоупотреби, безспорно е важна. В дните, в които се говори за престъплението, обаче не стана ясно какви мерки са предприети за защита на правата на пострадалите пациенти. Знае ли се кои са те? Ще се предприемат ли действия по установяването им. Ще поеме ли държавата процедурите по изследванията и бъдещето им лечение? Ще ги обезщети ли? Тях и техните близки. Защото, когато човек е болен, страда не само той, променя се живота на цялото му семейство.  Случаят потриса с липсата на човещина. Но станалото - станало. Сега трябва да се помисли как да бъде компенсирана тази липса на човещина от всички отговорни и въвлечени в процеса. Трябва да се намери ресурс да бъдат издирени всички болни, преминали химиотерапия през последните 12 месеца... Звучи може би нереално изпълнимо. Точно колкото нереално изглежда и самото престъпление.   И това трябва да започне веднага. Защото всички знаем как и колко време понякога продължават делата у нас. А и евентуалната осъдителна присъда не гарантира положителния развой за здравето и живота на пострадалите пациенти. \r\nСега е време за човечност. Време е адвокати да се включат с юридическа помощ и да не изпускат всичко да се размине безнаказано. С реални обвинения, реални ефективни присъди, както е реалната болестта на тези хора и е реална измамата за техния живот и здраве.    Може би националният омбудсман също трябва да приеме присърце и тази кауза.   И не на последно място... Едва ли не сте забелязали лавината от призиви за помощ за деца, страдащи от рак. Деца, на които здравната система у нас не може да помогне, а Фондът за лечение на деца не оказва навременна подкрепа и дори отказва прословутия протокол, с който може да заминат на лечение в чужбина.\r\nДали нещата няма да се променят, ако при полагането на клетва депутатите подпишат декларация, че в случай на заболяване ще останат да се лекуват само и единствено в страната, както хиляди българи са принудени да го правят, защото нямат нужните финансови възможности. Автор: Евгения Чаушева    ", "date": "2018.10.08", "title": "Депутатите да полагат клетва, че ще се лекуват само в страната"}
{"url": "https://www.actualno.com/curious/vijte-kak-trenira-arnold-shvarceneger-na-71-godini-video-news_698615.html", "text": "  Може да извадиш Арнолд Шварценегер от бодибилдинга, но никога не можеш да извадиш бодибилдинга от Арнолд Шварценегер.     Да, великият Арни вече не се състезава и не поддържа (а и няма как да го прави) физиката си от времената, в които беше състезател, но въпреки това никой не може да отрече, че бодибилдингът е животът на Шварценегер. Дори и днес, когато е на 71 години.   А той продължава да тренира. И макар мнозина да казват, че вече не се натоварва като едно време (все едно е възможно да си на 71 години и да тренираш като 20-годишен), Арнолд Шварценегер има впечатляващ тренировъчен режим. От Bodybuilding Priest са сглобили кратко, но съдържателно клипче, чрез което доказват, че възрастта не е от значение, когато носиш духа на бодибилдинга.\r\nПредлагаме ти да изгледаш това клипче и ако все още имаш някакви оправдания да пропуснеш залата днес, да ги забравиш веднага!      източник: ", "date": "2018.10.08", "title": "Вижте как тренира Арнолд Шварценегер на 71 години (ВИДЕО)"}
{"url": "https://www.actualno.com/europe/cheshkijat-prezident-90-ot-romite-ne-rabotjat-news_698618.html", "text": "        Противопоставянето на Земан с ромското малцинство започна преди две седмици, когато президентът заяви, че въпреки неприязънта си към бившия комунистически режим, той поне е карал ромите да работят, припомня агенцията. Думите на Земан провокираха критика.   Роми публикуваха в социалните мрежи стотици снимки как работят и призоваха президента да се извини.\r\n\"Заявих ясно, че оценявам десетте процента роми, които работят“, посочи Земан в отговор на въпрос на зрител ром по време на интервю, излъчвано на живо в чешки уебсайт в неделя.  \"Не забравяйте, ако искате да сте солидарен с етническата си група, тези 90 процента, които не работят, защото те освен всичко друго влияят и на децата си\", каза президентът.   Твърдението на Земан не е подкрепено със статистика. Чешката неправителствена организация \"Ромеа\" определи изказванията му като обидни, а Европейският център за правата на ромите в Будапеща ги нарече расистки.", "date": "2018.10.08", "title": "Чешкият президент: 90% от ромите не работят"}
{"url": "https://www.actualno.com/smolyan/patroni-ot-vojnata-nameriha-v-smoljanska-kyshta-news_698627.html", "text": "   Сигналът в полицията бил подаден от 72-годишният пловдивчанин Тодор Печилков. Той съобщил, че при ремонт на покрива е открил 415 патрона, разпределени в 26 кутии с неразчитащи се надписи по тях. Ясно личали обаче годините, написани на кутиите: 1941-1943 година.     „Къщата е в кв. Устово на Смолян и е доста стара. По наши данни това са боеприпаси от Втората световна война. Категорични са колегите, че са от тогава. Това е бащината къща на Тодор, наследствена е. В нея е живял баща му Димитър Печилков, който е бил фронтовак през Втората световна война.   По данни на сина му вероятно са още от тогава оставени. Намерил ги е в някакъв сандък“, обясни старши комисар Николай Димов – директор на ОД на МВР в Смолян.", "date": "2018.10.08", "title": "Патрони от войната намериха в смолянска къща"}
{"url": "https://www.actualno.com/asenovgrad/36-godishen-koloezdach-zagina-sled-kato-be-udaren-ot-kola-v-asenovgrad-news_698578.html", "text": "  Колоездач на 36 г. загина при пътен инцидент в Асеновград днес. Сигналът за катастрофата е получен в 07:45 ч. на Спешен телефон 112. По първоначални данни от Полицията, 36-годишният велосипедист е блъснат на на улица \"Цар Иван Асен ІІ\" от лек автомобил \"Мерцедес\". Мъжът е починал на път за болница. Автомобилът е управляван от шофьор на 59 г. Извършен е оглед, като местопроизшествието е запазено и посетено от служителите на реда, а причините около инцидента все още са в процес на изясняване.     ", "date": "2018.10.08", "title": "36-годишен колоездач загина, след като бе ударен от кола в Асеновград"}
{"url": "https://www.actualno.com/politics/bylgarskata-asociacija-na-pensionerite-tavan-na-pensiite-ne-trjabva-da-ima-zashtoto-toj-ograbva-horata-news_698614.html", "text": "  \"Таван на пенсиите не трябва да има, защото той ограбва хората, които са си плащали осигуровки и трябва да получават сума над този таван.\" Това смята Николай Говедаров от Българската асоциация на пенсионерите. От пенсионерската асоциация настояват минималната пенсия за осигурителен стаж и възраст всяка година да се определя спрямо линията на бедност и да бъде равна поне на нея. Сега линията на бедност е 321 лв., догодина ще бъде 348 лв., а минималната пенсия е 200 лв.     Според Васил Велев, председател на Асоциацията на индустриалния капитал увеличаването на максималния осигурителен доход ще насърчи сивата икономика сред високо платените и до отлив на висококвалифицирани кадри.   Освен това работодателите настояват да отпаднат осигурителните прагове, които се спускат административно.\r\nВ интервю за bTV Ваня Григорова от КТ „Подкрепа” напомни, че по принцип максималният осигурителен доход трябва да е десет пъти минималната работна заплата – над 5000 лв. С увеличаването му на 3000 лв.  се прави плаха крачка в правилна посока, смята представителката на синдикатите.  Припомняме, че предложението на правителството максималният осигурителен доход да се увеличи от 2600 на 3000 лв. от следващата година предизвика остри реакции от страна на бизнеса, особено в секторите с по-високи възнаграждения.   Мярката беше договорена между управляващите и синдикатите. Едно от основанията е да се увеличи таванът на пенсиите от 910 лв. на 1200 лв.", "date": "2018.10.08", "title": "Българската асоциация на пенсионерите: Таван на пенсиите не трябва да има, защото той ограбва хората"}
{"url": "https://www.actualno.com/crime/bivsh-mvr-ministyr-tvyrdi-che-za-sluchaja-s-onkolekarstva-ima-seriozni-propuski-news_698554.html", "text": "  Към всички обвиняеми е известно едно нещо – образували са организирана престъпна група за длъжностно присвояване ( чл. 201 по НК - Длъжностно лице, което присвои чужди пари, вещи или други ценности, връчени в това му качество или поверени му да ги пази или управлява, се наказва за длъжностно присвояване с лишаване от свобода до осем години, като съдът може да постанови конфискация до една втора от имуществото на виновния ), а в делото не става ясно кой от тези хора е длъжностно лице. Освен това, в два различни документа на обвинението има два различни срока – първо, от април 2017 година до днес, а вторият – от май 2017 до днес. Това заяви бившият МВР министър Емануил Йорданов, който е адвокат на една от обвиняемите – д-р Небесна Балджийска.     Това е порочна практика – задържат се определени хора, после се дава масирана информация на определени медии, сякаш са хванати най-големите престъпници още дори преди да има съдебно решение, възмури се Йорданов пред Нова телевизия.   Нещо се случва там – д-р Станимир Хасърждиев от Национална пациентска организация обобщи случая. Проблемът е какво става с тези лекарства – как така се случва, че няма контролен механизъм, за да разберем какво се влива на тези пациенти? , постави резонни въпроси лекарят. И зададе още един – ? Би трябвало Агенцията по лекарствата да е наясно за целия поток, включително този, който отива към НЗОК, добави лекарят.\r\nПрипомняме, че миналата седмица, след акция на Специализираната прокуратура и ГДБОП бяха задържани седем души, всичките работили в две болници - в София и в Благоевград. За ръководител на т.нар. организирана престъпна група е посочен Мирослав Пейков, който всъщност официално е безработен, но се занимавал дълги години със сметопочистване. Според обвинението групата заменяла лекарства с такива с изтекъл срок на годност и отклонявала пари в своя изгода, както и правела фиктивни вливания на онкоболни. При първата схема годните още лекарства били продавани в чужбина, твърди прокуратурата.  По версията на прокуратурата, арестуваните използвали връзките на Борислав Сотиров чрез съпругата му Зора Сотирова, която работи в онкоболницата \"Св. Мина\" в Благоевград. Нейната майка е фармацевт в същото медицинско заведение. Борислав предавал лекарствата или на Мирослав Пейков, или на другаря му Калоян Молалийски. Двамата били хванати на 4 октомври при предаването на белязани лекарства. Според документите са били взети същия ден на свидетелката Бояна Илиева. Но тя категорично отрича да е имало такава процедура.   ", "date": "2018.10.08", "title": "Бивш МВР министър твърди, че за случая с онколекарства има сериозни пропуски "}
{"url": "https://www.actualno.com/analysis/makedonija-na-krystopyt-do-10-oktomvri-shte-stane-jasen-pytjat-news_698573.html", "text": "  През тази седмица трябва да станат ясни следващите стъпки във връзка с цялостния процес на изпълнение на договора от Преспа и по-нататъшните перспективи за интегриране на страната в ЕС и НАТО. Опозиционната ВМРО-ДПМНЕ твърди, че няма да подкрепи конституционните промени, а властта подчертава, че ще направи всичко по силите си да осигури мнозинство от 2/3, в противен случай ще се отиде на предсрочни избори.     Резултатите от опитите да се осигури подкрепа на конституционните промени вероятно ще станат ясни в сряда, когато премиерът Зоран Заев, както каза той миналата седмица, ще съобщи дали има мнозинство, или ще трябва да се мисли за предсрочни избори.\r\n„Вярваме, че ще имаме резултат до края на седмицата или началото на следващата. Някъде около 10 октомври е денят, когато трябва да обявим на обществеността какви са следващите стъпки. Надявам се, че ще имаме възможността да обявим, че е осигурено необходимото мнозинство от 2/3“, заяви миналата седмица Заев, цитиран от МИА.\r\nЛидерът на опозицията Християн Мицкоски вчера излезе с нови искания към властта - предсрочни избори с формирането на \"пържинско правителство\" ( съгласно споразумението от Пържино - бел. ред. ) и главен прокурор по предложение на опозицията или отхвърляне на договора и избори, след което ще се избере главен прокурор с консенсус от всички партии.  „Има два варианта. Първият е това, което Зоран Заев предлага. Трябва да има техническо правителство обаче, за да се случи това. Необходимо е да се създаде атмосфера на справедливи условия и да се избере прокурор по предложение на опозицията. Втората възможност е Зоран Заев незабавно да се откаже от договора и веднага да отиде на избори, така че хората да решат. Тогава ВМРО-ДПМНЕ веднага ще подкрепи създаването на нова институция за разследване на престъпления, водена от главен прокурор, избран с консенсус от всички партии“, заяви Мицкоски.   Попитан за коментар около потвърдената присъда на бившия премиер Груевски и за търговията с депутатски гласове за неговата свобода, Мицкоски каза, че самият факт, че някой мисли, че \"правителството на Зоран Заев търгува с правосъдието, говори за това в каква атмосфера и общество живеем\".\r\nПрипомняме, че апелативният съд отхвърли като неоснователна жалбата на бившия премиер Груевски и изцяло потвърди присъдата на първа инстанция от 23 май от две години. Груевски е виновен за организиране на сделка за луксозен автомобил на стойност 600 000 евро. Според ДСИ ( албанската партия, която участва в управлението - бел. ред. ) сега не е моментът за предсрочни парламентарни избори, а да се приеме Договорът и да се продължи напред.    Партията на Али Ахмети, която е коалиционен партньор на СДСМ, излезе със заключение, че в момента не е време за предсрочни парламентарни избори, а за намиране на решение, с което ще се приложи Преспанското споразумение в парламента, пише още БГНЕС.   Оценка на ДСИ е, че с евентуални избори ще се наруши динамиката на изпълнението на договора от Преспа, което пък може да доведе до сериозна блокада на интеграционните процеси на Македония в НАТО и ЕС. Сегашното парламентарно мнозинство има 72 депутати, а още 8 са необходими за подкрепа на конституционните промени.\r\nМеждувременно американският анализатор Януш Бугайски вчера излезе с оценка, че Скопие е новата руска крепост на Балканите и че Кремъл смята, че Македония може да стане нова Република Сръбска. Според него, ако договорът не бъде подкрепен, страната ще бъде изложена на етническа радикализация, регионална нестабилност и намеса на Москва.\r\nЕдинственият изход на Заев може да бъде призив за предсрочни избори през ноември, въпреки че само по себе си това представлява рисково предложение, с оглед на това, че националистите добиха смелост от бойкота на референдума, смята американският анализатор. Той предупреждава, че ако Сърбия и Косово не постигнат споразумение за промяна на границите, някои албански лидери както в Косово, така и в Македония, могат да видят възможност за по-нататъшна етническа хомогенизация и свързване на територии.", "date": "2018.10.08", "title": "Македония на кръстопът – до 10 октомври ще стане ясен пътят ѝ"}
{"url": "https://www.actualno.com/pleven/s-velikolepen-koncert-na-sofijskata-filharmonija-i-solisti-zavyrshiha-laureatskite-dni-katja-popova-v-pleven-news_698571.html", "text": "  С великолепен концерт на Софийската филхармония, Общинския хор \"Гена Димитрова\" и солисти завърши снощи ХХХІ-ят Международен музикален фестивал Лауреатски дни \"Катя Попова\" в Плевен. На диригентския пулт бе маестро Найден Тодоров. Виолистът Кевин Трайбер /Германия/ и кларнетистът Витор Фернандес /Португалия/ буквално омаяха публиката с виртуозните си изпълнения. Финалът на концерта бе с \"Магнификат\" на Джон Рутер, изпълнен прекрасно от оркестъра, Общинския хор и сопраното Вера Гиргинова /България/. И тримата солисти са носители на много престижни награди.        В шестте фестивални дни плевенските меломани се насладиха на хубава музика и на изпълненията на участниците. Програмата включваше оперния спектакъл \"Бохеми\", концерти и камерни изпълнения на 15 лауреати от няколко държави. XXXI международен музикален фестивал Лауреатски дни \"Катя Попова\" бе организиран от Община Плевен.", "date": "2018.10.08", "title": "С великолепен концерт на Софийската филхармония и солисти завършиха Лауреатските дни \"Катя Попова\" в Плевен"}
{"url": "https://www.actualno.com/crime/pijan-nabi-krupie-v-smoljansko-kazino-news_698623.html", "text": "   Вечерта към 20 часа в събота срещу неделя 52-годишен мъж влязъл в казиното на хотел \"Кипарис Алфа\" във видимо нетрезво състояние.     Заиграл на една от машинките, но губел пари. Започнал да я удря и 36-годишна служителка му направила забележка. Помолила го да не удря игралния апарат, което още повече вбесило пияния и той я нападнал. Жената натиснала паник-бутона. Пристигнали служители от охранителната фирма, но мъжът продължил да удря крупието.   Пристигналият полицейски екип арестувал пияния побойник за срок от 24 часа. Служители на РУ - Смолян, работят за изясняване на случая.", "date": "2018.10.08", "title": "Пиян наби крупие в смолянско казино"}
{"url": "https://www.actualno.com/healthy/d-r-angel-kunchev-situacijata-s-hepatit-a-e-pod-kontrol-news_698579.html", "text": "  Когато говорим за Хепатит А, водеща е личната хигиена. Това каза в интервю за БНТ д-р Ангел Кунчев. По думите му ситуацията е под контрол.     \"До края на минала седмица регистрираните случаи на хепатит А са 108 в София, като съсредоточаването е основно в квартал \"Факултета\". Хепатит А има сезонен характер, след август, когато се събират учениците след лятната ваканция. Достига се връх през октомври-ноември\", допълни още той.   Д-р Кунчев припомни за епидемичен взрив в Пловдив, където случаите са достигнали 1005. Ваксината не се прави задължително, а е въпрос на избор на родителите. До седмица ще се получи нова пратка, която ще бъде насочена към рисковите райони.\r\nТой даде и алтернативния вариант - комбинирана ваксина срещу Хепатит А и Б, но и допълни, че повечето деца вече би трябвало да са ваксинирани срещу Хепатит Б, който влиза в имунизационния календар.  ", "date": "2018.10.08", "title": "Д-р Ангел Кунчев: Ситуацията с Хепатит А е под контрол"}
{"url": "https://www.actualno.com/politics/upravljavashtite-otlojiha-koalicionnija-syvet-za-petyk-news_698582.html", "text": "  Обявеният за днес коалиционен съвет на управляващата коалиция между ГЕРБ и „Обединени патриоти“ ще се проведе в петък - 12 октомври, предаде агенция „Фокус“.     Информацията за днешната среща между коалиционните партньори бе обявена още в неделя от пресцентъра на партия \"Атака\".   Към момента няма информация защо коалиционният съвет е отложен.", "date": "2018.10.08", "title": "Управляващите отложиха коалиционния съвет за петък"}
{"url": "https://www.actualno.com/crime/shofior-blysna-jena-na-peshehodna-pyteka-vyv-vraca-i-izbjaga-news_698568.html", "text": "   Това съобщиха от полицията във Враца.     Сигналът за инцидента е подаден на 07 октомври 2018 г. около 10.03 часа. Съобщено е за това, че в град Враца на кръстовището между ул. „Екзарх Йосиф“ и ул. „Втори юни“ лек автомобил „Сеат Кордоба“, управляван от 73-годишен мъж от Враца, е блъснал на пешеходна пътека 64-годишна жена.   Водачът на напуснал мястото на катастрофата без да изчака служители на МВР. Пешеходката е транспортирана в болница. Водачът е установен, образувано е досъдебно производство.", "date": "2018.10.08", "title": "Шофьор блъсна жена на пешеходна пътека във Враца и избяга"}
{"url": "https://www.actualno.com/business/gotveni-ot-mf-promeni-shte-ogranichat-polzvaneto-na-vaucheri-za-hrana-news_698524.html", "text": "        От Асоциацията на операторите на ваучери за храна алармираха, че подобна промяна противоречи на някои основни принципи на облагането с ДДС и поставя под риск положителните ефекти от тази социална придобивка. Тя е една от най-предпочитаните и за служителите, и за работодателите, тъй като е лесно приложима и спестява данъци и осигуровки върху добавка към заплатата в размер до 60 лева месечно. Според мотивите на финансовото министерство промяната е продиктувана от прилагането на евродирективата за данъчното третиране на ваучери, която страната ни трябва да приеме до края на 2018 г., пише    Ведомството класифицира ваучерите за храна като \"ваучери за конкретна цел\", което според директивата изисква ДДС да бъде включен в номиналната им стойност. В други държави обаче, където има различни ставки на ДДС за храните, ваучерите се третират различно, тъй като не е възможно предварително да се предвиди стойността на налога. Това поставя в понеблагоприятно положение нашите работодатели и оператори на ваучери за храна. Затова браншът настоява финансовото министерство да промени позицията си по отношение на данъчния режим. \"Обстоятелството, че в България не се прилагат диференцирани ставки на ДДС, т.е. размерът на данъка може да бъде определен към момента на издаването на ваучера - 20%, независимо че стоката или услугата не е идентифицирана, не означава автоматично, че ваучерите за храна са с \"конкретна цел\", казват операторите.\r\nГотвената промяна няма да се отрази пряко на потребителите, тъй като ваучерите ще запазят номиналните си размери. Тя обаче косвено може да ограничи достъпа им до тази социална придобивка.  Новата мярка ще създаде огромни проблеми и за търговците, които ще трябва да преформатират системите си за ДДС отчетност, посочват операторите. Най-голяма ще е административната тежест за малките търговци, които може да се откажат да работят с ваучери за храна. В момeнта те се приемат не само в търговските вериги, но и в много ресторанти и магазини, като броят им надхвърля 15 000 обекта, посочват от бранша.   Работодателите също може да изгубят интерес заради начисления ДДС в стойността на ваучерите, без да имат право на данъчен кредит за него. Това обезсмисля другите данъчни облекчения, които фирмите ползват за социалните разходи в размер до 60 лева месечно.\r\nВсе още браншът води разговори с финансовото министерство как ще се прилага новият данъчен режим. В края на септември изтече срокът за обществено обсъждане на данъчните промени за догодина.    ", "date": "2018.10.08", "title": "Готвени от МФ промени ще ограничат ползването на ваучери за храна"}
{"url": "https://www.actualno.com/asia/kndr-se-syglasi-na-rabotna-grupa-za-jadreno-razoryjavane-sys-sasht-news_698539.html", "text": "  Лидерът на Северна Корея Ким Чен Ун изрази надежда, че една негова бъдеща среща с президента на Съединените американски щати Доналд Тръмп ще доведе до значителен прогрес по въпроса за денуклеаризацията на Корейския полуостров, предаде БГНЕС.     Севернокорейският лидер е направил изказване в този дух по време на срещата в Пхенян с държавния секретар на САЩ Майкъл Помпео.   В неделя, 7 октомври, ръководителят на американската дипломация посети севернокорейската столица Пхенян, където се срещна с Ким Чен Ун. Двамата се споразумяха да бъде сформирана работна група по въпросите на денуклеаризацията, както и за провеждането на втора американо-корейска среща на върха.", "date": "2018.10.08", "title": "КНДР се съгласи на работна група за ядрено разоръжаване със САЩ"}
{"url": "https://www.actualno.com/crime/cacarov-pytuva-kym-ruse-vyv-vryzka-s-ubijstvoto-na-viktorija-marinova-news_698580.html", "text": "  Главният прокурор Сотир Цацаров пътува към Русе във връзка с убийството на телевизионната водеща Виктория Маринова, съобщи агенция „Фокус“. Очаква се в града да се проведе работно съвещание по случая.     Припомняме, че на 6 октомври в обрасла с растителност зона бе открито тялото на Маринова, която е била административен ръководител на русенската телевизия TVN и водещa на предаване. 30-годишната жена е била изнасилена и убита, като смъртта е била причинена от удари в главата и задушаване.   Извършени са огледи и претърсвания, иззет е автомобилът ѝ, разпитват се свидетели. Работи се по всички версии за убийство.\r\nДо този момент няма задържан по случая.  ", "date": "2018.10.08", "title": "Цацаров пътува към Русе във връзка с убийството на Виктория Маринова"}
{"url": "https://www.actualno.com/business/po-1-mln-leva-na-blok-izliza-bezplatnoto-sanirane-news_698526.html", "text": "   Това става ясно от данните, подготвени от регионалното министерство в отговор на питане на депутата от БСП Пенчо Милков. Програмата започна през 2015 г. , съпроводена с тържествено рязане на ленти на обновени блокове от премиера Бойко Борисов и бившите ресорни министри Лиляна Павлова и Николай Нанков.     Досега програмата от бюджета при спорен ефект и множество сигнали за калпави ремонти и жестоко оскъпяване. През януари 2017 г. с постановление правителството удвои ресурса спрямо първоначално отпуснатите 1 милиард лева. С тези пари Българската банка за развитие финансира т. нар. безплатно саниране. Планирано бе да се обновят общо 150 000 жилища, в които живеят 350 000 души. Разгънатата застроена площ на тези жилища е 11.5 млн. кв. м., припомня    2022 договора за финансиране са сключени с ББР до момента, сочи отговорът на регионалното министерство. По 1988 сгради са стартирали дейности. В 336 сгради се изпълняват по-сериозни конструктивни работи и за тях са планирани разходи в размер на 333 689 476 лв., сочат от ведомството. . За някои блокове \"безплатното\" саниране достигна и надмина рекордните 3 милиона лева. 288 сгради още са пред старт или в началото на оздравителните работи. Засега уверенията се, че първият етап на програмата, т.е. похарчването на 2-та милиарда, ще приключи идната година.   Преди месеци ресорният зам.-министър Малина Крумова обеща, че до края на 2018 г. ще има яснота как ще продължи програмата. Едно е сигурно, „Защото това са частни сгради, ние подпомагаме частните собственици да обновяват своите жилища“, обясни Крумова. Според различни информации самоучастието на обитателите на сградите трябва да е между 20 и 50 на сто. Лансират се и идеи бюджетната подкрепа да е различна и да се обвърже с климатичните, икономическите или демографските особености на регионите, както и с икономическите възможности на всеки от обитателите. В последните няколко месеца темата не се коментира, няма и решение за програмата.   ", "date": "2018.10.08", "title": "По 1 млн. лева на блок излиза \"безплатното\" саниране"}
{"url": "https://www.actualno.com/society/bydeshtite-kapitani-i-mehanici-trudno-namirat-vyzmojnost-za-stajove-news_698525.html", "text": "  Бъдещите капитани и механици трудно намират възможност за стажове преди първата си квалификация. Причината е, че страната ни няма учебен кораб, в който да се провеждат организирани практики за всички студенти и ученици от морските специалности. Това коментира за Радио „Фокус“ – Варна кап. Димитър Димитров, който е морски посланик на Международната морска организация.     По думите му на последната среща на организацията в Лондон, темата за осигуряването на стажове за курсанти и ученици е била водеща. Според кап. Димитров у нас проблемът съществува отдавна, тъй като до средата на 90-те години България е имала учебен кораб – корабът „Никола Вапцаров“. На него всички завършващи курсанти и ученици от Морската гимназия са имали възможност да проведат своите стажове организирано, под ръководството на преподавател.   \"От тогава, за съжаление страната обучаващите се си търсят възможност самостоятелно. Някои от големите фирми приемат стажанти и практиканти след втори и трети курс по утвърдени програми. Но тези, които не бъдат одобрени трябва сами да си търсят варианти в по-малки компании. А за придобиване на морска правоспособност е задължителен стажът за помощник-капитани и механици. Преди завършването всеки трябва да е изкарал 6-месечно задгранично плаване\", обясни още кап. Димитров.", "date": "2018.10.08", "title": "Бъдещите капитани и механици трудно намират възможност за стажове"}
{"url": "https://www.actualno.com/america/jestoka-katastrofa-v-sasht-s-desetki-zaginali-news_698547.html", "text": "  Двайсет души загинаха в катастрофа в американския щат Ню Йорк, съобщи ABC.     По данни на телевизията инцидентът е станал на 6 октомври през деня в окръг Скохари.   Националното управление по транспортна безопасност на САЩ съобщи, че в инцидента са участвали и други коли. По друга информация в колите от катастрофата е имало компания, която е участвала в сватбено тържество.", "date": "2018.10.08", "title": "Жестока катастрофа в САЩ с десетки загинали"}
{"url": "https://www.actualno.com/america/dilma-rusef-se-provali-i-njama-da-e-senator-news_698540.html", "text": "  Бившият президент на Бразилия Дилма Русев загуби изборите за Федералния сенат в щата Минас Жерайс, предаде БГНЕС.     Според данните от екзитпол, проведен от Бразилския институт за изучаване на общественото мнение, Русев получава едва 15% от гласовете на избирателите и остава на четвърто място. За сенатори биват избрани само първите двама. Съгласно резултатите от екзитпола лидер в щата Минас Жерайс е журналистът Карлос Виана (21%), следван от представителите на партия \"Солидарност\" Динис Пинеру и на партия \"Демократас\" Родриго Пашеку с по 18%. Всички предварителни проучвания сочеха победа за Русев.   Дилма Русев, която има български корени, беше отстранена от поста президент на Бразилия на 31 август 2016 година. Русев обжалва решението за импийчмънт, но Федералният върховен съд на Бразилия все още не е обявил решението си по казуса.\r\nВ Бразилия се проведоха общи президентски, парламентарни и губернаторски избори. По отношение на президентските избори стана ясно, че крайнодесният депутат от националния парламент Жаир Болсонару и кандидатът на лявата Партия на трудещите се Фернандо Адад ще участват на втория тур. Според официалните резултати, след обработка на 53,5% от всички бюлетини, Болсонару печели 49,02%, а Адад 26,09%.  Въпреки сериозната преднина, която към момента има Болсонару, предварителните прогнози сочат изключително оспорван втори тур, който е насрочен за 28 октомври. Встъпването в длъжност на новия президент на Бразилия е планирано за 1  януари 2019 година. Мандатът на държавния глава в най-голямата държава в  Южна Америка е четири години.   Иначе изборите бяха белязани и от друго - най-малко 134 души са вече арестувани за нарушения на изборното законодателство в Бразилия, съобщи най-популярната бразилска телевизия \"Глобо\". По-голямата част от задържаните са обвинени в купуване на избиратели и незаконна агитация.\r\nВ същото време обаче председателят на Висшия избирателен съд (аналог на Централна избирателна комисия) Роза Вебер нарече общите избори \"празник на демокрацията\" и се похвали с добрата им подготовка и организация.    ", "date": "2018.10.08", "title": "Дилма Русеф се провали и няма да е сенатор"}
{"url": "https://www.actualno.com/pernik/bolnica-v-pernik-mogat-da-ostanat-bez-otoplenie-news_698585.html", "text": "        През 2015 г. е купен нов котел на пелети, за да захранва цялата сграда, но вече три години е неизползваем. Той е монтиран, но не са правени проби, тъй като парната инсталация няма да издържи на мощността на котела, обясни председателят на Общинския съвет в Перник Иво Савов.   Болничният директор  настоява да бъдат купени проточни котли от каскаден тип или нов котел на газ.", "date": "2018.10.08", "title": "Болница в Перник могат да останат без отопление"}
{"url": "https://www.actualno.com/asenovgrad/bez-izhod-otnovo-e-ul-han-krum-v-asenovgrad-news_698543.html", "text": "  Отново в „път без изход“ за моторните превозни средства се превърна улица \"Хан Крум\" в Асеновград. Тя бе отворена с временна заповед заради Водния цикъл. След края на ремонтните дейности, бе възстановен предишният ѝ начин на експлоатация, с разликата, че вместо тротоар, са поставени заграждения.     По казуса дали улицата да остане отворена, или затворена в Община Асеновград са постъпили две подписки от граждани с противоположни искания. В единия случай хората настояват интензивният трафик в участъка да бъде ограничен, тъй като кръстовището с „Цар Иван Асен II“ представлява опасност, поради липсата на знаци. Освен това, улицата е тясна и се затруднява влизането и излизането с автомобили от жилищните сгради. В дугия случай асеновградчани искат участъкът да остане отворен за движение на моторни превозни средства, както досега, защото така се облекчава натовареният трафик в тази част на града.   „Срокът на Генералния план за организация на движението в Асеновград изтича през 2019 г. и тогава ще бъде възложено на фирма да изготви нов. Идеята е, ако при обновения план бъде взето решение улица „Хан Крум“ отново да бъде отворена, да имаме готовност да извършим това, по най-бързия и лесен начин. Затова не възстановихме бордюра, а сложихме ограждания.“, обясни за ресорният заместник-кмет на града - Димчо Темелков. Той уточни, че организацията на движението в участъка следва да бъде съгласувана с Пътна полиция, Знаково стопанство и с Агенция „Пътна инфраструктура“, тъй като граничещата с „Хан Крум“ улица „Цар Иван Асен II“ е част от републиканската пътна мрежа. А последната дума за окончателния вид на Генералния план за организация на движението в Асеновград е на Общинския съвет в града.", "date": "2018.10.08", "title": "Без изход отново е ул. „Хан Крум“ в Асеновград"}
{"url": "https://www.actualno.com/balkani/referendumyt-za-de-fakto-zabrana-na-brakovete-mejdu-homoseksualni-v-rumynija-ne-uspja-news_698536.html", "text": "  Избирателната активност на референдума за промяна на конституцията на Румъния, която да премахне възможността за еднополови бракосъчетания, е 20,41%, съобщиха от Централната избирателна комисия на северната ни съседка, предаде БГНЕС.     Малко над 3,7 млн. граждани са упражнили правото си на глас. За признаване на референдума обаче е необходимо участието на минимум 30% от избирателите.   Референдумът за по-точното определение на понятието \"семейство\" в румънската конституция се проведе на 6 и 7 октомври. В сегашния текст от основния закон на страната е записано, че семейството представлява \"доброволен брак между съпрузи\". Инициаторите на допитването от \"Коалиция за семейството\" предлагат промяната, според която то става \"доброволен брак между мъж и жена\", с което ще бъде изключена възможността от официална регистрация на отношенията между еднополови двойки. Те се оплакаха, че умишлено са били бламирани и им е било пречено да разгърнат информационна кампания, че въобще ще има референдум.\r\nСъщевременно румънски опозиционни партии обвиниха управляващите социалдемократи за провала на плебисцита. Ръководителят на опозиционната Ниционално-либерална партия на Румъния Людовик Орбан заяви, че за резултатите от референдума са виновни управляващите социалдемократи и лично техният лидер Ливиу Драгня, който е \"присвоил\" идеята за провеждане на допитването и по този начин я е \"компрометирал\". От опозиционния \"Съюз за спасение на Румъния\" (ССР) също смятат, че ниската избирателна активност е сигнал към властите, които са одобрили референдума.  \"Това правителство трябва да си ходи, настояваме за неговата оставка, защото хвърли на вятъра 40 млн. леи (около 16,7 млн. лева)\", заяви лидерът на ССР Дан Барна.   Инициаторите на допитването смятат, че ниската активност е резултат от бойкот от страна на политическите партии. Според тях референдумът би могъл да бъде повторен в близко бъдеще.\r\nПредседателят на Съвета за борба с дискриминацията Чесаба Азталос призова жителите на страната към рационалност и помоли резултатите от референдума да бъдат приети \"със смирение\". \"От юридическа гледна точка нищо не се е променило. Конституцията и сега не позволява еднополовите бракове! Наш дълг е да ограничим речта на омразата и разделението на обществото\", написа Азталос във Facebook.    Хомосексуализмът Румъния беше престъпление до 2000 година, когато под натиск от Съвета на Европа и Европейския Съюз Букурещ измени законодателството.", "date": "2018.10.08", "title": "Референдумът за де факто забрана на браковете между хомосексуални в Румъния не успя"}
{"url": "https://www.actualno.com/asia/prezidentyt-na-interpol-podade-zadochno-ostavka-news_698537.html", "text": "  Шокиращо или не, но президентът на Интерпол - китаецът Мън Хунвей, е изпратил до генералния секретариат на организацията заявление за своята оставка, която влиза в сила незабавно, се казва в официално прессъобщение на международната полицейска организация, публикувано на интернет страницата ѝ.     \"В неделя генералният секретариат на Интерпол в Лион (Франция) получи заявление за оставка от Мън Хунвей от поста президент на Интерпол, което влиза в сила незабавно. Съгласно устава и регламента изпълняващ длъжността ръководител на Интерпол ще бъде старшия вицепрезидент Ким Чен Ян, представител на Южна Корея\", пише на сайта на организацията, предаде БГНЕС.   Новият постоянен президент на Интерпол ще бъде избран по време 87-мото Общо събрание на организацията, което ще се състои в периода 18-21 ноември 2018 година в Дубай, се казва още в съобщението.\r\nВече бившият президент на Интерпол Мън Хунвей замина за Китай в края на септември. За последен път той се е свързал с близките си преди осем дни. Прокуратурата в Лион, където е седалището на организацията, започна разследване на изчезването на Мън. По-рано от Интерпол съобщиха, че са изпратили официално запитване до китайските власти относно местонахождението на своя президент.  В неделя от ЦК на Комунистическата партия на Китай по проверка на дисциплината съобщиха на своя сайт, че Мън, който е ѝ заместник-министър по обществената сигурност на КНР, е заподозрян в нарушения на китайските закони.   ", "date": "2018.10.08", "title": "Президентът на Интерпол подаде задочно оставка"}
{"url": "https://www.actualno.com/america/protest-v-kanada-zaradi-namerenie-za-zabrana-na-religiozni-simvoli-na-dyrjavna-slujba-news_698541.html", "text": "  Няколко хиляди души се събраха на протест в Монреал срещу намеренията на властите в провинция Квебек да приемат закон за забрана на държавните служители да носят религиозни символи и облекло в работно време, съобщи телевизия CBC, предаде БГНЕС.     Акцията протече без нарушения на реда. Участниците в нея обвиняват правителството на провинция в проява на расизъм и опит да наруши правата и свободите на гражданите. Мнозина от протестиращите носеха хиджаб и други религиозни одежди, закриващи лицето или главата.   \"Хиджабът е част от мен и мисля, че властите са длъжни да не притискат хората, които искат да го носят\", заяви за телевизията една от участниците в демонстрацията.\r\nНа изборите в Квебек от 1 октомври дясноцентристката \"Коалиция за бъдещето на Квебек\" (КБК) получи мнозинство. От КБК обявиха, че възнамеряват да забранят всякакви религиозни атрибути на държавните служители, включително полицаи, учители, съдии, през работно време.  През 2017 година Националното събрание на франкофонската провинция, в която тогава мнозинство имаше Либералната партия, прие закон за забрана на дрехи, закриващи лицето, който се отнасяше за държавните служители в провинцията и социалните служби. От КБК имат намерения съществено да разширят обхвата на съществуващото законодателство.   ", "date": "2018.10.08", "title": "Протест в Канада заради намерение за забрана на религиозни символи на държавна служба"}
{"url": "https://www.actualno.com/society/prognoza-za-vremeto-8-oktomvri-ponedelnik-news_698515.html", "text": "  Днес ще е предимно слънчево. На отделни места в низините и по Черноморието видимостта ще е намалена. Ще духа слаб до умерен североизточен вятър. Минималните температури ще са от 4° до 9°, а максималните – между 20° и 25°. Атмосферното налягане ще е близко до средното на месеца и ще остане без съществена промяна. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Боряна Маркова.     По Черноморието ще преобладава слънчево време, преди обяд на отделни места видимостта ще е намалена. Ще духа до умерен североизточен вятър. Максималните температури между 19° и 22°. Вълнението на морето ще е 2-3 бала. Температурата на морската вода е 20–21°.   В планините ще е предимно слънчево. Ще духа до умерен вятър от север-североизток. Максималната температура на височина 1200 метра ще е около 17°, на 2000 метра – около 11°.\r\nОт вторник до четвъртък над по-голямата част от страната по-често ще преобладава слънчево време. Ще има и временни увеличения на облачността, по-съществени към четвъртък, но само на отделни места са възможни превалявания, незначителни като количество. Сутрин на места ще има условия за ниска облачност или мъгла, във вторник главно в Източна България, а през следващите дни - на повече места в низините. В западната половина от страната ще духа слаб източен вятър, в източната - слаб до умерен, от изток-североизток. Преобладаващите минимални температури ще са между 5° и 10°, дневните - предимно между 19° и 24°.  ", "date": "2018.10.08", "title": "Прогноза за времето - 8 октомври (понеделник)"}
{"url": "https://www.actualno.com/curious/tezi-navici-razkrivat-mnogo-za-vas-news_698500.html", "text": "  Всеки прави нещата по свой начин и има своите особеност, а подсъзнателно хората си създават мнение за вас още в първите няколко секунди на познанството ви. Има редица неща, които може да ви се струват дребни и незначителни, но всъщност разкриват много за личността ви. От сайта Business Insider дават примери:      Да пристигнеш навреме е знак, че си организиран и проактивен човек.    Ако е силно, то внушава увереност и спокойствие. Ако е слабо - кротост, смирение. Хората със самочувствие по-дълго и често гледат другите в очите.   Според графолозите ако човек пише с големи букви спрямо редовете, той е екстровертен, отворен за общуване, социален. Ако буквите са по-малки, вероятно е срамежлив.    Вижте останалите ", "date": "2018.10.08", "title": "Тези навици разкриват много за вас"}
{"url": "https://www.actualno.com/football/obzor-na-machovete-prez-uikenda-greshni-stypki-na-barselona-i-real-news_698589.html", "text": "  Футболният  уикенд предложи много емоции за феновете на играта по света и у нас. В българското първенство дойде ред на най-старото столично дерби между отборите на Левски  и Славия, а в английската Висша лига – звезден сблъсък между лидерите в подреждането - Манчестър Сити и Ливърпул.         Левски продължи да води хорото в родната Първа лига, след като . Само седмица след триумфа срещу ‘вечния съперник” ЦСКА, \"сините” записаха нов важен успех, с който се утвърдиха на първото място във временното класиране с актив от 28 точки.\r\nПреследвачите Лудогорец и ЦСКА също не допуснаха грешки, като наложиха волята си, съответно “орлите\" над Ботев Враца с 1:4, а “червените” над Септември с 0:3.  С този успех шампионите от Лудогорец се приближиха само на 2 точки от “Левски”, като след прекъсването на първенството за мачовете на националните гарнитури, предстои сблъсък между двата тима. ЦСКА дебне от трета позиция, на само 3 пункта зад \"сините\". В пряк сблъсък за четвъртата позиция в подреждането пък Берое успя да надделее над Локомотив (Пловдив) с 1:0.   Изненадващ нов лидер пое щафетата в испанската Ла Лига. Това е отборът на Севиля, който записа победа у дома над Селта с 2:1 и поведе в класирането със събрани 16 точки   Поредни грешни стъпки допуснаха доминантите в първенството Барселона и Реал Мадрид. , а .    На разстояние само от 1 точка, Барселона остана на втората позиция в подреждането, но вече с равен актив с Атлетико (Мадрид), който записа успех над Бетис с 1:0. Двата тима имат по 15 пункта, следвани плътно от Реал Мадрид, Еспаньол и Алавес, които са с 14. Големи очаквания имаше към двубоя между лидерите във Висшата лига Манчестър Сити и Ливърпул. , като в последните минути на мача, новото попълнение на гражданите Риад Марез пропусна дузпа.   Поредна победа записа отборът на Челси, който и се изравни с  водачите в класирането, като вече и трите отбора са с по 20 точки.\r\nСамо с 2 точки по-назад се наредиха отборите на Арсенал и Тотнъм. \"Артилеристите\" , а “шпорите” надделяха у дома над Кардиф с 1:0.   Намиращият се в криза отбор на Манчестър Юнайтед пък, след като изостана с 0: 2 до 10 минута, на собствения си стадион \"Олд Трафорд\". \"Червените дяволи\" се намират на осмата позиция с 13 точки, изоставайки със 7 пункта от лидерите в подреждането.", "date": "2018.10.08", "title": "Обзор на мачовете през уикенда, грешни стъпки на Барселона и Реал"}
{"url": "https://www.actualno.com/chronicles/roden-e-zaharij-zograf-news_698523.html", "text": "  Захарий Христович Зограф е български живописец от Самоковската художествена школа.     Син е на зографа Христо Димитров. Учи рисуване и при своя брат Димитър Зограф, с когото сътрудничи до към 1832 г., след което започва да работи самостоятелно. През 1841 г. се жени в Самоков за Катерина Хаджигюрова. Умира в разцвета на силите си от тиф.   Най-ранната подписана икона на Захарий датира от 1829 г., когато той е бил едва на деветнадесет години. По-късно художникът рисува икони за черквите „Св. Константин и Елена“ (1836) и „Св. Петка“ (1837) в Пловдив, „Св. Богородица“ в Копривщица (1837 и 1838), Мулдавския (1837), Горноводенския (1838), Плаковския (1845), Долнобешовишкия (1845), Преображенския (1851), Соколския и други манастири. Негови са и значителен брой стенописи: в аязмото на асеновградската църква „Св. Богородица Рибна“ (1838), в църквите на Бачковския манастир „Св. Никола“ (1840) и „Св. Архангели“ (1841), в част от главната църква на Рилския манастир (1844), в църквите на Троянския (1847–1848) и Преображенския (1849) манастир. През 1851–1852 г. той прекарва седемнадесет месеца на Атон, изписва външния притвор на главната църква в Лаврата на Св. Атанасий (1852) и рисува икони за конака на Зографския манастир в Карея (1853). \r\nЗахарий Зограф е основоположник на българската светска живопис. Той е един от малкото иконописци, които внасят битови елементи в църковното изкуство. Стенописите му от 1840, 1848 и 1849 г. включват автопортрети. В Националната галерия се пазят негов собствен портрет (недатиран) и портрет на Неофит Рилски (1838) с маслени бои.[3] Той оставя след себе си и голям брой рисунки на хартия, непревърнати в завършени произведения. Националната галерия, Институтът за изследване на изкуствата при БАН и музеят в Самоков притежават десетки негови скици с туш и акварел, копирки за икони, орнаментални рисунки, прерисовки на антични фигури, етюди (от натура) на хора и пейзажи (напр. „Бачковският водопад“, „Бряст“, „Аязмото при Кукленския манастир“, „Романтичен пейзаж“). В писма до своя някогашен учител (от самоковското училище) Неофит Рилски Захарий изразява желание да следва в Художествената академия в Санкт Петербург (1838) и съобщава, че в Пловдив взимал уроци по живопис от „двамина майсторе француски зографе“ (1841).  ", "date": "2018.10.08", "title": "Роден е Захарий Зограф"}
{"url": "https://www.actualno.com/crime/otgovornite-organi-priznaha-che-njama-videonabludenie-na-mjastoto-na-ubijstvoto-na-viktorija-marinova-news_698550.html", "text": "  Към момента няма задържан за убийството на телевизионната водеща Виктория Маринова. Работи се по всички възможни версии, продължава проверката за наличието на видеокамери, които биха дали яснота по случая. Това заяви ръководителят на русенската полиция комисар Теодор Атанасов. Той не даде повече подробности, с аргумента, че всяка допълнителна информация ще попречи на разследването.     Същевременно кметът на града – Пламен Стоилов, потвърди, че на мястото, където е намерен трупът на Маринова, няма видеонаблюдение. Щяло да има цялостна реконструкция и да се вземат мерки за засилване на видеонаблюдението, като от думите на кмета пред Нова телевизия не стана ясно кога ще се случи това.   Изпитвам болка и ярост – този човек трябва да бъде бързо намерен и да си получи заслуженото наказание, подчерта градоначалникът. Той призова всеки, който има информация за случилото се, да се обърне към полицията.\r\nВ 18:30 часа, пред Паметника на свободата в Русе, ще има бдение в памет на Виктория Маринова.  ", "date": "2018.10.08", "title": "Отговорните органи признаха, че няма видеонаблюдение на мястото на убийството на Виктория Маринова"}
{"url": "https://www.actualno.com/healthy/prof-gencho-nachev-rjazkata-demonopolizacija-v-zdraveopazvaneto-e-mnogo-opasna-news_698548.html", "text": "  \"Рязката демонополизация с декрет е много опасна. В Унгария и Чехия се случи и претърпя неуспех. Самите застрахователи не са готови за такова нещо. Нужен е преходен период от 2 години. Не е толкова просто.\" Това заяви във връзка с предлаганите реформи в здравеопазването.     \"Другото което ме плаши, е че парите за здравеопазване няма да се увеличат. Наистина има контрол, но има контрол по атрибутите, дали има запетайка, дали е направена електрокардиограма.. Това не е контрол и той не подобрява лечението.\" допълни още той в интервю за bTV.   Начев даде пример с болница в Австрия, която е била затворена, но продължава да работи медицински център, който да обслужва хората, благодарение на хеликоптер. Той предложи да се вземе и модела от Холандия:\r\n\"Защо не вземем да го приложим? По-различни ли са? Сигурно са по-различни. Значи трябва да променим мисленето на хората заедно с модела, който ще въведем.\"  По думите му, за да започне реформа трябва да има реално остойностяване на медицинските услуги, след като се знае реалната цена на медицинската услуга съвкупно.   Относно скандала с източването на касата с лекарства за онкоболните Начев каза, че се знае, че съществува:\r\n\"Въобще лекарствената политика е сбъркана. Няма такав страна, в която парите за лекарства да са равни на парите за болници и толкова малко пари да се  отделят за доболнична помощ\", каза още той.    \"Знаем за фармацевтичните компании, че всяко ново лекарства е панацея. Спекулира се с нещастието на хората и без клинични изпитания се пуска лечение. За мен това е престъпление, дори не само от моралната страна на нещата\", допълни още Начев.   ", "date": "2018.10.08", "title": "Проф. Генчо Начев: Рязката демонополизация в здравеопазването е много опасна"}
{"url": "https://www.actualno.com/cite/ili-mislim-za-pacientite-ili-mislim-kak-da-spasim-bolnicite-news_698549.html", "text": "  \"Или мислим за пациенти, или мислим как да спасим болниците.\" Това каза в интервю за bTV проф. Гечно Начев.     По думите му освен реформа в здравеопазването трябва да бъде променено и мисленето на хората. Вижте мнението му в    ", "date": "2018.10.08", "title": "Или мислим за пациентите, или мислим как да спасим болниците"}
{"url": "https://www.actualno.com/society/zapochva-izplashtaneto-na-pensiite-news_698501.html", "text": "  Изплащането на пенсиите през  октомври 2018 г. от Националния осигурителен институт ще започне на 8  октомври (понеделник) и ще приключи на 22 октомври (понеделник) ,  съобщиха от НОИ. Чрез пощенските станции пенсиите ще се изплащат съобразно изготвен график, който ще бъде обявен във всяка една от тях. Преводите на сумите за  октомврийските пенсии по сметките на пенсионерите, които получават  парите си по банков път, ще бъдат извършени на 8 октомври 2018 г.     ", "date": "2018.10.08", "title": "Започва изплащането на пенсиите"}
{"url": "https://www.actualno.com/celebrate/sv-prepodobna-pelagija-news_697531.html", "text": "  Преподобна Пелагия живяла в петия век. Родила се в Антиохия. Животът й е описан от илиополския дякон Яков, който я познавал лично.     Веднъж антиохийският архиепископ свикал на съвещание по църковни дела подчинените си епископи. В Антиохия пристигнал и блажени Нон, епископ Илиополски. Нон бил известен с високата си мъдрост и с праведния си живот. Другите епископи обичали да слушат поученията му.\r\nЕдин ден, седнали при вратите на катедралната църква, те внимателно слушали неговата назидателна беседа. В това време минала покрай тях една жена, известна в Антиохия със своята красота и лекомислие – известна и като блудница. Тя с гордост гледала наоколо, обкръжена от тълпа млади жени и мъже. Всички били разкошно облечени. Но тя се отличавала от тях по чар и накит. Косата й била украсена със злато и скъпоценни камъни. Вратът й бил открит. Когато минавала, въздухът се изпълвал с благоухание от парфюмите й. Нямало в Антиохия по-красива жена от нея.\r\nКогато тя съвсем се отдалечила, епископ Нон заплакал и рекъл:- На много неща може да ни научи тая жена. Тя си е поставила за цел на своя живот да се харесва на хората. И погледнете как се старае за това! Как внимателно е избрала своите накити, как е умила тялото си с благоухания! Как се е нагиздила! А ние имаме безсмъртен Жених, за Когото не украсяваме старателно душите си, както тя старателно е украсила своето тяло. Не умиваме душите си с покайни сълзи. Не ги обличаме с красотата на добродетелите, за да можем достойно да се явим пред Господа!  Като казал това, блажени Нон станал и влязъл в своята килия при църквата. Там в усамотение паднал на колене и със сълзи на очи молил Бога за грешницата – да яви Бог над нея Своето милосърдие и я приведе към покаяние.\r\nНа другия ден след утринното богослужение епископ Нон разказал на своя дякон Яков, че е имал странен сън. Присънило му се, че през време на светата Литургия летяла около него непрестанно една черна гълъбица, която изпълвала въздуха със зловоние. Когато дяконът произнесъл \"Оглашени, излезте...\", тя отлетяла от църквата. Но след литургията започнала отново да лети около него. Епископът я хванал и потопил във водата, която била при църковната врата. След като била потопена във водата, гълъбицата излязла от нея бяла като сняг. Епископът я пуснал и тя полетяла право към небето и изчезнала.\r\nКато разказал тоя сън, епископ Нон отишъл в църквата да служи литургия заедно с другите епископи. След службата архиепископът му казал да произнесе проповед пред богомолците. Думите на епископ Нон били прости, понятни за всички, изпълнени с топла вяра и любов към ближните. Той говорил тоя път за страшния Божи съд, за наказанието на грешниците, за блаженството на праведниците. Слушателите се просълзили.    В онова време в храма влязла и оная жена, за която се молил епископ Нон. За пръв път в живота си тя влизала в християнски храм. За пръв път чувала да се говори за грях и покаяние, за прощение на грешниците, за блаженство на праведниците. Изведнъж в душата й бляснал лъч. В ужас тя си спомнила в какви грехове прекарва своя живот и разплакана, излязла от храма.\r\nПродължавала да плаче и у дома си. С безпокойство разпитвала християните за Христовото учение. Минала пак покрай храма и запитала служители от храма къде може да намери и поговори със светия епископ Нон. Като узнала неговото жилище, тя му изпратила следното свое писмо:\r\n\"До светия Христов ученик Нон – писмо от грешницата, ученичка на дявола – Пелагия ... Аз чух за твоя Бог, че Той оставил Небето и слязъл на земята не за праведниците, а грешниците да призове към покаяние. Той смирил Себе Си, скрил божеството Си, ял с митарите, живял с грешниците, беседвал с блудниците. А между това херувимите на небесата не смеели да погледнат към Него. Чух от християните, че ти си истнски служител Христов. Не отхвърляй мене, грешницата, която иска чрез тебе да дойде при Спасителя на света и да види Неговото пресвето лице!\"\r\nКато получил това писмо, епископ Нон й съобщил, че е готов да я приеме, но в присъствието на другите епископи. Грешницата с радост се запътила към църквата \"Св. Юлиан\". Когато влязла в събранието на епископите, с плач паднала в нозете на епископ Нон и промълвила:\r\n- Моля те, господарю мой, приеми ме, както твоят учител Христос е приемал грешниците! Прояви към мене, грешницата, милост и ме направи християнка! Аз съм море от грехове! Аз съм бездна от беззакония! Умий калта на душата ми чрез светото тайнство кръщение!   Всички присъстващи се просълзили, като видели това дълбоко, искрено разкаяние.\r\nСв. Нон казал, че църковните правила забраняват да се дава веднага кръщение на хора, известни със своя порочен живот.\r\nКато чула това, тя пак се хвърлила в нозете му и с лице, обляно в сълзи, му заговорила:\r\n- Ти ще отговаряш пред Бога за душата ми, ако още днес не ме кръстиш! От твоите ръце трябва Господ да приеме преобразена душата ми. Ако аз се върна към предишния живот и отново се поклоня на идола, ти ще отговаряш за това!\r\nБлажени Нон видял как сърцето на грешницата гори от желание час по-скоро да приеме светото Кръщение. Понеже на това събрание архиепископът не присъствал, епископ Нон пратил до него молба за разрешение. Антиохийският архиепископ с радост дал благословение епископ Нон да извърши кръщението. Същевременно пратил благочестивата Романа, първа дякониса в града, за възприемница.\r\nКогато Романа влязла в събранието на епископите, каещата се грешница лежала при нозете на епископ Нон. Той и наредил да стане с висок глас пред всички да изповяда греховете си.\r\nПелагия с плач заговорила:\r\n- Като се вглеждам в душата си, не намирам нищо добро. Греховете ми са по-многобройни от морския пясък. Водата на цялото море не може да умие греховете ми ... Надявам се на Твоята милост, всеблаги Господи! Знам, че Ти милостиво ще ме приемеш и ще облекчиш тежкото бреме на моите беззакония...\r\nЕпископът я запитал за името й. Тя оговорила, че родителите й я наричали Пелагия, но в Антиохия била известна под името Маргарита, което значи \"бисер\". Наричали я така поради блестящите накити, с които се украсявала.\r\nКато й дал наставления във вярата, епископ Нон я кръстил в името на Отца и Сина и Пресветия Дух. Помазал я със свето Миро и веднага я причастил със светите Христови Тайни.\r\nРомана станала нейна възприемница – кръстница и я взела при себе си в жилището на новообърнатите християнки.\r\nПелагия веднага не могла да почувства радостта от покаянието и утехата от молитвата. Сатаната я преследвал постоянно с изкушенията си. Внушавал й да съжалява за оставените от нея удоволствия. Тя се обръщала с гореща молитва към Бога. Молила добрата Романа да усили молитвите си за нея.\r\nНа третия ден от кръщението Пелагия поръчала на своя служител да пресметне нейното богаство и всичко да предаде на епископ Нон. По нареждането на същия епископ богатството й било раздадено на бедните.   Пелагия не оставила за себе си нищо. Тя получавала храна и облекло от Романа. Не искала да притежава нищо от своето предишно греховно богатство.\r\nЧаст от него получили нейните преки служители, с които се разделила. При раздялата си тя им казала:\r\n- Ние дълго живяхме заедно. Помолете се за мене, грешната, за да бъдем пак заедно в Небесното царство!\r\nКогато настъпил осмият ден, в който, според обичая на древните християни, трябвало да се снеме бялата дреха, дадена при светото кръщение, Пелагия облякла груба черна власеница. Като взела старата дреха на блажени Нон, рано сутринта напуснала Антиохия.\r\nНикой не знаел къде отишла. Романа много плакала за изчезването на Пелагия. Епископ Нон я успокоявал:   - Не плачи! Пелагия избра добрата част, която няма да й се отнеме. Тя се уподоби на оная Мария, за която се говори в Евангелието.\r\nСкоро след това блажени Нон се върнал с дякона си в своя град Илиопол.\r\nТри години по-късно дякон Яков, който предал на Църквата тоя трогателен разказ, отишъл в Йерусалим да се поклони на Гроба Господен. Като го изпращал, епископ Нон му поръчал непременно да отиде при един отшелник, който доброволно живеел в килия – затвор на Елеонската планина, близо до Йерусалим. Казал му, че от него ще научи много назидателни неща.\r\nСлед като се поклонил на светия Гроб и на другите свети места в Йерусалим, Яков отишъл на близката Елеонска планина, където наистина намерил затворника. Почукал на прозореца на килията. После със затаен дъх дълго слушал неговите душеспасителни беседи. Благодарил му и тръгнал след това да разглежда други манастири и църкви.\r\nНа връщане пак дошъл при килията на затворника. Напразно чукал на прозореца. Никой не се обадил. През прозореца видял, че вътре отшелникът лежи мъртъв. Със скръб обадил това на съседните манастири. Монасите, които знаели за светия живот на доброволния затворник, дошли да го погребат. Влезли в килията, след като счупили вратата й, понеже отшелникът се бил заключил отвъртре.   Започнали да го готвят за погребение. Дякон Яков се приближил до тялото. Познал, че мъртвецът е в расото на неговия владика свети Нон. В чертите на извънредно отслабналия отшелник разпознал оная знаменита красавица, която някога пълнела Антиохия с мълвата за своите грехове и похоти. Всички останали изумени, като узнали, че в тая килия се спасявала жена, известна някога със своя порочен живот.\r\nПелагия дошла тук да спасява душата си с благословението на епископ Нон. Едва сега дякон Яков разбрал защо епископът му поръчал непременно да се отбие при тоя пустинник.\r\nПри строго постническо житие преподобна Пелагия блажено починала в своята килия – затвор на 8 откомври 461 година.\r\nМонахините от околните манастири се стекли на нейното погребение със свещи и кандилници. Тялото й било тържествено погребано в същата килия, където тя предала в ръцете на Бога своята разкаяна душа. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.10.08", "title": "Св. преподобна Пелагия"}
{"url": "https://www.actualno.com/blagoevgrad/izgorja-chast-ot-populjarno-zavedenie-v-blagoevgrad-news_698538.html", "text": "  Зимната градина на бар \"Вог\" в Благоевград изгоря късно снощи, предаде БГНЕС. В неделя заведението работи до обяд и за щастие няма пострадали.     Барът е пламнал към 22 часа. На място са пристигнали два екипа огнеборци. Унищожено е оборудването — столове, дивани, плазмен телевизор и 80 кв. м. алуминиева конструкция, покрита с полиетилен. Апартаментите на блок 28 на бул. \"Св. св. Кирил и Методий\", намиращи са на 2 метра от външната част на бара не са засегнати благодарение бързата намеса на огнеборците. Вътрешната част на заведението също не е пострадала. Спряно е електричеството в квартала до извършването на оглед от следствена група на Първо РПУ — Благоевград. Причините за инцидента се разследват.  ", "date": "2018.10.08", "title": "Изгоря част от популярно заведение в Благоевград"}
{"url": "https://www.actualno.com/europe/italianskijat-mvr-ministyr-kato-bojko-borisov-njamalo-da-puska-da-se-vryshtat-migranti-news_698542.html", "text": "  Вицепремиерът и министър на вътрешните работи на Италия Матео Салвини заплаши да затвори летищата в страна след публикации в медиите, че Германия възнамерява да изпраща с чартъри за Италия мигранти, на които е отказано убежище.     \"Ако някой в Берлин или Брюксел си мисли, че ще изсипе десетки мигранти в Италия с неоторизирани чартърни полети, трябва да знаят, че тук няма да има нито едно отворено летище\", написа Салвини в Twitter. \"Ние ще затворим летищата, както затворихме пристанищата си\", добави лидерът на \"Северна лига\".   Реакцията на Салвини беше провокирана от информация, публикувана от ДПА, според която Берлин възнамерява да връща мигранти в Италия с чартърни полети. Първият подобен самолет трябвало да излети на 17 октомври.\r\nВ събота италианският \"Ла Република\" съобщи, че германските миграционни служби са започнали да разпращат писма до мигранти, кандидати за убежище, с предупреждения за \"неизбежното\" им връщане в Италия, откъдето са влезли на територията на ЕС. По-късно от Министерството на вътрешните работи на Германия обаче опровергаха публикациите и подчертаха, че \"не планират никакви депортации към Италия в близките дни\".  ", "date": "2018.10.08", "title": "Италианският МВР министър като Бойко Борисов - нямало да пуска да се връщат мигранти"}
{"url": "https://www.actualno.com/business/petkova-moje-da-ima-po-evtin-gaz-ot-rusija-pri-obektivni-obstojatelstva-news_698553.html", "text": "  На 6 август, 2018 година \"Газпром Експорт\" е приложила допълнение към Договора за доставка на газа - за предоговаряне на цената на газа и възможността за промяна на входната точка за достъп. „Булгаргаз” одобри допълнението на 28 септември. Това заяви министърът на енергетиката Теменужка Петкова по въпроса с бъдещо предоговаряне за цената на доставка на природен газ от Русия за България.     Съгласно заради споразумение с ЕК, вече на всеки 2 години може \"Булгаргаз\" да поиска предоговаряне на цената, а не на всеки 4 години, както беше досега, уточни Петкова. И добави, че – всеки клиент трябва да докаже, че купува на по-висока цена от цената на хъбовете по границите на Германия, Франция и Италия. Сега \"Булгаргаз\" прави анализ, за да види какви са тези цени и каква да е формулата – дали да е на база спот пазара, обясни енергийният министър.   Теменужка Петкова обяви и, че темата за „Южен поток” остава в миналото, а трябва да се гледа за бъдещето, предвид поредната нападка от страна на руския президент към България. Петкова не се съгласи и, че ще купуваме по-скъпо газ от \"Турски поток\" заради транзитните такси. Тя напомни и друго – за \"Южен поток\" ЕК се \"притесни\" заради законодателството за обществените поръчки и заради Третия либерализационен пакет т.е. липсата на достъп за трета страна. Петкова не видя проблем от тази гледна точка, ако сега инвеститори от Китай поемат АЕЦ „Белене”.\r\nОтносно бъдещето на ТЕЦ \"Марица Изток 2\" енергийният министър сподели, че ще трябват 466 млн. лева, за да може мощността да работи. И каза, че обединение с АЕЦ \"Козлодуй\" няма да е решение, а прехвърляне на проблем.      Трябва да бъде направен един много сериозен анализ, да се види каква е ситуацията и в съседните държави – с цел запазване на Общия пазар, заяви Петкова относно промяната на часовника. Сега върви онлайн допитване на страницата на Министерския съвет, което ще продължи до 11 октомври, а окончателно решение трябва да бъде взето до април, 2019 година. Министерството на енергетиката ще организира поредица от дискусии с всички институции, които имат отношение към това, обеща Петкова.", "date": "2018.10.08", "title": "Петкова: Може да има по-евтин газ от Русия при \"обективни обстоятелства\""}
{"url": "https://www.actualno.com/sofia/preduprejdenie-sled-ploshtada-pred-sv-sedmochislenici-shte-ima-drama-i-sys-sv-nedelja-news_698555.html", "text": "  Ремонтът на \"Граф Игнатиев\" и конкретно на площада пред църквата \"Св. Седмочисленици\" предизвика пореден спор на експертно ниво - между зам.-председателя на Камарата на архитектите Петкана Бакалова и главния архитект на София Здравко Здравков.     Според Бакалова, която беше кандидат за депутат от листата на \"Да, България\" в Пловдив, предстои нов проблем - с ремонта на площад \"Св. Неделя\". Тя се обоснова с обществената поръчка - обявен бил конкурс с изисквания, насочени към капацитета на дадена компания, а не спрямо архитектурния талант. Основните изисквания на конкурса бяха изпълнителят да има 1,5 млн. лева годишен оборот, да има поне 15 души персонал и проектирани поне 25 000 кв. метра площадни пространства, посочи Бакалова. Тя добави, че Камарата на архитектите обжалвала и били направени промени в конкурса, но пак със същия акцент - 750 000 лева оборот, 15 000 кв. метра площадни пространства и 5 души персонал. С този пример Бакалова онагледи тезата си - че има проблем с обществените поръчки и по-точно публичността, което е и теза на \"Да, България\".   Пред Нова телевизия Здравко Здравков беше категоричен - за \"Граф Игнатиев\" е имало две публични обсъждания в Ларгото. Той добави и, че иска да даде такива проекти на компании, които могат да ги изпълнят, а не да се правят открити процедури, в които да влизат и студентски бюра с много хубави на хартия предложения, които обаче няма как да реализират, защото нямат възможностите да ги реализират. Здравков призова и колегите си архитекти да не говорят различно за площада пред \"Св. Седмочисленици\" и \"Славейков\", когато параметрите всъщност са сходни.\r\nМеждувременно стана ясно, че част от плочките при \"Св. Седмочисленици\" ги няма и се слагат нови. Кадрите за случващото се бяха заснети от дрон.  ", "date": "2018.10.08", "title": "Предупреждение - след площада пред \"Св. Седмочисленици\" ще има драма и със \"Св. Неделя\""}
{"url": "https://www.actualno.com/books/makove-prez-oktomvri-za-knigite-koito-promenjat-jivota-ni-news_698517.html", "text": "  Спомняте ли си коя беше първата книга, която прочетохте? Има ли заглавие, което времето не може да изтрие от съзнанието ви? Има ли автор, който е бил с вас през целия ви читателски живот?     В „Макове през октомври“ Лаура Риньон Сирера говори именно за тези творби и писатели и така създава много повече от „книга за книгите“. Литературата е не просто главен герой в романа, тя се превръща в начин на общуване, в лек за душата, в път към любимите хора.   Ако обичате да четете, „Макове през октомври“ ще ви развълнува и ще ви предизвика да се вгледате в собствения си живот през призмата на книгите. Ако четете по-рядко, може би точно това ще е заглавието, което завинаги ще носите в сърцето си оттук нататък.\r\nКаролина е собственичка на живописна кафе-книжарница в центъра на Мадрид. Тя води спокоен живот, изпълнен с много книги и семеен уют.  При инцидент обаче губи баща си. Налага се и майка й да постъпи в клиника, защото отказва да общува с околните. След месеци без подобрение Каролина измисля терапия, с която ще се опита да събуди майка си от кататонията. През целия си живот родителите й са били отдадени на литературата и са възпитали децата си на същата обич към книгите. Затова и Каролина се надява, че като й чете, майка й ще се върне в действителността. Но не кои да е книги, а тези, които са променили Каролина. Така чрез историите тя разказва на майка си за себе си, за повратните моменти в живота си, за премълчаното през годините.   Оказва се, че терапията повлиява не само на майка й, а и на самата нея, като й помага да се помири с призраците от миналото.\r\nЛаура Риньон Сирера е родена в Сарагоса, но от дълги години живее близо до Мадрид. Тя е стюардеса, писател и автор на блог. Публикувала е сборника с разкази „Господар на съдбата ти“, награден през 2014 г. с Premio Éride Ediciones. След това издава и два романа: „Всичко, от което бягаме“ и „Макове през октомври“, които се радват на голям успех и положителни отзиви от критици и читатели.       ", "date": "2018.10.08", "title": "\"Макове през октомври\" – за книгите, които променят живота ни   "}
{"url": "https://www.actualno.com/crime/dete-e-blysnato-ot-kola-v-ajtos-news_698597.html", "text": "  10-годишно дете е блъснато от кола в Айтос. Това съобщиха от ОДМВР - Бургас. Сигналът за инцидента е подаден на 06 октомври т.г. около 16.40 часа. Съобщено е за това, че на кръстовището на ул. „Арабаконак“ и ул. „Бяло море“ в Айтос детето - велосипедист с инициали Р.М. (10-годишен от Айтос) навлиза в нерегулираното кръстовище и отнемайки предимството на правомерно движещия лек автомобил „Форд Галакси“ с бургаска регистрация, управляван от 46-годишен мъж го блъска.     От инцидента е пострадало детето – велосипедист, което е със счупен десен крак и без опасност за живота. То е настанено за лечение в УМБАЛ - Бургас.   ", "date": "2018.10.08", "title": "Дете е блъснато от  кола в Айтос"}
{"url": "https://www.actualno.com/health/zashto-ne-biva-da-propuskame-zakuskata-news_698207.html", "text": "  Доста хора пропускат закуската, което е много вредно за организма. Тя е много важна за правилното функциониране на организма ни през останалата част от деня. Когато пропуснете закуската, вие объркате целия си дневен режим и не бива да я пренебрегвате, дори да е нещо на бързо.     Сутрин е полезно да хапвате плодове или зеленчуци, пълнозърнести култури или белтъчини. В никакв случай не разбирайте под закуска прекалено много храна. Тя  трябва да е нещо малко, което да ви засити за известно време.     - периодът, в който спим, тялото ни не получава никакви хранителни вещества. Когато се събудим, то се нуждае от свежа закуска, която да ни даде енергия до обяд. Затова и ако не сте закусили и пиете кафе, това може да раздразни стомаха ви и да ви донесе дискомфорт през останалата част от деня. Ето защо е добре да хапнете, дори малко преди да пиете сутрешното си кафе.   - много хора лягат късно вечер и сутрин стават в последния момент, обличат нещо и излизат. Това е една от най-големите грешки. По-добре лягайте на време,  за да отпочине тялото ви и за да може да сте свежи, когато се събудите. Нужни са ви само около 10 минути,за да хапнете нещо вкусно и да започнете деня си правилно и пълноценно. Ако си наложите да закусвате сутрин, ще бъдете дисциплинирани и ще подобрите мисловната дейност и концентрацията си.Ако много бързате и нямате време да приготвяте закуската си, приготвяйте я от предната вечер, за да бъде готова, когато се събудите сутрин.    - множество проучвания са показали, че хората, които не закусват сутрин са негативно настроени към всичко заобикалящо ги. А тези, които са закусили имат настроение и са позитивни.Много е важно как започва денят ви, за това се погрижете да хапнете и да излезете от вкъщи с усмивка. Ето защо, ако често се чувствате напрегнати през деня, помислете за закуската си. Може би я пропускате, а може би не се храните с правилни храни. Обмислете добре с какво се храните сутрин. - ако сте хапнали нещо малко сутринта ви държи сити до обяд. Дори понякога нямате нужда от много храна на обяд. Ако не сте хапнали сутринта, едва дочаквате времето за обяд или пък обядвате прекалено рано. Когато сте прекалено гладни и в стомаха ви няма нищо до 12:00, вие неизбежно преяждате, защото не можете да съобразите количеството храна, което трябва да изядете. Ето защо е важно никога да не си позволявате да останете прекалено гладни, а това започва още от сутринта, когато трябва да закусите.    ", "date": "2018.10.08", "title": "Защо не бива да пропускаме закуската?"}
{"url": "https://www.actualno.com/curious/luboven-horoskop-za-8-12-oktomvri-news_698596.html", "text": "        През тази седмица, обвързаните представители на зодията ще усетят  колко много могат да разчитат на любимия човек. Без значение дали сте  уморени след дългия работен ден или се нуждаете от друга вид подкрепа,  половинката ще се погрижи за вас. Обичани ще се чувстват и Телците. Партньорът най-вероятно е приготвил  романтична изненада за вас под формата на кратко пътуване. Любовта е  във въздуха и сега е моментът да се отдадете на повече интимност.   Някои от обвързаните представители на зодията ще усещат връзката си  така, сякаш е остаряла и липсва тръпката. Може би усещането ви се дължи  на факта, че през последните седмици не сте били особено свързани един с  друг.     Любовта ще заеме връх тази седмица. Вие и партньорът ви няма да имате  никакви трудности при изразяването на любовта си един към друг. Ще  искате да направите нещо хубаво за вашата половинка, без да очаквате  нищо в замяна. ", "date": "2018.10.08", "title": "ЛЮБОВЕН хороскоп за 8-12 октомври "}
{"url": "https://www.actualno.com/music/robi-uiljams-napuska-twitter-news_698546.html", "text": "  Британската музикалната звезда Роби Уилямс е взел решение да спре да участва лично в социалните мрежи, предаде БГНЕС.     44-годишното \"лошо момче\" на британския поп е наел екип от хора, които да публикуват материали от негово име в социалните медии.   Основната причина за решението на Уилямс е, че критичните коментари силно му влияят.\r\n\"Има много любов, но омразата може да те накара да се чувстваш сякаш целият свят се сгромолясва. Ако повече от половината страна ме мрази, то това са 50 млн. души. Това са много хора и може да те накара да се чувстваш наистина зле\", твърди британският изпълнител.  По-рано съпругата на Уилямс Айда Фийлд, с когото заедно имат три деца, разкри неговата \"нездрава мания\" да издирва злобни коментари за себе си по интернет. Коментарите относно теглото му го засягали най-много.   \"Забавното е, че творците и съзидателните натури често изглеждаме корави, но всъщност и ние сме хора и имаме чувства\", добави Фийлд.", "date": "2018.10.08", "title": "Роби Уилямс напуска Twitter"}
{"url": "https://www.actualno.com/dobrich/obshtinska-policija-ot-7-dushi-shte-sledi-za-obshtestvenija-red-v-dobrich-news_698587.html", "text": "  Добрич е поредният град в България с общинска полиция. Това стана ясно от думи на кмета на града Йордан Йорданов по време на редовната седмична оперативка. По-късно днес (бел. ред. - към 31 декември, 2017 година населението на Добрич е над 84 000 души по официални данни ). Предстои да се определят задачите и на униформените ще бъдат връчени общинските наредби.     Новосформираното звено ще осъществява превантивна дейност. В задачите му ще влизат дейности, свързани с неправилно паркиране на превозни средства, неправилно пресичащи пешеходци, борба с нерегламентираната търговия, опазване на обществения ред. От 20 октомври по улиците на добруджанския град ще излезе и репатратор, съобщи още кметът.   Градоначалникът уточни, че общинските полицаи са подбрани след конкурс на МВР и са преминали 6-месечно обучение. Никой от тях не е бил служител на вътрешното ведомство. Всички са в началото на кариерата си.\r\nЗа годишната издръжка на новата структура общината е планирала 250 хил. лв., но на практика сумата ще е по-малка заради оставащите няколко месеца до приключване на финансовата година.  ", "date": "2018.10.08", "title": "Общинска полиция от 7 души ще следи за обществения ред в Добрич"}
{"url": "https://www.actualno.com/climate/oon-otnovo-poiska-speshni-merki-za-globalnoto-zatopljane-news_698591.html", "text": "  Светът ще трябва да предприеме бързи действия, ако иска да ограничи глобалното затопляне до 1,5 градуса по Целзий. Това заявяват експерти по климатичните изменения на ООН и предупреждават, че ще има значителни рискове, ако този праг бъде преминат, предаде БГНЕС.     Междуправителствената експертна група по климатични промени, лауреат на Нобелова награда за мир, публикува доклад от 728 страници в южнокорейския град Инчон, в който подробно се описва полезното влияние върху климата на Земята, здравето на хората и екосистемите, ако световните лидери успеят в бъдеще да ограничат с половин степен предизвиканото от човека затопляне.   Учените прогнозират, че ако това се случи, от недостиг на вода ще страдат двойно по-малко хора, отколкото сега, ще има по-малко смъртни случаи и болести заради топлина, смог и различни инфекции, както и ще има значително по-малко горещи вълни, проливни дъждове и суша. „За някои хора, без съмнение, това е въпрос на живот или смърт“, каза Натали Маховолд от университета“ Корнел“, която е един от авторите на доклада.\r\nПрез 2010 г. участниците в международните разговори за климата прегърнаха целта за ограничаване на затоплянето до два градуса в сравнение с прединдустриалната ера. Това беше наречено \"Цел от два градуса\".  През 2015 г., когато бе подписан историческия Парижки договор за климата, беше определена двойна цел –2 градуса по Целзий и по-високата цел от 1,5 градуса в сравнение с прединдустриалната епоха. Целта от 1,5 градуса беше по настояване на уязвимите страни, които нарекоха целта от 2 градуса \"смъртна присъда\".   ", "date": "2018.10.08", "title": "ООН отново поиска спешни мерки за глобалното затопляне"}
{"url": "https://www.actualno.com/society/novini-ili-novini-kartinata-na-pechata-za-8-oktomvri-news_698527.html", "text": "  Началото на всяка седмица е изключително трудно – защото трябва да се върнеш към задачите, които винаги чакат и никога не са довършени. Трябва отново да завъртиш машината, която те храни – а е толкова лесно да забравиш. Но ако забравиш, вече няма да си ти – така, както никога не би бил, ако оставиш светът да минава покрай теб.      Прокламираната като безплатна програма за саниране струва средно по 1 млн. лева на блок, пише вестникът на Сашо Дончев. Медията се позовава на отговор на регионалното министерство на депутатски въпрос. Дотук по програмата са изхарчени 2 млрд. лева, а е завършено санирането на само 1364 блока.\r\nДруг акцент, на който медията обръща внимание, е идеята за оскъпяване на ваучерите за храна чрез облагане с ДДС. Данъкът ще се плаща от работодателите, но какво ще стане предвид факта, че крайните потребители в магазините също плащат ДДС не е ясно.   Централна тема на вестника е случаят с Деница Гаджева – съпругата на Волен Сидеров, която беше замесена в инцидент на пътя. Гаджева стана жертва, след като судански гражданин, който дори няма документ, позволяващ му законно да кара кола в България, я засече и се стигна до лек удар. Чак след като е засегнат лично от войната по българските пътища, Сидеров открива топлата вода -  че МВР било \"прогнила система\". Оказа се обаче, че суданецът, който е статист в \"Непобедимите 3\", всъщност карал на практика редовно, защото документите му не били преведени навреме. А в цялата история се намесва и Николай Бареков, който разкри, че става въпрос за Гаджева и обяви, че щял да започне сътрудничество с \"Атака\".     Вестникът набляга на убийството на водещата от русенската телевизия TVN Виктория Маринова. Според „Труд” основно се разследват три версии – изнасилване, нападение заради работата ѝ и личен живот. Във връзка с жестокото убийство премиерът Бойко Борисов засегна темата за възможностите на Института по криминалистика и как желае той да стане \"такъв, какъвто гледате по филмите\".\r\nДруг акцент - според разследване на медията производителят на минерална вода \"Михалково\" бутилира вода години наред от нелегален водопровод. Акцент на вестника е идеята на главния прокурор Сотир Цацаров жандармерията да се включи по-усърдно в опазването на обществения ред. Цацаров смята, че със засиленото присъствие ан жандармерията ще се противодейства повече на битовата престъпност. А по време на национално съвещание на ръководството на МВР премиерът Бойко Борисов изпъкна с поредното противоречиво изказване – че хем не можело полицията да казва на близки на пострадали да не говорят пред медиите, хем се оправда как трябвало да се строят пътища, за да се движели автомобилите.", "date": "2018.10.08", "title": "Новини или Novini - картината на печата за 8 октомври"}
{"url": "https://www.actualno.com/society/ogranichenija-v-zakonodatelstvoto-spyvat-realiziraneto-na-dualnoto-obuchenie-news_698593.html", "text": "  Изпълнителна агенция \"Главна инспекция по труда\" не е издавала разрешения за включване в дуална система на обучение на лица, ненавършили 16 години. Агенцията не издава разрешения на лица, ненавършили 16 г., тъй като Наредбата, регламентираща реда за дуалната система на обучение, която е на МОН, е регламентирала, че в тази форма на обучение се включват лица, навършили 16 г. Разрешенията се издават по Кодекса на труда и на работодателите, при които тези лица ще се обучават чрез работа. На тези работодатели са издадени разрешения, като същите са консултирани, при необходимост, как да пригодят работните места, за да бъдат същите подходящи за заемане от непълнолетни лица.     Това става ясно от отговор на социалния министър Бисер Петков относно проверки на Инспекция по труда за спазване на чл. 302 от Кодекса на труда, във връзка с дуалното обучение, предаде БГНЕС.   Петков информира, че в рамките на текущия контрол ИА ГИТ извършва проверки по работните места, за които е поискано и съответно издадено разрешение да бъдат наети непълнолетни лица, в т.ч. включени в обучение чрез работа. В този смисъл от контрола се обхващат всички предприятия, наели непълнолетни лица за изпълнение на проекти за обучение чрез работа, но при проверките се извършва общ контрол за спазване на трудовото законодателство, т.е. по отношение на всички работещи, а не само спрямо включените в дуална система на обучение. Нарушения, свързани конкретно със закрилата на труда на непълнолетните лица, включени в обучение чрез работа, не са установени, подчертава Петков.\r\nПрез учебната 2015/2016 г. са издадени разрешения за наемане на работа на непълнолетни лица във връзка с дуалната система на обучение на 2 предприятия, през учебната 2016/2017 - на 19 предприятия, а през учебната 2017/2018 г. - на 30 предприятия. Проверките на предприятия, в което се обучават ученици, включени в дуалната система на обучение, за учебната 2018/2019 г. предстоят. Част от предприятията са поискали разрешения и през трите години, допълва министърът.  Той съобщава още, че икономическите дейности на предприятията, за които са издавани разрешения за дуално обучение, са изграждане на електрически инсталации; производство на промишлено хладилно и вентилационно оборудване; търговия на дребно с компютри; инсталиране на машини и оборудване; производство на други електрически и електронни проводници; търговия на едро с компютри, периферни устройства и софтуер; разпределение на електрическа енергия; обработка на товари; производство на оптични уреди и елементи и фотографска техника и др.   В процеса на издаване на разрешенията експерти на ИА ГИТ консултират при необходимост работодателите какви са изискванията и какви мерки следва да предприемат, за да бъдат определените от тях работни места подходящи за работа на непълнолетни лица.\r\nПо отношение броя на обхванатите в дуалната система на обучение ученици, ИА ГИТ не може да представи информация. Следва да се има предвид, че част от включените в дуалната система на обучение може да имат навършени 18 г. и съответно да не се изисква разрешение от ИА ГИТ за сключване на трудов договор с тях. Друга част да се обучават в паралелки, включени в дуалната система на обучение, но да нямат навършени 16 г. и съответно да не са включени в обучение чрез работа. ИА ГИТ може да предостави информация по отношение на броя на издадените разрешения за наемане на непълнолетни лица във връзка с дуалната система на обучения. През учебната 2015/2016 г. са издадени 11 бр. разрешения за наемане на работа на непълнолетни лица във връзка с дуалната система на обучение от една областна дирекция „Инспекция по труда\" (ДИТ), през учебната 2016/2017 - 127 бр. от 5 ДИТ, а през учебната 2017/20) 8 г. - 225 бр. от 5 ДИТ. За учебната 2018/2019 г. до момента издадените разрешения са 369 бр. от 11 ДИТ, се казва още в отговора на министъра.    Припомняме, че през септември 2018 година от Българска стопанска камара изпратиха писмо до министъра на образованието и министъра на труда и социалната политика с предложение за промени в Кодекса на труда, Кодекса за социално осигуряване и Закона за професионално образование и обучение. .   От Българска стопанска камара настояваха и за нормиране на облекчен режим за администриране на трудовите договори за дуално обучение.\r\nРаботодателите предложиха ставката от 90 на сто от минималната работна заплата, да бъде намалена на 50%, а социално-осигурителните вноски на учениците да се поемат от държавния бюджет. Вижте целия текст на отговора на министър Петков    ", "date": "2018.10.08", "title": "Ограничения в законодателството спъват реализирането на дуалното обучение"}
{"url": "https://www.actualno.com/education/vylchev-prez-2019-g-shte-bydat-otdeleni-blizo-15-mln-lv-za-inovacii-news_698601.html", "text": "  През 2019 г. ще бъдат отделени близо 1,5 млн. лв. за иновации. Това каза пред журналисти министърът на образованието и науката Красимир Вълчев, предаде агенция „Фокус“.     „Ако училищата ни са по-иновативни, ние ще мотивираме повече млади преподаватели да работят в тях. В по-голяма степен ще задържим младите преподаватели в училищата. Ние трябва да отворим образователните системи за хора от различни сфери, най-вече от IT–сектора“, посочи Вълчев.   Според него не става въпрос за пълна норма, а за частична. Той посочи, че е изненадан, че голяма част от тези специалисти имат желание да преподават в училище. По думите му формулата, на която се разчита за образователната система, са иновациите и инвестициите в учителите. „Разбира се, има много други елементи на средата. Не можем да пренебрегваме физическата среда“, каза министърът.\r\n„Единственият стандарт по Закона за предучилищното и училищното образование, който не сме издали, е именно стандартът за физическата среда. Една от причините да го забавим през последната година е точно тази, че той не дава политика за училището на бъдещето. Не ни показва как трябва да изглежда училището на бъдещето, а по-скоро отразява текущите норми. В момента има работна група в МОН, който разработва този стандарт в тази перспектива. В по-голяма степен да направим училищната среда ефективна“, допълни още министър Вълчев.  ", "date": "2018.10.08", "title": "Вълчев: През 2019 г. ще бъдат отделени близо 1,5 млн. лв. за иновации"}
{"url": "https://www.actualno.com/business/rabotodatelite-obviniha-upravljavashtite-v-tajni-pregovori-za-promenite-v-osigurjavaneto-news_698633.html", "text": "        Бизнесът е възмутен не само от изненадващия обрат в социално-осигурителните политики, но и от това, че промените са договорени тайно от работодателските организации.   На среща при премиера миналата седмица в отсъствието на социалния министър и работодателите предвиденото за догодина отпадане на , а вместо това бе договорено таванът за всички пенсии - и старите, и новите, да бъде и паралелно да бъде вдигнат максималният осигурителен доход от 2600 лева на 3000 лева.\r\n\"Декларираме категоричното си несъгласие с провеждането на сепаративни срещи със синдикалисти, и други компетентни органи, с правомощия да провеждат политиките в областта на държавното обществено осигуряване\", се казва в позицията на организацията.  Според бизнеса \"заявените намерения за промени в основни параметри на пенсионно осигурителната система са приети очевидно в условията на преобладаващи популистки нагласи преди провеждането на изборите за Европейски парламент и за органи за местно управление, под синдикален натиск, без необходимата оценка на въздействие, без обществени и експертни консултации, вкл. с организациите на пенсионерите и други заинтересовани страни\".   Работодателите посочват, че оповестените намерения влизат в драстично противоречие с огласените предизборни обещания и управленската програма на управляващата коалиция за отказ от увеличаване на данъчните и осигурителни задължения, съхраняване на условията за инвестиции и бизнес, както и със средносрочната бюджетна прогноза за 2019-2021.\r\nЗатова те настояват за провеждане на , министъра на финансите, министъра на труда и социалната политика и управителя на Националния осигурителен институт.    \"Призоваваме Съвета на управляващата коалиция да обсъди незабавно всички негативни последици и да заяви отказ от прокарване на съответните решения в хода на приемане на държавния бюджет и бюджета на Държавното обществено осигуряване\", заявяват работодателите.   ", "date": "2018.10.08", "title": "Работодателите обвиниха управляващите в тайни преговори за промените в осигуряването"}
{"url": "https://www.actualno.com/actualno/izpolzva-li-siderov-jena-si-za-da-prevzeme-mvr-news_698643.html", "text": "  Войната по пътищата в България символично взе нова жертва. И този път тя е от по-голям калибър – Деница Гаджева, съпругата на лидера на \"Атака\" и водещ парламентарната група на \"Обединени патриоти\" Волен Сидеров. За щастие, не говорим за случай, завършил със сериозни физически наранявания и смърт. Но става въпрос за случай, при който явно има агресивно поведение - поне ако съдим от официалните съобщения и реакции.         Кой е виновен специално в този случай няма как да знаем, но е много показателно какво направи Волен Сидеров. Той влезе в позната роля срещу МВР, а междувременно бившият главен секретар на МВР и изявяващ се като \"национален координатор\" на \"Атака\" Светлозар Лазаров се оттегли от \"координаторския\" си пост. Това става или когато късаш много здраво с предишните работодатели, или когато се задава нов пост ...\r\nНяма как двете събития да не направят впечатление, още повече че днес, 8 октомври, трябваше да има среща на управляващата коалиция, но тя беше отложена за петък, 12 октомври. В цялата ситуация имаше и друго – суданецът, който беше посочен и от МВР като източник на агресия, всъщност бил статист в \"Непобедимите\". Дали не иска да стане и актьор в друга продукция - \"Завръщането на главния полицай от времето на Орешарски\"?  Ако обаче става въпрос за инцидент от типа, на който в България сме тотално навикнали, въпросът към Волен Сидеров е следният – чак сега ли разбра, че МВР не става за чеп за зеле? Чак когато е лично засегнат? Колко български граждани са лично засегнати и от такива случаи и нещата си продължават все така? Трябва ли някой от \"по-висок калибър\" да пострада наистина сериозно, за да има качествена промяна, а не само празнодумие?", "date": "2018.10.08", "title": "Използва ли Сидеров жена си, за да превземе МВР?"}
{"url": "https://www.actualno.com/society/pametnikyt-na-georgi-benkovski-v-koprivshtica-se-rushi-news_698551.html", "text": "  Една от емблемите на град Копривщица  – паметникът на Георги Бенковски, се руши.  Малката община не разполага с достатъчно средства за спешна реставрация.     Паметникът на великия копривщенец Гаврил Хлътев, влязъл в историята под името Георги Бенковски, се издига на най-високото място над родния му град. Годишно той е посещаван от хиляди. Днес паметникът е опасен за туристите, съобщава bTV.\r\n\"От няколко години всичко се разпада. Паметникът е опасен, защото се посещава от много хора\", каза кметът на Копривщица Генчо Герданов.   Величествената скулптура на Георги Бенковски е издигната над Копривщица по случай 100 години от обявяването на Априлското въстание. В основата ѝ са  пет камъка: \"Пет са морените, които символизират турското робство. И на тях е написано: \"Ставайте, робове, аз не ща ярем!\", допълни кметът.  Проектът е на архитект Петко Татаров, а скулпторът  е Христо Танев, който преди 2 години алармира, че паметникът се нуждае от спешна реставрация. Това наистина е така, тъй като за 42 години не е реставриран нито веднъж”, обясни Кунка Неделева от „Дирекция на музеите”, гр. Копривщица.\r\nПаметникът е изграден от гранитни блокове.  Заради обилните валежи през пролетта на 1976 г. строителите не успяват да осъществят първоначалния замисъл – отделните части да бъдат свързани със скоби, налети с олово. Вместо разтопен метал наливат смола. Затова днес паметникът е опасен.   Община Копривщица не разполага с достатъчно средства за реставрация.    Преди месец общината започна дарителска кампания за спасяването на паметника на Георги Бенковски. Сумата до момента обаче е минимална и не е достатъчна, отбелязва кметът.\r\nЗа пълната реставрация и обезопасяване на разпадащите се стъпала от подхода към  паметника са нужни поне 60 хиляди лева. Дарителската сметка може да откриете в сайта на община Копривщица.", "date": "2018.10.08", "title": "Паметникът на Георги Бенковски в Копривщица се руши"}
{"url": "https://www.actualno.com/pleven/plevenchani-sa-narediha-na-opashka-za-bezplatno-izmervane-na-kryvno-news_698638.html", "text": "  Опашка за безплатно мерене на кръвно, на мазнините в организма и на кислорода в кръвта се образува днес, 8 октомври, преди обяд пред пункт, организиран до малките фонтани в центъра на Плевен.     Само за час през него са минали над 30 души. Повечето от тях се оказали с високо кръвно.\r\nАкцията е организирана от Фондация \"Грижа за здравето\" и издателство \"Нов живот\". Тя ще продължи до петък, 12 октомври.", "date": "2018.10.08", "title": "Плевенчани са наредиха на опашка за безплатно измерване на кръвно"}
{"url": "https://www.actualno.com/showbusiness/lysna-grozna-shashma-s-plachkov-vyv-vip-brother-news_698718.html", "text": "  Актьорът Веселин Плачков трябвало по договор да напусне VIP Brotherслед 15-ия ден от престоя си. Заедно с продуцентите са измислили сценария с въображаемата му клаустрофобия, заради която реши да напусне.     Заради агресивното си поведение бе натикан в импровизирания изправителен център на VIP Brother, заедно с Валентин Кулагин и Божана. Затвореното пространство се оказа причина той да напусне, пише в. \"ШОУ\".   А истината е, че той предварително се уговорил с продуцентите да го изкарат преди финала, за да може да се прибере при жена си и новородената щерка.", "date": "2018.10.08", "title": "Лъсна грозна шашма с Плачков във VIP Brother?"}
{"url": "https://www.actualno.com/politics/evropa-iska-otgovori-za-ubijstvoto-na-viktorija-marinova-news_698670.html", "text": "  Европейската комисия очаква от българските власти оперативно разследване на убийството на българската журналистка Виктория Маринова. Това заяви говорителят на Европейската комисия Маргаритис Схинас.     \"Европейската комисия очаква оперативно разследване, което ще доведе до справедливост и ще изясни, свързано ли е това с дейността ѝ\", каза Схинас.   По-рано Арлем Дезир, председател на Организацията за сигурност и сътрудничество в Европа (ОССЕ), заяви, че е шокиран от ужасното убийство и ще следи внимателно разследването. Той призовава българските власти да открият и подведат под отговорност виновните.\r\nЕврокомисарят по правосъдието Вера Йоурова заяви, че ако е необходимо, европейските агенции могат да окажат помощ на българските власти в разследването на убийството на   Германия също призова МВР да проведат \"бързо и всеобхватно разследване\" за убийството на Маринова. Министърът на външните работи на Германия подчерта, че мотивите за убийството не са установени и не трябва да се правят спекулации.\r\nРедица медии, отразяващи убийството на Виктория Маринова, допълват, че в класацията на \"Репортери без граници\"    Кореспондентът на ВВС в Русия Стив Розенберг отбелязва в своя Twitter профил, че вече не само в Русия разследващата журналистика е опасна професия. Той припомня, че на преди 12 на 7 октомври в Москва е убита руската журналистка Анна Политковская.    Припомняме, че на 7 октомври бе съобщено, че тялото на Виктория Маринова е намерено в обрасло с растителност място под кортовете за тенис до река Дунав - на крайбрежната алея, използвана главно от любителите на джогинга. При откриването на тялото са липсвали мобилният телефон, ключовете за автомобила, очилата, както и част от дрехите. Установено е, че причина за смъртта е травма на главата в резултат на нанесени удари и задушаване. Намерена е ДНК, която е възможно да е на убиеца. Колеги на убитата журналистка потвърдиха, че тя е тренирала за участие в маратон. Междувременно министърът на вътрешните работи Младен Маринов обяви, че се работи по всички версии за убийството и .   \"Има екипи от Института по психология, които работят по линия на криминалната психология. Естествено те са присъствали на всички действия до момента с оглед да добият достатъчно информация и да направят психопрофил на лицето. Работим по версия както за случайно събитие, извършено от лице, което е с психически отклонения и силно изразен полов нагон, но не изключваме и версия за планирано действие също от такова лице или от някакъв личен мотив. Нито една версия не подценяваме, работим по всички\", коментира Маринов. По думите му тяхна задача е била да разпределят екипите, така че паралелно да се работи по всички версии с оглед да не се изпусне нещо и загуба на време.\r\n\"Едно е ясно - извършените действия са изключително брутални и изключително жестоки\", заяви пред журналисти и главният прокурор Сотир Цацаров.   „Приели сме, че не изключваме нито една от версиите. Не изключваме нито версия, свързана със случайно посегателство, нито версия, свързана с планирано посегателство“, посочи той и допълни, че е мобилизиран целият експертен капацитет на МВР. „Направен е анализ на всичко, което до момента е извършено от колегите от полицията в Русе и от окръжната прокуратура“, обясни главният прокурор.\r\n„ “, уточни Сотир Цацаров. „Нашата задача беше, от една страна, анализ на всичко направено до момента. От друга, с колегите от Русе да планираме какво предстои да се прави. От трета страна, да окажем необходимата логистична помощ с оглед осигуряване на експертизи и данни като доказателства, които следва да бъдат изискани“, каза още главният прокурор.   ", "date": "2018.10.08", "title": "Европа иска отговори за убийството на Виктория Маринова"}
{"url": "https://www.actualno.com/interest/objaviha-nositelite-na-tazgodishnata-nobelova-nagrada-za-ikonomika-news_698642.html", "text": "  Двама души си поделят  тазгодишната Нобелова награда за икономика - Уилям Нортхаус и Пол Ромер. Те са отличени за интегрирането на климатичните промени и  технологичните иновации в макроикономическите анализи, съобщи Кралската шведска академия на  науките. Според изявлението на  академията резултатите от изследванията на  учените \"значително  разширяват обхвата на икономическия анализ, като  изграждат модели, които  обясняват как пазарната икономика взаимодейства  с природата и  знанието\".      са разработили методи, които да допринесат за  разрешаване на някои от най-належащите промени на нашето време, най-вече  как да създадем дълготраен и устойчив икономически растеж.   Още прочетете в ", "date": "2018.10.08", "title": "Обявиха носителите на тазгодишната Нобелова награда за икономика"}
{"url": "https://www.actualno.com/prasspress/bylgarskite-roli-na-game-of-thrones-news_698677.html", "text": "  Световният зрител със затаен дъх чака финалния сезон на Игра на тронове. Кой кого ще набие, кой кого ще изяде, кой с кого ще се сноши и ще се окажат после роднини - такива неща вълнуват любителите на сериала. Но в България сме късметлии и гледаме поредния сезон на нашенския римейк в сериала. Нека се запознаем с главните герои и кои актьори са в техните роли.      - Правещата всякакви компромиси в името на властта е кака ви Церсей, изиграна в живия живот от правещия всякакви безполезни коалиции в името на властта премиер на родината ни. Може би още не сме стигнали до епизода, в който върви гол по улиците и киселите лелки от фейсбук са излезли и му викат “срам, срам”, вместо да го хвалят и да му пускат на стената икони и гълъби. - Брат и любовник на Церсей, баща и на децата ѝ. Пък и хубав. В България тая роля се играе от няколко човека, но ако тръгнем да ги изброяваме, Вальо Златев и Кирил Домусчиев ще се разсърдят сигурно. - Той е добре с всички власти. Пресметливо джудже, което шепне в ушите на властимащите, не носи лично отговорността и оцелява винаги, дори това да изглежда много малко вероятно. Разбира се, ролята му у нас е поверена на Волен Сидеров.   - Кралят на Севера умря, но го съживиха, за да може да спи с леля си, дето има дракони. Горе-долу толкова абсурдни са и българските медии, които са зомби, участващо в инцест в услуга на митични рептили. - Тя е подценявана заради красотата си принцеса, преминала през какво ли не. В българската ѝ роля това е Цецка Цачева, защото често такава ни е художествената интерпретация на нещата. - Напориста, отмъстителна и подценявана, Аря се изучи по чужбина и се върна да се бори със статуквото с дързост, себеотрицание и дори жестокост. За жалост ролята ѝ в нашия свят е силно овакантена.     - Момчето-пророк, което може да гледа в миналото, да предвижда бъдещето и да си върти очите наопаки е все още мистична фигура с неясна роля в сюжета на Игра на тронове. Реално неговата роля в нашия жив живот се играе от всяка трета гостенка на Гала по телевизора, която чете хороскопи или гледа на бръмбари знахари. - Яхнала дракони и чрез жестокост проповядва свобода и равенство, но се кичи с 25 титли на владетелка. Същата Корнелия Нинова, която ако можеше, щеше да обязди два МиГ-а, вместо коне на селски карнавал. - Господарят на шепота, имащ голяма агентура за събиране и разпространение на слухове. Неговата корпулентна роля у нас е очевидна, като и в сериала Пеевски не разпространява Прас-прес, защото в мрачния свят на Игра на тронове няма ямсто за смешка. - Верният съветник сър Давос, който слугува вече на новата власт е идеална роля за кой да е от дежурните анализатори по телевизора в сутрешните блокове. - Отиде в Магнаурската школа да се учи за мъдрец, но се оказа, че само чисти нужниците на болните стари мъдреци. Типичен български студент в чужбина. Има поглед като да е от Димитровград.   - Скопеният принц, чиято душевност бе скършена от Рамзи в предните сезони е всички онези партии, искащи реформа и събаряне на статуквото, направили няколко компромиса вповече и гледащи в момента как хем да са на страната на доброто, хем да се скрият в някое кьошенце. Други:  - Наталия Кобилкина - Станка Златева. - Кубрат Пулев - Иван Костов - Ванко 1 - Който е най-дразнещият участник в Биг Брадър за деня - Цветан Цветанов  Самуил Петканов,  ", "date": "2018.10.08", "title": "Българските роли на Game of Thrones"}
{"url": "https://www.actualno.com/crime/tvn-predupredi-da-ne-se-bavi-razsledvaneto-na-ubijstvoto-na-viktorija-marinova-news_698635.html", "text": "   . Това съобщиха от телевизията за , като добавиха, че в този период от време няма да дават повече официални изявления, тъй като са страна по разследването.     Припомняме, че г-жа Маринова беше част от екипа на русенската телевизия, както и част от ръководството ѝ, заедно с бившия си съпруг и де факто собственик на TVN Свилен Максимов. Тя беше известна на широката публика като водещ на две предавания - “Подиум“ и „Детектор“. Второто предаване де факто стартира на 30 септември и имаше само едно издание, посветено на разследването на \"Биволъ\", касаещо \"Джи Пи Груп\" и евентуални измами по обществени поръчки. Това предизвика спекулации, че е възможно убийството на г-жа Маринова да е станало заради предаването, но поне засега от МВР не посочват тази версия като водеща в разследването.   Трупът на Виктория Маринова беше намерен в обрасло с растителност място под кортовете за тенис до река Дунав - на крайбрежната алея, използвана главно от любителите на джогинга. При откриването на тялото са липсвали мобилният телефон, ключовете за автомобила, очилата, както и част от дрехите. Установено е, че причина за смъртта е травма на главата в резултат на нанесени удари и задушаване. Намерена е ДНК, която е възможно да е на убиеца. Колеги на убитата журналистка потвърдиха, че тя е тренирала за участие в маратон.\r\nОт TVN съобщиха за , че подготвят и ще излъчат специално предаване за Виктория Маринова. В Русе пък вече пристигнаха главният прокурор Сотир Цацаров и вътрешният министър Младен Маринов.  ", "date": "2018.10.08", "title": "TVN предупреди да не се бави разследването на убийството на Виктория Маринова"}
{"url": "https://www.actualno.com/pleven/sys-samodeen-teatralen-spektakyl-tijnejdjyri-sybirat-pari-za-operacija-na-tejko-bolen-mlad-myj-news_698632.html", "text": "  Тийнейджъри от сдружение \"ОбзорАрт\" в Плевен подготвят благотворителен самодеен театрален спектакъл. С него те се надяват да съберат средства за животоспасяваща операция на 25-годишен младеж от Павликени, който страда от рак – диагнозата му е \"хочкинов лимфом\". Заболяването вече е в трети стадий. За операция, която му дава най-добри шансове да продължи да живее, са необходими 400 000 лв. Тя може да се направи в клиника в Турция, съобщиха участници в сдружението.     Постановката ще бъде по пиесата на Стефан Цанев \"Най-чудното чудо\". Неин режисьор е Даниела Димитрова. Плановете на организаторите са спектакълът да бъде представен на плевенска сцена на 25 октомври.\r\n\"Наистина много искаме да помогнем на този млад човек. Научихме преди месец за тежкото му заболяване. Освен постановката, искаме да направим и базар, с който също да съберем пари и да му помогнем. Всеки би могъл да е на неговото място и е много трудно, когато няма кой да ти даде едно рамо. Когато правим добро, то малко или много се връща\", поясни Михаела Михайлова, ученичка в 12-ти клас на Плевенската езикова гимназия.", "date": "2018.10.08", "title": "Със самодеен театрален спектакъл тийнейджъри събират пари за операция на тежко болен млад мъж"}
{"url": "https://www.actualno.com/society/sydyt-pak-otmeni-zapechatvaneto-na-hotel-marinela-news_698668.html", "text": "        Според магистратите разпореждането на Националната агенция за приходите за предварително изпълнение на принудителната мярка е незаконосъобразно.   Дори и да е налице необходимост от защита интереса на фиска и препятстване от извършване на други нарушения, запечатването на целия хотелски комплекс и забрана на достъпа до него противоречи на административно-процесуалния кодекс, според който административният акт и неговото изпълнение не могат да засягат права и законни интереси в по-голяма степен от необходимото от целта, за която се издава самия акт, мотивира се съдия Димитрина Петрова.\r\nНационалната агенция за приходите (НАП) може да обжалва определението пред Върховния административен съд.  ", "date": "2018.10.08", "title": "Съдът пак отмени запечатването на хотел \"Маринела\""}
{"url": "https://www.actualno.com/sofia/razshirenata-zelena-zona-v-sofija-kolcheta-v-kalta-snimki-news_698665.html", "text": "        Начинът на въвеждането на , обаче е безобразен, отбелязават от организацията \"Спаси София\".   \" . От друга страна, настилките на малкото ремонтирани улици в кварталите се разбиват по най-мърлявия начин. С право, софиянци имат чувството, че една доказано безотговорна институция като Център за градска мобилност си е поставила една единствена цел - да събере парите на хората без се интересува от реалното подобрение на инфраструктурата в кварталите\", пишат те.\r\nПрипомняме, че с тазгодишното разширение на зоните, ежегодишните приходи от паркирането ще пораснат до колосалната сума от 50 млн. лв.      \"Платеното паркиране беше въведено в София, за да финансира строителството на паркинги, но за последните десет години, със събраните пари не беше построен нито един подземен или етажен паркинг\", пишат от организацията.\r\n\"Общината както в центъра, така и в кварталите, където зелените пространства, тротоарите и детските площадки са окупирани от коли. Недоумение буди фактът, че за паркирането в ЦГМ, все още отговаря Румяна Милова - част от предишното ръководство на дружеството, сменено заради съмнения за корупция\", напомнят от НПО-то.    \"Йорданка Фандъкова - ? Колко още може да продължи това безотговорно управление, което не дава нищо в замяна\", питат от \"Спаси София\".", "date": "2018.10.08", "title": "Разширената зелена зона в София - колчета в калта (СНИМКИ)"}
{"url": "https://www.actualno.com/moresport/video-pokaza-kak-makgregyr-bie-brata-na-nurmagomedov-news_698713.html", "text": "  Любопитно видео се появи в социалните мрежи. То показва как ирландският ММА-боец нанася няколко удара на брата на Хабиб Нурмагомедов. Макгрегър загуби от руснака голямата битка в събота срещу неделя, след което Нурмагомедов предизвика голямо масово сбиване в залата.     Нурмагомедов предизвика мелето, след като излезе извън октагона и скочи с юмруци срещу екипа на съперника си, откъдето дойдоха обидни думи към него.    Макгрегър също искаше да прескочи огражденията и да се сбие с отбора на съперника си. Към него се втурна братът на победителя в битката и получи няколко удара в лицето от ирландеца. Макгрегър обаче беше удържан и върнат в октагона.   ", "date": "2018.10.08", "title": "ВИДЕО показа как Макгрегър бие брата на Нурмагомедов"}
{"url": "https://www.actualno.com/crime/cacarov-vryzka-mejdu-ubijstvoto-na-marinova-i-rabotata-ne-e-vodeshtata-versija-news_698714.html", "text": "   Това каза пред журналисти главният прокурор Сотир Цацаров по повод убийството на телевизионната водеща Виктория Маринова в Русе.     Все пак той подчерта, че не се изключва нито една версия по случая.   „Напредъкът от вчера е свързан най-малко с резултатите от ДНК експертизата, както и с резултати от други експертизи. Нека на този етап бъдем пестеливи, не защото няма какво да кажем, а защото всяка непредпазливо изтървана дума ще увреди пряката работа“, каза още Сотир Цацаров, цитиран от \"Фокус\".\r\nМеждувременно се увеличават международните реакции, свързани с жестокото убийство. Темата присъства във всички големи европейски и американски медии, а много журналисти изразиха възмущението си от престъплението в социалните мрежи.   публикува в официалния си профил в Twitter: \"Няма демокрация без свободни медии. С голяма тъга научихме за убийството на българската журналистка Виктория Маринова. Мислите ни са със семейството и приятелите ѝ. Очакваме бързо и цялостно разследване и виновните да се подведат под отговорност.\"     Организацията също призова за справедливост и заклейми всеки опит журналистите да бъдат сплашвани заради работата си.          Виктория Маринова, административен директор и водеща в местната русенска телевизия TVN, Все още няма задържан за престъплението. От полицията заявиха, че работят по всички възможни версии.\r\nТъй като последното предаване на Маринова е било свързано със задържаните български и румънски журналисти (Димитър Стоянов от \"Бивол\" и Атила Биро от RISE Project Romania), разследвали разпределението на евросредства за фирмата \"Джи Пи Груп\", се появиха съмнения, че убийството може да е свързано с работата ѝ.", "date": "2018.10.08", "title": "Цацаров: Връзка между убийството на Маринова и работата ѝ не е водещата версия"}
{"url": "https://www.actualno.com/asia/sirijskite-buntovnici-sa-zavyrshili-iztegljaneto-ot-idlib-news_698712.html", "text": "  Сирийските бунтовници са завършили изтеглянето на тежко оръжие от демилитаризирана зона, договорена между Турция и Русия, в северозападната провинция Идлиб. Това предаде Anadolu Agency, цитирана от агенция \"Фокус\".     Информацията бе разпространена няколко часа, след като заместник-министърът на външните работи на Русия Сергей Вершинин обяви, че двете страни са се споразумели за границите на демилитаризираната зона в Идлиб. „Представители на турските и руските въоръжени сили се срещнаха няколко пъти след постигането на сделката\", поясни Вершишин.   Към настоящия момент не са представени други подробности. В изявление от подкрепяния от Анкара „Национален фронт за освобождение“ бе посочено единствено, че изтеглянето е започнало на 6 октомври.", "date": "2018.10.08", "title": "Сирийските бунтовници са завършили изтеглянето от Идлиб"}
{"url": "https://www.actualno.com/asia/indija-ne-se-strahuva-ot-amerikanski-sankcii-zaradi-sdelkata-za-c-400-s-rusija-news_698544.html", "text": "  Индия добре съзнава, че Съединените американски щати могат да въведат санкции срещу страната заради закупуването на руско въоръжение, но Делхи има намерение да води независима политика, заяви пред \"Ню индиан експрес\" генералът от сухопътните сили на Индия Бипин Риват.     \"Да, разбираме, че срещу нас може да има санкции, но ние водим независима политика\", подчерта Риват според БГНЕС.   В петък, 5 октомври, Русия и Индия сключиха договор за доставка на зенитноракетния комплекс С-400 \"Триумф на стойност 5,43 млрд. долара. С това Ню Делхи става третият чуждестранен купувач на С-400 след Китай и Турция.\r\nОт Вашингтон изразиха безпокойство от договора и не изключиха въвеждането на санкции, съгласно Закона за противодействие на противниците на САЩ (CAATSA).  Русия и Индия са едни от най-значимите партньори във военнотехническата сфера — повече от 70% от въоръжението и техниката на индийската армия е руско или съветско производство. Ежегодно Москва доставя на Ню Делхи техника и оръжие на стойност няколко милиарда американски долара.", "date": "2018.10.08", "title": "Индия не се страхува от американски санкции заради сделката за C-400 с Русия"}
{"url": "https://www.actualno.com/business/martin-dimitrov-danychnata-ni-politika-podsilva-sivata-ikonomika-news_698663.html", "text": "  \"Властта се чуди кои данъци да увеличава. Поредната идея е за увеличаване на максималния осигурителен доход от 2600 лева на 3000 лева. Ефектът ще бъде негативен\", Мартин Димитров, и ще доведе до следното:     \"1/ Сигурно е нарастването на сивата икономика, защото стимулите за неплащане драстично ще нараснат.\r\n2/ Ще се увеличат и способите за законно избягване плащането на осигуровки.   3/ Който започне да избягва плащането на осигуровки, ще започне да избягва плащането и на свързани данъци.  4/ Възможно е общите приходи от осигурителни вноски да намалеят вместо да се увеличат.\r\n5/ Общият ефект от всички идеи на властта за увеличаване на данъчно-осигурителната тежест ще бъде влошаване на перспективите за растеж на икономиката.\"", "date": "2018.10.08", "title": "Мартин Димитров: Данъчната ни политика подсилва сивата икономика"}
{"url": "https://www.actualno.com/crime/ekspert-kak-da-se-razkrivat-prestyplenija-kato-institutyt-po-kriminalistika-e-vyv-fakticheski-falit-news_698763.html", "text": "  \"При изминали 48 часа след извършване на убийството вероятността за разкриването на престъплението е под 50%. Това каза пред \"Фокус\" експертът по национална сигурност проф. Николай Радулов. Той уточни, че качествено разследване не може да бъде проведено без съвременна криминалистика.     „Световната статистика и информацията, която се е анализирала при подобни убийства, показва че колкото повече се отдалечава от времето на извършване, толкова разследването е по-затруднено. Ние имаме добри специалисти, но възможностите на Института по криминалистика са много занижени – не защото там няма специалисти, а защото той много отдавна е във фактически фалит.“   Проф. Николай Радулов каза още, че хората нямат доверие на органите на реда, поради лошото управление на Министерството на вътрешните работи и добави, че няма престъпление, което да не е последвано от абсурдни изказвания на отгововните институции, а това води до усещане за безсилие на властите и нарастване на престъпността.", "date": "2018.10.08", "title": "Експерт: Как да се разкриват престъпления, като институтът по криминалистика е във фактически фалит"}
{"url": "https://www.actualno.com/vraza/startira-pyrvoto-obuchenie-na-socialni-asistenti-vyv-vrachansko-news_698721.html", "text": "  15 служители от действащите служби за социални услуги във Врачанско ще се обучават от днес в Бяла Слатина.Тази първа по рода си инициатива е дело на Федерацията на социалните движения в България.  Проявата е пилотна за България и е част от усилията за трансфер на утвърдената отдавна в Германия практика  за прилагане на дуално обучение при социалните професии.     По време на обучението специалистите ще се запознаят как се прилагат основните правила за безопасна работа. Ще бъдат дискутирани още как се съблюдава Етичния кодекс на работещите в сферата на социалните дейности и спазване на етичните норми на общуване с възрастните хора и техните близки; как да бъдат разпознати  рисковите ситуации в работата на социалния асистент и прилагане на адекватни поведенчески модели. Ще бъдат разисквани още проблеми за подкрепата в процеса на взаимодействие между потребителите на социални услуги и външни лица, институции, организации; спазване на критериите и стандартите за социална работа с лица със заболявания или увреждания; оказване първа долекарска помощ в ситуации на риск за здравето и живота на потребителя. Обучението ще продължи до 10 октомври.   ", "date": "2018.10.08", "title": "Стартира първото обучение на социални асистенти във Врачанско"}
{"url": "https://www.actualno.com/society/jurnalistyt-miroslav-ivanov-upravlenieto-ubiva-news_698667.html", "text": "  \"Когато системите, по които функционира една държава не работят - превзети, изнасилени и разбити от мафията, се получава това.     Убийство. Смразяващо. Ужасяващо.\r\nПоредното.\r\nВ случая дори не е важно, че жертвата е ТВ водещ. Не е важно дали убийството е пряка реакция от работата, или не.  Важното е едно - това управление убива. Всеки ден. Всеки ден. Всеки ден\", заяви Мирослав Иванов.   \"Защото е мафиотско. Защото е некадърно. Защото не го е грижа за хората.\r\nЗащото гарантира безнаказаност.    Запомнете - всеки ден, всеки ден, всеки ден\", допълни той.", "date": "2018.10.08", "title": "Журналистът Мирослав Иванов: Управлението убива"}
{"url": "https://www.actualno.com/crime/pijan-ukrainec-s-kamion-potroshi-dve-plevenski-patrulki-i-se-blysna-v-kyshta-news_698672.html", "text": "  Пиян украинец с камион предизвика истински екшън по улиците на Плевен миналата нощ. При опита си да избяга от преследващите го полицаи чужденецът блъснал три коли, две от които са патрулки. Беглецът спрял чак, когато тежкото му возило срещнало стена на къща, съобщи Областната дирекция на МВР.     Преследването започнало минути преди полунощ. Шофьор на такси се обадил в полицията и съобщил, че товарен автомобил \"Дачия докер\" е блъснал колата му и е избягал. Катастрофата станала на плевенския булевард „Русе“. Полицаите се опитали да спрат камиона на  улица \"Ген. Л-т Атанас Стефанов\". Шофьорът на товарната кола отново не спрял и ударил два патрулни автомобила. За щастие инцидентът се разминал само с нагънати ламарини – пострадали полицаи няма.   Водачът на товарния автомобил продължил бягството си в посока улица \"Христо Бръмбаров\". При последвалото преследване на улица \"Гургулят\" нарушителят се блъснал в стена на къща. Оказало се, че зад волана на камиона седи 20-годишният украинец О.Т., а в машината пътувал негов сънародник – В.Х. /28 г./. Шофьорът е изпробван за алкохол и дрегерът отчел 2,02 промила. На останалите водачи – на таксиметровия автомобил и на двамата полицаи - пробите са отрицателни.\r\nДвамата украински граждани са задържани за срок до 24 часа. При ареста им те заявили, че няма да говорят на руски език и настояват да им бъде осигурен преводач от украински. Наложило се Областната полицейска дирекция да потърси съдействие от Украинското посолство. С постановление на прокурор О.Т. е задържан за срок до 72 часа и е приведен в следствения арест.  ", "date": "2018.10.08", "title": "Пиян украинец с камион потроши две плевенски патрулки и се блъсна в къща"}
{"url": "https://www.actualno.com/society/ministyr-angelkova-zamina-na-rabotna-vizita-v-sauditska-arabija-news_698725.html", "text": "  На работна среща в Саудитска Арабия замина министърът на туризма Николина Ангелкова. Посещението е по покана на Негово Кралско Височество Султан бин Салман бин Абдулазиз Ал Сауд – принц на кралството и председател на Комисията по туризъм и национално наследство на държавата.     По време на срещите си министър Ангелкова ще представи страната ни като атрактивна дестинация за четири сезона, която предлага висококачествен туристически продукт и конкурентни условия за реализация на инвестиционни проекти.   В столицата Рияд се предвижда да се проведат двустранни разговори на министър Ангелкова в Министерството на икономиката и националното планиране, Министерството на финансите, Саудитския публичен инвестиционен фонд.\r\nНа среща в Съвета на търговските камари на Саудитска Арабия ще бъдат обсъдени перспективите пред двустранното сътрудничество в туризма, към който арабските партньори проявяват подчертан интерес.  Преди броени дни Ангелкова заяви, че България ще работи по привличането на туристи и от по-далечни дестинации, като например Китай.   ", "date": "2018.10.08", "title": "Министър Ангелкова замина на работна визита в Саудитска Арабия"}
{"url": "https://www.actualno.com/society/decata-na-pochinalite-olimpijski-medalisti-shte-nasledjavat-premiite-im-news_698678.html", "text": "   Тази промяна в Закона за физическото възпитание и спорта, която влиза в сила от 1 януари 2019 г., беше окончателно приета на второ четене от парламента.     „Резултатът в закона за спорта е положителен. С бюджет 2019 влиза в сила член, който дава шанс децата на олимпийските шампиони да унаследяват премиите на своите Олимпийски родители. Да благодарим на невероятната д-р Даниела Дариткова, която беше нашата надежда и шанса да постигнем исканията си. Да са живи и здрави и тя, и олимпийските ни шампиони, и техните семейства. Заедно в памет на Великия Величко Чолаков! Поклон!“, написа Мария Делева в групата „Заедно за децата на шампионите“   „Конкретният повод за законодателната инициатива, която предприехме, беше внезапната смърт на двама щангисти със спечелени олимпийски медали, които оставиха невръстни деца сираци – Милен Добрев и Величко Чолаков. Единият от тях - Величко Чолаков, е мой съгражданин, чието семейство са мои пациенти. Имах и среща с инициативен комитет от фейсбук групата „Заедно за децата на шампионите“, които апелираха за помощ. Това беше поводът да предприема законодателната инициатива за промяна. Първоначално внесохме проект за промяна на Закона за физическото възпитание и спорта конкретно в тази насока. Впоследствие се оказа, че Министерството на спорта е подготвило цялостна промяна на този закон. Отново внесените предложения бяха подкрепени при второто четене на законопроекта в четвъртък и петък“, обясни д-р Дариткова.  Досега законът регламентираше отпускане на пожизнена месечна премия за олимпийските медалисти, прекратили активна състезателна дейност.   С промяната се въвежда регламент за унаследяването й – тя да се получава и от ненавършилите пълнолетие деца на олимпийските медалисти, чието право да получават премията е прекратено поради смърт.\r\n„Децата им ще могат да получават помощта до навършване на пълнолетие или до 25 години, когато са учащи се“, уточни д-р Дариткова.    Припомняме, че носителят на златен медал в щангите от олимпиадата в Атина`2004 г. Милен Добрев  бе покосен от инфаркт през 2015 г. Точно преди една година – на 20 септември, си отиде внезапно и съотборникът му Величко Чолаков – бронзов медалист от Атина`2004 г. И той от инфаркт. Двамата си отидоха от този свят на 35 години. Величко остави две малки деца, а Милен – едно.   ", "date": "2018.10.08", "title": "Децата на починалите олимпийски медалисти ще наследяват премиите им"}
{"url": "https://www.actualno.com/dobrich/s-fotokonkurs-balchik-nabira-snimki-za-kalendara-si-news_698631.html", "text": "  \"Аз обичам Балчик\" е името на фотоконкурс, иницииран от общинската администрация, съобщиха от морския град. Целта е да се съберат фотоси с изгледи от Балчик, които да бъдат публикувани на календара на общината за 2019 година.     В предизвикателството могат да се включат не само професионални фотографи, но и любители на обектива. Може да се участва с до 5 фотоса, направени през последните три години. Допуска се кадрите да бъдат обработвани, но не трябва да са колажи или да съдържат надписи, уточняват от общината.   Снимките ще се събират до 31 октомври на адрес: . По традиция календарът ще бъде представен на 20 декември заедно с изложба от най-добрите фотоси.", "date": "2018.10.08", "title": "С фотоконкурс Балчик набира снимки за календара си"}
{"url": "https://www.actualno.com/politics/bsp-e-gotova-s-vota-na-nedoverie-v-sistemata-na-zdraveopazvaneto-news_698717.html", "text": "        Преди това обаче социалистите започват извънпарламентарни консултации с всички организации в системата на здравеопазването у нас, обяви лидерът на БСП :   \"Тази седмица ще съсредоточим усилията си в тези срещи, ще изслушаме всички, ще представим нашата алтернатива на здравна реформа, ще обсъдим мотивите в трите им части - сегашно състояние на здравеопазването, предложения на ГЕРБ, предложения на БСП за алтернатива\".\r\nПо повод убийството на журналистката Виктория Маринова социалистите коментираха, че този акт се случва в европейска държава, което поставя много въпроси. Според БСП, властта мълчи и омаловажава случая. Депутатът :  \"Това като, че ли е една нова червения линия, която беше пресечена досега, български журналист не е ставал  жертва на подобно престъпление. От нас зависи дали това ще бъде прецедент, срещу който ще има достатъчно сериозна реакция - и обществена, и на властта, и на всички нас или ще се превърне като, че ли в нещо нормално подобни неща да се случват в България\".   ", "date": "2018.10.08", "title": "БСП е готова с вота на недоверие в системата на здравеопазването"}
