{"url": "https://www.actualno.com/society/novinite-naj-vajnoto-za-denja-18-avgust-news_690540.html", "text": "          Млада жена е в Сливен. Върху нея е била прилагана отречена практика за натиск върху корема. Бебето е с пареза на ръката и оток на мозъка.   Жената има червенина и подуване на ръката. По-късно получила извинение.     Действието на застраховките, сключени с фалиралата кипърска компания \"Олимпик\", вече трябва да е спряло - от полунощ. Това беше многократно повтаряно през вчерашния ден. Това заяви държавният глава на Руската федерация преди началото на срещата с канцлера на ФРГ Ангела Меркел в двореца Месеберг край Берлин. Дължината на канала ще бъде 43 километра. От двете му страни ще бъдат изградени два нови града. Това е най-мащабният проект в историята на Турция и е от стратегическо значение.   Водата в Брягово е обявена за негодна за пиене от август миналата година. От РЗИ-Пловдив съобщават, че забраната остава до повторно изследване. „Строителите правят всичко възможно да наваксат, но след известно време ще можем да преценим дали ще успеят“, коментира той. Първи заместник министър-председател ще е Александър Турчин, който ръководеше апарата на министерския съвет. Страната ще има и още един заместник-премиер – Игор Ляшенко. Кофи Ата Анан е ганайски дипломат, дългогодишен служител в администрацията на Организацията на обединените нации. Произхожда от богато ганайско семейство. На 1 януари 1997 той сменя Бутрос Бутрос-Гали като седмия генерален секретар на ООН. ", "date": "2018.08.18", "title": "Новините: Най-важното за деня, 18 август"}
{"url": "https://www.actualno.com/asia/iran-oborudva-korab-sys-syvremenna-otbranitelna-sistema-news_690517.html", "text": "  Военноморският флот (ВМФ) на Иран е оборудвал за първи път един от бойните си кораби с домашно построена съвременна отбранителна система, съобщи в събота командващият ВМФ на Иран, предава Reuters.     Корпусът на стражите на Ислямската революция по-рано този месец потвърди, че е провел военни учения в Персийския залив и посочи, че те са имали за цел да отработят „отразяването на възможни заплахи“, коментира американската агенция.   Централното командване на въоръжените сили на САЩ потвърди, че е регистрирало увеличена военноморска активност на Иран, разпростираща се в Ормузкия проток, стратегически воден път за световните петролни доставки, който Революционната гвардия заплаши да блокира, отбелязва още „Ройтерс“, като пояснява, че тези действия на Техеран са предизвикани от решението на американския президент Доналд Тръмп да извади Вашингтон от ядрената сделка, допълва агенция Фокус.\r\nКомандващият ВМФ на Иран контраадмирал Хосеин Ханзади „потвърди, че бреговите и морските изпитания на защитната система с малък обхват „Каманд“ са завършени успешно и заяви, че системата е монтирана... на военен кораб и ще бъде монтирана на втори кораб съвсем скоро“, съобщи иранската агенция Tasnim.  „Каманд“ е получила прозвището „иранската фаланга“ по името на автоматична картечница, произвеждана от американската компания Raytheon, чиито тежки куршуми разбиват идващите ракети, пише американската агенция.   Тъй като не може да внася много оръжия поради международни санкции и оръжейно ембарго, Иран е изградил голяма вътрешна оръжейна индустрия, за да постигне самодостатъчност при производството на военно оборудване и често съобщава за развитието на оръжие, което според него е сравнимо с модерните западни системи.    ", "date": "2018.08.18", "title": "Иран оборудва кораб със съвременна отбранителна система"}
{"url": "https://www.actualno.com/plovdiv/cjala-godina-v-s-brjagovo-njama-pitejna-voda-news_690512.html", "text": "  Цяла година вече жителите на първомайското село Брягово живеят със забрана да ползват водата от чешмите си за питейни нужди. Причината - опасната за здравето концентрация на естествен уран и алфа активност, предаде bTV.     Водата в Брягово е обявена за негодна за пиене от август миналата година. От РЗИ-Пловдив съобщават, че забраната остава до повторно изследване.   Никой обаче не ползва водоноската в селото, защото е далеч и водата е застояла. Част от жителите на първомайското село обаче пият вода от чешмата, въпреки рисковете за здравето им.\r\nОт басейнова дирекция вземат четири проби годишно от подземните води в района. Последната е показала отклонение от нормата.  \"Имаме отклонение по показателя \"алфа активност\". Констатирали сме едно еднократно привишение от естествен уран. Всъщност концентрацията варира между 1.5 и 2 пъти над нормата\", каза Марин Маринов,  Басейнова дирекция \"Източнобеломорски район\"- Пловдив.   Оказва се, че концентрацията на уран и алфа активността се повишават чувствително през пролетта и есента.", "date": "2018.08.18", "title": "Цяла година в с. Брягово няма питейна вода"}
{"url": "https://www.actualno.com/asia/turcija-shte-stroi-alternativa-na-bosfora-news_690527.html", "text": "  Турция води активна подготовка за изграждане на канала „Стамбул“, който ще бъде алтернатива на Босфора, съобщи президентът Реджеп Тайип Ердоган.     Дължината на канала ще бъде 43 километра. От двете му страни ще бъдат изградени два нови града. Това е най-мащабният проект в историята на Турция и е от стратегическо значение. Готови сме да го реализираме“, категоричен е Ердоган, предаде БГНЕС.   За мащабния канал, който ще свързва Черно и Мраморно море, се заговори още през 2011 година. Според Ердоган „Стамбул“ ще облекчи драстично трафика на Босфора. Строителството може да започне тази година, съобщи и турският министър на транспорта, мореплаването и съобщенията.", "date": "2018.08.18", "title": "Турция ще строи алтернатива на Босфора"}
{"url": "https://www.actualno.com/education/uchitel-vkluchvaneto-na-syvremenni-avtori-v-uchebnata-programa-po-literatura-e-polojitelen-moment-news_690472.html", "text": "  \"Вмъкването на съвременни автори в учебната програма по литература е положителен момент, който би могъл да бъде използван много удачно от учителите.\" Това каза в интервю за БГНЕС учителят по български език и литература Мариана Бакърджиева. Тя преподава в 9 Френска езикова гимназия „Алфонс дьо Ламартин“ в София и коментира утвърдената нова учебна програма за учениците в XI и XII клас по български език и по литература.     Окончателният вид на програмата бе изработен след много широко и продължително обществено обсъждане, а в образователното министерство бяха получени много писмени предложения. От април до края на юни бяха проведени 14 срещи с експерти от РУО и над 1000 учители от цялата страна и с Асоциацията на учителите по български език и литература.   Мариана Бакърджиева е сред онези преподаватели, които одобряват подреждането на текстовете хронологично в различните теми – „Родното и чуждото“, Любовта“, „Вярата и надеждата“, „Трудът и творчеството“ „Миналото и паметта“, „Обществото и властта“, „Животът и смъртта“, „Природата“ и „ Изборът и раздвоението“.\r\n„Тематичният принцип дава възможност да се подберат акценти върху няколко произведения, които да уцелват основни проблемни ядра в съответната тема и към тях да се добавят, по избор на учителя, други произведени, близки до темата. Могат да се добавят и такива, които показват развитието на проблема в различни години“, аргументира се преподавателят.  Новата учебна програма дава свободата на учителя на избира и други произведения от изучавания автор, с които биха могли да се направят различни междутекстови връзки, други автори от класическата българската литература или съвременни автори. Всичко зависи от преценката на учителя, но тя трябва да бъде съобразена с нуждите на учениците.   Въпреки новия тематичен принцип, в отделните теми хронологичният ред се запазва. „Да вземем за пример темата „Миналото и паметта“. Първият текст е „Паисий“ на Иван Вазов, вторият – „История“ на Никола Вапцаров и третият – „Ноев ковчег“ на Йордан Радичков“, обясни преподавателят.\r\nМариана Бакърджиева приема положително и включването в програмата на произведения от съвременната българска литература. „Това е една възможност учениците да разширяват своя кръгозор до степен, в която да оличностят четеното. Класическата литература в пиедестално положение и то е абсолютно заслужено, но към него е добре да се добавят и други текстове. Особено се радвам на комедията на Станислав Стратиев „Балкански синдром“, защото смятам, че подчертаването на хумористичния и сатиричния елемент може да бъде добре използвано от колегите“, смята тя.    Новите текстове за дванадесетокласниците са лирически – „Колко си хубава“ на Христо Фотев и „Посвещение“ на Петя Дубарова, които са включени в темата, посветена на любовта. В темата „Изборът и раздвоението“ учениците ще изучават „Честен кръст“ на Борис Христов.   „Промяната, която се осъществява с програмите за XI и XII клас, е голяма дотолкова, доколкото се сменя един подход с друг, но динамиката на нашето време изисква да се мисли за целенасочеността на подходите, които се използват. Доколко те изпълняват своята роля? Как да бъдат осмислени? Какво да се използва от единия в другия подход, за да се запълнят неговите празнини. Да се обгрижва преподаването в методически аспект, да се правят изследвания за ученическите постижения и да се мисли какво трябва да се промени, защото няма вечен подход“, обобщи Мариана Бакърджиева.", "date": "2018.08.18", "title": "Учител: Включването на съвременни автори в учебната програма по литература е положителен момент"}
{"url": "https://www.actualno.com/healthy/rodilka-pochina-v-slivenskata-bolnica-news_690520.html", "text": "  Здрава жена е починала при раждане в болницата в Сливен. Според близките ѝ при жената е бил използван отречен метод за родоразрешаване с натискане корема, съобщи bgonair.bg.     Жената е починала от оток на белия дроб, а бебето е родено с наранявания. То има пареза на едната ръчичка и оток на мозъка. Близките обвиняват лекарите в небрежност и настояват аутопсията на жената да се извърши в друго населено място, най-добре - София.   Това е вторият случай на смърт на родилка през последния месец. В края на юли жена почина при планирано секцио в Плевен, а бебето е в кома.\r\nСпоред документите ден по-рано починалата жена е била здрава и без кръвно.  \"Точно заради това се прави проверка, нещо се е случило и вече патоанатомите са лекарите, които ще решат какво е станало\", посочи Момчил Цветков, говорител на УМБАЛ „Д-р Георги Странски”.   Резултатите от аутопсията ще бъдат готови в едномесечен срок, а здравното министерство наложи спешна проверка по случая. В болницата влизат Районната здравна инспекция и изпълнителна агенция медицински одит.\r\nСпоред разказа на мъжа на покойната му съпруга е поставена упойка, след което е оставена в операционната зала без надзор. \"Когато са се върнали са започнали вече да я спасяват\", твърди съпругът.       ", "date": "2018.08.18", "title": "Родилка почина в сливенската болница"}
{"url": "https://www.actualno.com/sofia/krusev-objavi-koga-shte-prikluchi-remontyt-na-ul-graf-ignatiev-news_690514.html", "text": "  Ремонтът на ул. „Граф Игнатиев“ ще приключи евентуално в края на октомври. Казвам евентуално поради факта, че в началото на предния месец имаше много валежи, които до известна степен възпрепятстваха дейностите. Това каза пред журналисти зам.-кметът на София по направление транспорт Евгени Крусев на проверката на ремонтните дейности по бул. „Христофор Колумб“, предаде Агенция „Фокус“.     „Строителите правят всичко възможно да наваксат, но след известно време ще можем да преценим дали ще успеят“, коментира той.   „По ул. „Граф Игнатиев“ се работи изключително интензивно. Вече се работи по релсовия път в зоната на кръстовището на ул. „Г. Раковски“ и ул. „Граф Игнатиев“. Очакваме в началото на септември да бъде готово кръстовището“, обясни Евгени Крусев.\r\n„Поетапно ще излизат отделни подобекти. Редят се плочи по пл. „Гарибалди“ и пл. „Славейков“. Много активно започна реденето на бетонни плочи в градинката на църквата „Св. Седмочисленици“, посочи зам.-кметът. „Ул. „Солунска“, между ул. „Витоша“ и ул. „Ангел Кънчев“ вече е абсолютно свободна за движение. Правим всичко възможно ул. „Солунска“ да бъде пусната и до пл. „Славейков“, каза още Крусев.  ", "date": "2018.08.18", "title": "Крусев обяви кога ще приключи ремонтът на ул. \"Граф Игнатиев\" "}
{"url": "https://www.actualno.com/velikotarnovo/20-po-skypi-sa-dyrvata-za-ogrev-vyv-veliko-tyrnovo-news_690510.html", "text": "  С повече от 20% поскъпнаха дървата за огрев във Велико Търново. Полицията и Регионалната дирекция по горите започнаха проверки за незаконна дървесина по домовете, съобщи агенция КРОСС.     До 170 лв. за тон достигна цената на дървата за огрев в търговските бази във Велико Търново. Търсенето все още е слабо, а поскъпването е с близо 30 лв. спрямо миналата година. Увеличена е и цената на пелетите, които се продават от 250 до 390 лева за тон. При въглищата все още няма поскъпване.   Полицията и Регионалната дирекция по горите започнаха проверки за незаконни дърва за огрев по домовете. При проверки в павликенските села Димча и Върбовка бяха установени 30 кубически метра дърва без документи и контролна горска марка. В Горна Оряховица беше конфискуван камион, превозващ 6 кубически метра незаконно отсечени дърва.", "date": "2018.08.18", "title": "20% по-скъпи са дървата за огрев във Велико Търново"}
{"url": "https://www.actualno.com/crime/napadnaha-myj-s-noj-vyv-veliko-tyrnovo-news_690529.html", "text": "  Мъж е бил ранен в гърба с нож във Велико Търново, съобщиха от пресцентъра на ОД на МВР.     Инцидентът е станал на главната улица в града. Сигналът е получен около 13:30 ч. на телефон 112. На място са пристигнали екипи на полицията и на Спешна помощ. Раненият е откаран във Великотърновската болница, съобщава „Янтра ДНЕС”.   Полицейските екипи са установили самоличността на извършителя, нападнал другия мъж в гръб и след това избягал.\r\nРайонът е отцепен, извършват се огледи, извършителят се издирва.  По предварителна информация двамата са били известни на полицията. По случая е образувано досъдебно производство.   ", "date": "2018.08.18", "title": "Нападнаха мъж с нож във Велико Търново"}
{"url": "https://www.actualno.com/business/vse-poveche-mladi-semejstva-stavat-hijari-dyrjavata-nehae-news_690530.html", "text": "  \"За наша радост има все повече млади семейства, които искат да станат хижари и да управляват такива туристически обекти.\" Това каза в интервю за Агенция „Фокус“ Мирослав Дачев от Българския туристически съюз.     \"В договора изискваме те да изготвят инвестиционна програма, която включва подобряване на условията в хижите. Да се направят хубави етажни санитарни възли и бани, а ако е възможно и в помещенията“, обясни той и допълни, че критичната точка в много от хижите са покривите.   \"Това се оказа много сполучлива форма за стопанисване. Преди 5 години отдадохме хижа „Мальовица“ в Национален парк „Рила“ на едно младо семейство, което направи чудеса. Подмени всички легла и подовата настилка. Направи съвременни етажни бани и тоалетни. Денонощно се осигурява топла вода на всички туристи, а хижата е доста високо в планината\", посочи Мирослав Дачев.\r\n\"Не е лош и примерът с хижа „Добрила“ в Централен Балкан, която е на 1804 метра надморска височина. Единственият достъп до там е с високо проходими автомобили. Основният транспорт са коне и мулета, които са най-издръжливи. И там се направиха чудеса в подобряването на условията\", каза още той.  По думите му трябва да се търси изравняването на стандарта на битовите и хигиенни условия в хижите и хотелите.\r\n\"Стремежът ни е в част от хижите да запазим духа на старото хижарство, а в друга част да има осигурени удобства“, заяви той.   \"В последните няколко години виждам, че много млади хора отиват в туристическите хижи. Най-младото поколение иска по-добри условия и със основание\", коментира Мирослав Дачев.    \"Надяваме се подготвяният Закон за туризма и миналият на първо четене Закон за физическото възпитание и спорт да ни дадат възможност аргументирано да искаме средства от държавата. За да може в близките 5-10 години всички туристически обекти да бъдат приведени в условия, в които с радост да посрещаме туристите\", каза още той.\r\nХижите към Българския туристически съюз са над 250. За съжаление, в последните 10 години държавата абдикира от въпроса за тях и не оказва финансова помощ, уточни Дачев.\r\n\"Голяма част от общините с финансови средства и лични дарения подпомагат хижите\", посочи той.   \"Хижестроителството е от преди 90 и няколко години и е уникално явление за България. То е започнало със самодейност, с лично участие и доброволен труд“, обяви Мирослав Дачев.\r\n\"Хижите в България са в сравнително добро състояние. През последните 7-8 години Българският туристически съюз се опитва да намери една сравнително удобна форма за стопанисване и управление на хижите. А именно те да се отдават за период между 5 и 10 години на частни лица\", обясни той.   \"Преди време изгоря хижа „Кашана“, а преди нея и хижа „Богдан“. За „Кашана“ са необходими не по-малко от 100 хил. лева, а за възстановяването на „Богдан“ толкова няма да стигнат. Обявили сме дарителска сметка“, коментира Дачев. По думите му от УС на Българския туристически съюз са склонни да предоставят за по-дълъг период, за 15-20 години, стопанисването и управлението на хижа „Богдан“ стига този, който иска да я управлява, да вложи средства да я изгради.\r\n\"Имаме не добре стопанисвана хижа и във Витоша- „Белите брези“. Миналия месец управителният ни съвет приключи договора с управителя на тази хижа. Тя е на атрактивно и хубаво място във Витоша, „под вратите“ на столицата. Прекратихме договора и ще наемем друг стопанин\", каза още Мирослав Дачев.", "date": "2018.08.18", "title": "Все повече млади семейства стават хижари, държавата нехае"}
{"url": "https://www.actualno.com/crime/obrazuvano-e-dosydebno-proizvodstvo-za-smyrtta-na-rodilkata-v-sliven-news_690538.html", "text": "  Досъдебно производство, под надзора на Окръжна прокуратура е образувано в Сливен по случай с починала след раждане млада жена, съобщи пред Радио \"Фокус\" - Сливен говорителят на прокуратура Руси Русев.     Ренета Томова е починала след тежко раждане в сливенската болница в на 17 август. Тогава родителите ѝ са дали показания пред следовател. Детето, Мария, според роднини е в тежко състояние. То е с пареза на едната ръка и оток на главата. Раждането било направено с форцепс. От областната болница съобщиха, че в понеделник, 20 август, ще излязат с официална информация по случая.   Днес бащата на Ренета Петър Томов заяви, че ще поиска аутопсията да бъде извършена от съдебен лекар извън Сливен. Семейството ще заведе и граждански иск срещу медицинския екип, приел раждането.", "date": "2018.08.18", "title": "Образувано е досъдебно производство за смъртта на родилката в Сливен"}
{"url": "https://www.actualno.com/curious/dneven-horoskop-za-19-avgust-news_690536.html", "text": "        Очаква ви решаването на личен въпрос. Ако се заинатите, само ще загубите време, нерви, а и работата няма да бъде свършено. Надмогнете гордостта си и потърсете помощ. Запазете спокойния тон при разговор с роднини. Споровете няма да доведат до нищо добро, а възникналият конфликт може да продължи прекалено дълго.   Днес ще ви се отвори бизнес възможност по време на приятелски разговор. Отваряйте си очите на четири, ослушвайте се и внимавайте да не я пропуснете.     Денят не е много подходящ за напрягане на мозъка, така че по-добре не се захващайте с нищо сериозно. Ще ви върви в чистене и подреждане.    Днес ще трябва да покажете своята готовност да помогнете на ваш приятел. Вашата топлота и готовност да помагате ще са много важни за него. Не отказвайте по никакъв повод. Опитайте се да бъдете по-скромни, за да не предизвикате нечия завист. Нямате нужда от отрицателни емоции. Усмихвайте се повече.      Ако познавате точните хора, почти е сигурно, че денят ви ще е успешен. Не се отказвайте да търсите тези, от които имате нужда. Ако сте се скарали с някого, днес с лекота ще можете да възстановите добрите отношения с този човек. Възможно е не само да възстановите стари приятелства, но и да се сдобиете с нови.    Не се срамувайте от емоциите си. Скоро ще разберете как да си решите проблемите, като ги дефинира на разбираем език, а не ги преживявате на нивото на неясни емоции. През този ден бъдете по-предпазливи към себе си. Не предприемайте излишни рискове и не участвайте в състезания.    Това е ден, който ще премине в активно общуване. тренирайте самочувствието си. Има с какво да се гордеете. Това е ден за почивка и нищо повече. Ваша идея може да доведе до изморителна дейност, заради която да пропилеете почивния си ден.", "date": "2018.08.18", "title": "Дневен хороскоп за 19 август"}
{"url": "https://www.actualno.com/crime/myj-ot-presslujbata-na-premiera-udari-jurnalist-news_690542.html", "text": "  Мъж от пресслужбата на премиера удари журналист по време на посещението на могилата „Мал тепе“ край село Маноле, предаде репортер на Радио \"Фокус\"- Пловдив.     \"Инцидентът станал, след като министър–председателят разгледал могилата с помощта на археолога Костадин Кисьов, в присъствието на журналисти, а след това поискал да поговорят насаме. Тогава журналистите били помолени да слязат надолу и да изчакат. Любомир Методиев от пресслужбата на премиера, видимо нервен, започнал да подвиква на колегите си, като приканвал да слизат надолу. В този момент колежка от национален всекидневник, която пожелала анонимност, на шега се доближила до него и помоли да се снимат. Той, в отговор, замахнал с ръка и я ударил по китката, като обяснил, че пази личното си пространство и не позволява да бъде иронизиран. Оказало се, че в ръката си е държал диктофон, който причинил червенина и подуване на ръката на журналистката. Тя напуснала обекта разплакана.\", разказва кореспондентът на \"Фокус\".   След като приключи изявлението си, премиерът разпоредил на подчинения си лично да се извини на журналистката.\r\nПо-късно той се извини на колегата си и в личния си профил във Facebook. Любомир Методиев написа:      ", "date": "2018.08.18", "title": "Мъж от пресслужбата на премиера удари журналист"}
{"url": "https://www.actualno.com/politics/borisov-shte-pomognem-maksimalno-na-arheolozite-imame-shansa-kompleksyt-maltepe-da-e-neshto-unikalno-news_690537.html", "text": "  До септември следващата година се очаква да бъде разкрита цялата гробница Малтепе в землището на село Маноле край Пловдив, но отсега е ясно, че тя е заявка за световно археологическо събитие.     Височината на гробницата - над 20 м, е доста над обичайните могили на нашата територия, предаде кореспондентът на БГНЕС в региона.   Днес премиерът Бойко Борисов и министърът на културата Боил Банов разгледаха находките, обяснени от доц. Костадин Кисьов, директор на Регионален археологически музей- Пловдив и ръководител на разкопките. До този момент е отворена 8 м стена, в дълбочина тя продължава, около гробния мемориален комплекс е имало крепида- 450 м зид с височина два метра и половина, което говори, че тази гробница е била почитана много дълго време. До крепидата е имало ями, в които са поставяни дарове дълго време, а това е свидетелство за почит в продължителен период от време. Засега гробницата Малтепе е датирана към Трети век, което отнася хипотезата за погребания към някой от двата римски императора, загинали в наши територии. Това са така наречените военни императори, избирани от войските. Възможно е, обаче, при продължаването на разкопките датирането да се премести към II век, което вече води до тракийски владетел.\r\n\"Правителството ще помогне максимално на археолозите за разкриването на могилата Малтепе край село Маноле, каза днес премиерът Борисов. \"Имаме шанса това да е нещо уникално не само за Пловдив и за България, но и за света\". Той каза, че макар някои да смятат, че за археология се дават прекалено много пари, в момента у нас се работи по четири големи археологически проекта и това ще допринесе и за туризма, и за самочувствието ни като българи. Около гробницата се строи и център, в който ще работят студенти, ще има различни дейности, комплексът ще стане една от точките на туризма и това трябва да е готово при домакинството на Пловдив като Европейска столица на културата.  ", "date": "2018.08.18", "title": "Борисов: Ще помогнем максимално на археолозите, имаме шанса комплексът Малтепе да е нещо уникално"}
{"url": "https://www.actualno.com/europe/belarus-ima-nov-premier-news_690507.html", "text": "  Президентът на Беларус Александър Лукашенко смени ръководството на правителството на страната, съобщи агенция БЕЛТА.     За министър-председател е назначен Сергей Румас, който досега оглавяваше Банката за развитие, предаде БГНЕС.   Първи заместник министър-председател ще е Александър Турчин, който ръководеше апарата на министерския съвет. Страната ще има и още един заместник-премиер – Игор Ляшенко.", "date": "2018.08.18", "title": "Беларус има нов премиер"}
{"url": "https://www.actualno.com/analysis/zaformja-li-se-kriza-prez-2018-g-news_690460.html", "text": "  Какво общо имат турската лира, иранският риал, руската рубла, индийска рупия, аржентинското песо, чилийското песо, китайският юан и южноафриканският ранд?     Всички те стремително спадат тази година, а някои от тях се сринаха драстично само в последните седмици. Но това не е цялата история. Цялата история включва и факта, че тези страни стоят върху тиктакащата бомба на деноминираният в долари дълг. Това пише в свой анализ Джейкъб Шапиро от \"Геополитика фючърс\". \r\nИсторията започва през 1990 г., когато много страни за почнаха да акумулират големи дългове деноминирани в американски долари. Това беше ефективен начин да дадеш начален тласък на икономическата активност и докато собствената им валута е силна спрямо долара това е едно начинание почти лишено от риск. От 1990 г. до 2000 г. деноминираните в долари скочиха от 642 милиарда на 2.17 трилиона.\r\nПроблемът може би сега излиза наяве. Деноминираният в долари дълг се е раздул като балон. В последния си доклад Банката за международни споразумения деноминираният с американски долари дълг към не банкови кредитополучатели е достигнал до 11.5 трилиона долара през март 2018, което е рекорд за 55 години откакто банката следи данните. Междувременно доларът засили позициите си след рязкото глобално възстановяване след кризата през 2008 г., Тъй като валутите на някои от задлъжнелите страни отслабват спрямо долара за техните страни става все по-трудно да плащат дълговете си. Това би могло да бъде балон, който чака да се появи, особено ако въпросните страни нямат опциите или паричната политика да се защитят.      Такъв беше случаят с Турция, която е особено податлива на капризите на обезценяването на валутата. Стойността на лирата намаляваше от известно време, но се срина драматично в последната седмица. Тъй като почти 200 милиарда долара, или почти 50% от външния дълг на страната е деноминиран в американски долари. Тази ситуация прогресира още повече заради комбинацията от политическа несигурност, неортодоксална монетарна политика и най-важното увеличението на лихвените проценти в САЩ. Деноминираният в долари дълг на Турция сега е почти двойно по-голям от външните запаси на страната.\r\nНо Турция не е сама. Редица нови пазарни валути, които вече се бяха установили на пазара започнаха да намаляват с новината за смъртта на лирата. Най-очевиден бе спада на аржентинското песо, чиято стойност спрямо долара спадна с 9.5% само за седмица, както и южноафриканския ранд, който падна с 8%. Други валути също бяха засегнати – чилийското песо например падна с 3.4% през изминалата седмица докато индийската рупия удари рекордно ниски нива спрямо долара на 14-ти август.    Какво общо имат тези 13 страни включени в списъка пуснато то Банката за международни споразумения. Заедно те съставляват 62% от всички деноминирани в долари дългове държани от развиващи се икономики. Турция беше една от най-уязвимата в списъка, но други четири държави се изправят пред същите предизвикателства. Това са Аржентина, Мексико, Чили и Индонезия. Аржентинското песо вече започна да пада. Правителството обяви, че ще продаде своите резерви на стойност 500 милиона долара, за да повиши рейтинга на интерес и да спрат спада на песото.\r\nИ ето го Мексико, което с ъс своите 271 милиарда долара дълг има най-голям дял от деноминираните в долари дългове в списъка, освен Китай. Като този дълг многократно надхвърля официалните резерви. Също както при Турция и при Мексико деноминираният дълг е непропорционално голяма част от външния дълг на страната, грубо казано около 60%. (За сравнение външния дълг на Мексико съставлява 39% от БВП на страната, което значи, че влиянието на долара в икономиката е силно.) До този момент мексиканското песо е стабилно. За една година е спаднало само с 0.3% Но ако мексиканското песо започне да отслабва на фона на по-трудните от очакваното преговори за НАФТА, политическата нестабилност около новия президент и други случайности, то Мексико ще бъде в също толкова лоша ситуация, колкото е и Турция сега.   Историята е подобна и за Индонезия и Чили. От двете изглежда Индонезия е в по-добра форма с 39% дълг от БВП, като 47% от този дълг е деноминиран в долари. Но индонезия няма много резерви и в момента показва сигнали на отслабване с близо 10% спад спрямо долара за изминалата година. Дългът на Чили е около 66% от БВП на страната, като резервите и са 1/3 от целият предимно доминиран от долари дълг на страната, който е на стойност 100 милиарда долара. Освен страните, които са най-уязвими от силния долар, има и 6 други – Бразилия, Индия, Южна Кория, Малайзия, Русия и Южна Африка се изправят пред проблеми от друго естество. Например Южна Африка не е особено задлъжняла. Правителството настоява, че няма да се намесва, за да спре падането на рупия, но това е единствено, защото нямат достатъчно резерви, за да се покрие дълга. (Неговите 50.6 милиарда долара не могат да платят и 28% от външния дълг).   Още 5 други държави са в по-добра позиция, когато става въпрос за резерви. Въпреки, че те държат голяма част от деноминираният в долари дълг, те мат доста по-големи резерви. Проблемът при тези страни е големият външен дълг. Силният американски долар няма да осакати тези икономики, но може да приложи достатъчно напрежение, за да принудят парична интервенция.   Особено добре изолирани от нарастващата валутна криза са Китай и Саудитска Арабия. В последните седмици Китай беше подложена под напрежение, но до сега не е позволил на юана да падне твърде ниско. Китай притежава външен дълг от 548 милиарда долара, но това е едва 4% от БВП на страната. Освен това Китай притежава военни запаси от 3.2 трилиона долара в чужди резерви, които той може да изтегли.\r\nСаудитска Арабия също се е облагодетелствала от външни резерви, но тя със сигурност ще и се наложи да ги използва. Саудитският риал е фиксиран за дорапа. Това предлага стабилност, но си има и цена. Страната трябва да продава и купува резерви, за да се справи с фиксирания курс. Въпреки, че Саудитска Арабия има достатъчно пари, всъщност в момента има по-малко отколкото преди. Страната харчи резервите си като в последните години сумата е стигнала до 233 милиарда долара от 2014 г. Рияд в момента няма малки за решаване проблеми, но както изглежда до този момент валутната криза също.\r\nТова едва ли е изчерпателен списък. Изследваните икономики представляват само 37% от световният дълг деноминиран в долари, което означава, че там има още 7.2 трилиона долара в такъв вид дълг. Това, което започна в Турция може да се разпространи и в други страни изключени от изследването на банката. И отново Турция е необичайно податлива от нещо такова. Страната има малко спестявания и висока инфлация, но отказа да вземе решението да повиши интереса към валутата си, преди да стане твърде късно.\r\nГоляма част от политиците създали тези икономически проблеми са все още на свобода. Турската икономика ще се влоши, преди стане по-добре. По-важният въпрос е дали това може да се разпространи из други уязвими страни. Към този момент най-притеснителни са Аржентина, Мексико, Индонезия и Чили. Твърде рано е да обявим това за глобална финансова криза, но трябва да се замислим дали това, което се случва в Турция е просто турски въпрос.", "date": "2018.08.18", "title": "Заформя ли се криза през 2018 г.?"}
{"url": "https://www.actualno.com/europe/preizbraha-erdogan-za-predsedatel-na-upravljavashtata-partija-v-turcija-news_690539.html", "text": "  Турският президент Реджеп Ердоган бе преизбран на поста председател на Партията на справедливостта и развитието.     Съобщението е на Анадолската агенция, която се позовава на резултатите от гласуването на свикания в Анкара Шести конгрес на управляващата партия.   Кандидатурата на Ердоган е подкрепена от всичките 1380 делегати, съобщи БГНЕС.", "date": "2018.08.18", "title": "Преизбраха Ердоган за председател на управляващата партия в Турция"}
{"url": "https://www.actualno.com/cosmos/kitaj-puska-kosmicheska-stancija-prez-2020-godina-news_690521.html", "text": "  Китайски инженери успешно тестваха двигателната система на две лабораторни капсули от бъдещата космическа станция, предаде РИА Новости като се позовава на информация от Китайската корпорация за аерокосмически науки и техники (CASC).     Тестовете бяха проведени в западното предградие на Шанхай. Основният модул на 66-тонната станция, която се строи в момента, се очаква да бъде пуснат през 2020 година, а цялостното изграждане – до 2022 година. Инженерите са проектирали 36 двигателя за системите на станцията. Всеки от тях е предвидено да работи минимум 15 години, предаде БГНЕС.   Тестовите изпитания продължиха 2 часа, всички системи и двигатели са в щатен режим и нямат засечени аварии, отчетоха след края на тестовете от китайската корпорация.", "date": "2018.08.18", "title": "Китай пуска космическа станция през 2020 година"}
{"url": "https://www.actualno.com/europe/putin-severen-potok-2-ne-izkluchva-vyzmojnostta-za-dostavka-na-ruski-priroden-gaz-prez-ukrajna-news_690545.html", "text": "  \"Газопроводът \"Северен поток 2\" ще удовлетвори нарастващото търсене на Европа на енергийни ресурси.\" Това заяви държавният глава на Руската федерация Владимир Путин преди началото на срещата с канцлера на ФРГ Ангела Меркел в двореца Месеберг край Берлин, съобщи TACC.         \"Русия придава огромно значение на развитието на взаимноизгодното сътрудничество с Германия в политическата, икономическата и други сфери. Един от приоритетните направления е енергетиката\", подчерта още Путин.\r\nПрезидентът на Русия напомни, че \"Германия е един от крупните купувачи на руските енергийни ресурси. През 2017 г. доставихме 53,8 млрд. куб. м, който покри повече от 30% от германския пазар, при това потреблението на руски газ непрекъснато се увеличава и през тази година се увеличи с 13%\", предаде агенция Фокус.  \"Дори и след пускането в експлоатация на газопровода „Северен поток 2“ Украйна трябва да запази ролята си на държава, през чиято територия се доставя руски природен газ за страните от Европа.\", допълни от своя страна германският канцлер Ангела Меркел.   \"В контекста на Украйна ще говорим за транзита на газ. Считам, че дори след пускането на „Северен поток 2“ Украйна трябва да запази ролята си в транзита на газ за Европа. И съм много доволна, че имаме възможност да започнем преговори по този въпрос\", увери Меркел.       ", "date": "2018.08.18", "title": "Путин: \"Северен поток 2\" не изключва възможността за доставка на руски природен газ през Украйна"}
{"url": "https://www.actualno.com/asia/njama-danni-za-postradali-bylgarski-grajdani-pri-navodnenieto-v-ujna-indija-news_690468.html", "text": "  Във връзка с тежкото наводнение в Южна Индия, при което загинаха 324 души, българското посолство в Делхи информира, че засега няма данни за пострадали български граждани вследствие на природното бедствие.     От мисията ни съобщават, че е получена молба за помощ от българска гражданка, чиято дъщеря е на лечение в най-пострадалия щат, като клиниката, в която е била настанена, е наводнена и пациентите са били настанени в хотел. По-късно със сънародничката ни е установена връзка, като е съобщила, че дъждовете са намалели и смята да остане и да довърши лечението си. По нейна информация в хотела са настанени още две българки, съобщиха от МВнР.   Българското посолство в Делхи информира, че летището в гр. Кочи е затворено до 26 август, а влакове за дълги разстояния са отклонени. Спасителните операции се извършват непрекъснато от силите за сигурност и стотици хора са пренасочени към безопасни места. Телефон +0120 4807310 е обявен за 24-часова гореща линия за връзка с Индийските спасителни служби в района на наводнението.\r\nПрепоръчва се на българските граждани, пребиваващи и пътуващи за Индия, да бъдат предпазливи и да се осведомят подробно за актуалната обстановка в района, за който планират да пътуват. До преодоляването на последствията от наводненията и възстановяването на транспортните връзки мисията ни препоръчва да не се пътува за Южна Индия и особено за щата Карала. Добре е гражданите да следят местните медии, да се свържат с туристическата компания, хотел или къща за гости и да следват съветите на местните власти. Също така, при възможност, да поддържат контакт със семейството и близките си.  При нужда, българските граждани могат да се свържат с посолството на Република България в Делхи на тел.: + 91 11 26115549; +91 11 26115551; + 91 9910999498.   Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg", "date": "2018.08.18", "title": "Няма данни за пострадали български граждани при наводнението в Южна Индия"}
{"url": "https://www.actualno.com/crime/motorist-zagina-na-am-hemus-news_690470.html", "text": "  На 17.08.2018 г., в 19:22 ч. на АМ \"Хемус\", в района на кв. Повеляново край Девня е възникнало ПТП с мотоциклетист. Полицейският екип, изпратен на мястото, е констатирал, че вследствие на несъобразена скорост  мотоциклетист с \"Ямаха R6\" е излязъл вдясно извън платното за движение, където е паднал. Вледствие на ПТП-то 29-годишния водач е починал на място. Образувано е досъдебно производство, съобщиха от МВР.     Около 21:15 ч. 33-годишния мотоциклетисг е починал в болницата. По случая е води досъдебно производство.   ", "date": "2018.08.18", "title": "Моторист загина на АМ \"Хемус\""}
{"url": "https://www.actualno.com/europe/rumynskijat-premier-opravda-nasilieto-sreshtu-demonstrantite-news_690461.html", "text": "  Румънският министър-председател Виорика Дънчила изпрати писмо до ЕС, описвайки протестите в столицата от миналата седмица. В него тя описва демонстрациите като опит да се свали правителството и защитава реакцията на полицията, съобщават местни медии.     „Аз смятам, че тези опити да се свали това легитимно правителство чрез насилие може да бъде опасен прецедент за една демократична държава”, пише в писмото си Дънчила. Писмото е било написано на румънски и е било адресирано до председателят на европейската комисия Жан Клод Юнкер и до неговият заместник Франс Тимерманс. Говорителят на ЕК потвърди писмото и заяви, че своевременно ще бъде изпратен отговор, съобщи БГНЕС.   Според Дънчила \"различни политици, включително и президента Клаус Йоханис се опитва с насилие да свалят легитимното правителство в Румъния\".\r\nМиналият петък над 80 000 човека излязоха на площад „Виктория” в центъра на румънската столица, за да се включат в протест против правителството. Протестиращите бяха основно хора живеещи извън пределите на страната. Те са недоволни от данъчната система и пенсионната реформа, системата за социална помощ. Хората настояват също за развитие на икономиката, селското стопанство и предприемачеството, електронно гласуване.  Напрежението ескалира, избухна насилие. Част от демонстрантите се опитаха да пробият загражденията. Полицията използва сълзотворен газ срещу тях, за да ги разпръсне. При сблъсъците пострадаха 452 души. 70 от тях, включително 11 жандармеристи, са настанени в болница. По време на безредиците бяха задържани 33 души, започнати са 8 наказателни дела и са наложени 23 глоби на стойност 17 000 лейи /3700 евро/.   Президентът и премиерът на страната се разминаха в оценките си за протеста и реакциите на органите на реда.\r\nРумънският президент Клаус Йоханис осъди действията на жандармерията срещу антиправителствената демонстрация. А румънският премиер Виорика Дънчила категорично осъди насилието по време на антиправителствената демонстрация. Според нея то е дело на „организирани групи, които са се възползвали от гражданския протест“, но не на органите на реда.    ", "date": "2018.08.18", "title": "Румънският премиер оправда насилието срещу демонстрантите"}
{"url": "https://www.actualno.com/plovdiv/v-plovdiv-otkriha-snarjad-v-dvora-na-uchilishte-news_690516.html", "text": "  Снаряд е открит при изкопни работи в двора на училище в ж. к. „Тракия“ в Пловдив, съобщиха за Радио „Фокус“-Пловдив от пресцентъра на МВР. Сигналът е подаден в 09.08 часа.     Районът се охранява от полиция до пристигането на служители на Министерство на отбраната.    ", "date": "2018.08.18", "title": "В Пловдив откриха снаряд в двора на училище"}
{"url": "https://www.actualno.com/cars/bezpilotnite-koli-shte-prevzemat-pazara-prez-2025-g-news_690474.html", "text": "  Обемът на световните пазари на безпилотни превозни средства през 2025 г. ще достигне 84 мллрд. щатски долара. По това време автономните автомобили ще заеат около 40% от общия брой произведени леки коли, твърди в свой анализ британска компания за изследване на пазарите.     Според нейното предвиждане, през 2025 г. в цял свят ще бъдат продадени 35 млн. нови автомобили със системи за автономно придвижване. Очаква се, по това време на пазара да останат максиум три големи прозиводителя, предлагащи автоматизирани решения. Кои обаче ще бъдат те, засега не е ясно.   Експертите са на мнение, че основният фактор за развитие на безпилотните автомобили ще бъде възможността за обмен и обработка на данни в реално време. Автомобилните производители ще могат да създадат единна екосистема за транспортни средства с изкуствен интелект още през 2020 г.\r\nЗа да бъдат постигнати тези предвиждания, голяма част от държаните по света ще трябва да променят своите законодателства. Така ще се позволи изполването на безпилотни автомобили като пълноправни участници в пътното движение. Освен това, ще трябва да се развие инфраструктурата за тяхното използане, като ще се разчита най-вече на системата за глобално позициониране (GPS).  ", "date": "2018.08.18", "title": "Безпилотните коли ще превземат пазара през 2025 г."}
{"url": "https://www.actualno.com/europe/narasna-brojat-na-jertvite-ot-mosta-morandi-v-genua-news_690481.html", "text": "  Загиналите при пропадането на моста \"Моранди\" в Генуа вече са 41 души, предаде агенция АНСА. Други петима все още се водят за изчезнали.     Предишните информации бяха за 38 жертви. Вчера спасители намериха под развалините автомобил с цяло семейство.   Припомняме, че на 14 август мостът \"Моранди\" в Генуа, по който преминава скоростната магистрала А10 (европейският маршрут Е80) се срути. В момента на катастрофата на него са се намирали повече от 30 леки коли и няколко камиона.  ", "date": "2018.08.18", "title": "Нарасна броят на жертвите от моста \"Моранди\" в Генуа "}
{"url": "https://www.actualno.com/society/sedmichna-prognoza-za-vremeto-za-20-26-avgust-news_690475.html", "text": "  Новата седмица започва със захлаждане и валежи.     В над цялата страна ще има променлива облачност. Очакват се слаби превалявания. Максималните температури се запазват високи и ще достигнат 33 градуса.\r\nВъв над по-голямата част от страната ще бъде слънчево. Валеж се очакват над Ловеч, Плевен, Враца и Монтана. Температурите остават без промяна. По Черноморието се очакват максимум 29 градуса.   В над цялата страна ще бъде слънчево, валежи не се очакват. Максималните температури ще са между 23 и 34 градуса.  В времето остава без промяна. Валежи не се очакват. По Черноморието максималните температури ще достигнат 31 градуса.\r\nПрез времето ще остане топло и слънчево, без валежи. Максималните температури на места ще достигнат 34 градуса.", "date": "2018.08.18", "title": "Седмична прогноза за времето за 20-26 август"}
{"url": "https://www.actualno.com/society/klienti-na-olimpik-se-oplakvat-che-grajdanska-otgovornost-vse-oshte-im-e-aktivna-news_690477.html", "text": "  Действието на застраховките, сключени с фалиралата кипърска компания \"Олимпик\", вече трябва да е спряло - от полунощ. Това беше многократно повтаряно през вчерашния ден.     Във Facebook групата \" \" обаче клиенти на компанията се оплакват, че застраховките им \"Гражданска отговорност\" не са прекратени и прилагат скрийншотове като доказателство.\r\nПотребител с името \"Веселин Узунов\" дава пример за двата си автомобила, като и в двата случая той има по две активни застраховки \"Гражданска отговорност\".   Потребител с името \"Иван Крайнов\" също прилага доказателство, че положението и при него не е по-различно.    Във същата Facebook група има отправени въпроси и заместник-председателя на Комисията по финансов надзор (КФН) Ралица Агайн. Те са следните:\r\n1. Внасяни ли са или не гаранционните суми и къде? Кой от двата фонда ще плаща - българският или кипърският и защо? Как ще стане технически и кога?\r\n2. Полицата \"Каско\" има ли гаранция за плащане от Гаранционния фонд (ГФ) или някакъв друг такъв? Ако няма, къде по ред са тези хора в редицата при изплащане на несъстоятелността?\r\n3. Оставащата неизползвана сума по прекратените договори влиза ли в задълженията на ГФ за плащане или ще се чака несъстоятелност? И пак как ще стане технически и организационно това?\r\nВчера (17 август) , че връщането на платените премии няма да се случи веднага, а в процедурата по ликвидация на застрахователя, заедно с всички негови кредитори.   Припомняме, че досега Гаранционният фонд излезе с две съобщения по казуса. Според първото - , защото става въпрос за чужда компания, работила в България при \"правото на установяване\". Според Д обаче под \"право на  установяване\" се разбира \"правото на предприемане на дейност от  самонаето лице, както и създаването на предприятия (дружества или фирми)  в друга държава-членка при условията, предвидени от нейните закони за  собствените ѝ граждани и предприятия\" (чл. 49 във връзка с чл. 54). гласи, че \"вече е осигурена техническа възможност за сключване на нови полици от застрахователите. За да може да бъде сключена полица, периодът на покритие трябва да е от 18.08.2018 г. (събота) от 00:00 часа\".", "date": "2018.08.18", "title": "Клиенти на \"Олимпик\" се оплакват, че \"Гражданска отговорност\" все още им е активна"}
{"url": "https://www.actualno.com/society/ogromni-opashki-sa-se-obrazuvali-na-gkpp-kapykule-news_690484.html", "text": "  Огромни опашки се образуваха на граничния пункт „Капъкуле” от турска страна в съботния ден. Колоната от автомобили е 5 км, а от ТИР-ове – около 15. Трафикът е изключително интензивен, съобщи bTV.     И „Капъкуле”, и „Капитан Андреево” са препълнени с коли, работи се на пълни обороти и всички платна са отворени. Преминаването на границата през „Капитан Андреево” в посока България отнема от 6 часа до 8 часа.   Според официалната информация от властите на „Капъкуле” през пункта от Турция към България преминават 4500 коли на денонощие, а от България към Турция – 2500.\r\nПътуващите са предимно гастарбайтери, които се прибират в Западна Европа. Очакванията са и утре трафикът да е също толкова натоварен, а в понеделник да намалее.  В посока Турция движението е по-спокойно. Има опашки на „Капитан Андреево”, но преминаването е бързо.   ", "date": "2018.08.18", "title": "Огромни опашки са се образували на ГКПП \"Капъкуле\""}
{"url": "https://www.actualno.com/sofia/nad-100-dvojki-shte-skluchat-brak-dnes-v-sofija-news_690486.html", "text": "  Повече от 100 двойки ще сключат брак в столицата днес. Това е вторият бум на сватби през месеца, провокиран от специалната дата, която съчета три осмици. Подредбата на числата символизира материално благополучие.     Осмицата символизира парите и дава от всичко по много - както добро, така и лошо - обясни нумерологът Ели Маринова. Точната прогноза обаче зависи от личните числа на всеки човек, съобщи агенция КРОСС.   „Осмицата е силата, големите мащаби, всичко едро, голямо. Както един Еверест, който е огромен, който се вижда от целия свят и е за пример, бих попитала младежите - как се изкачва Еверест? Тук се изисква много отговорност, овладяност, сомоконтрол, подреждане на приоритети“.\r\nСпоред астролозите съботата не е подходяща за бракосъчетания, защото това е денят на Сатурн, на който не е препоръчително да се провеждат шумни тържества .  Петя Иванова и Георги Банов са сред младоженците, които избират 18.08. за началото на своя съвместен живот. Вярват, че семейното щастие не зависи от датата, а от взаимоотношенията между двамата съпрузи.   „Ако вие се грижите за вашите отношения, общувате и се грижите за вашата любов, така както се грижите за децата си, то тя ще цъфти, тя ще просъществува“.", "date": "2018.08.18", "title": "Над 100 двойки ще сключат брак днес в София"}
{"url": "https://www.actualno.com/europe/ukrainski-avtobus-katastrofira-v-polsha-ima-zaginali-news_690485.html", "text": "  Трима души загинаха и 18 други са ранени в катастрофа тази нощ с украински автобус в югоизточна Полша.     Около полунощ автобусът с украински туристи от град Лвов, пътуващ за Виена, не успял да вземе завой, блъснал се в предпазната бариера, излязъл от пътя и паднал от висок бряг, претъркулвайки се няколко пъти, съобщи БГНЕС.   Според агенция ПАП загинали са трима души и 18 са ранени, от които осем са в тежко състояние.\r\nСпоред полските медии няколко сериозни инцидента са станали вече на това място на пътя между градовете Санок и Пшемишъл.  ", "date": "2018.08.18", "title": "Украински автобус катастрофира в Полша, има загинали"}
{"url": "https://www.actualno.com/society/pchelari-se-sybirat-na-nacionalna-sreshta-v-beklemeto-news_690488.html", "text": "  Пчелари от цялата страна се събират в старопланинския курорт Беклемето на 54-ата национална среща Север-Юг. В същото време там се открива и 25-ият Национален събор-надпяване.     По време на пчеларската среша ще бъдат представени полезни лекции. Общински и национални сдружения на пчеларите ще дискутират проблемите в сектора.   Гостите на Беклемето ще имат възможност да си закупят пчелни продукти със сертификат за качество.\r\nНационалният събор – надпяване се провежда в два дни и има състезателен характер. И тази година ще участват десетки художествени състави и хорови колективи от цялата страна.  В село Орешак продължава традиционният панаир на занаятите, който моди началото си още от 18 век.   ", "date": "2018.08.18", "title": "Пчелари се събират на национална среща в Беклемето"}
{"url": "https://www.actualno.com/business/angelkova-otkri-drastichni-narushenija-na-njakoi-ot-plajovete-po-ujnoto-chernomorie-news_690494.html", "text": "  \"Открити са драстични нарушения на някои от плажовете по Южното Черноморие - концесиите на 10 плажа ще бъдат прекратени след края на сезона, ако не отстранят проблемите, за които са им издадени предписания.\" Това каза пред журналисти министърът на туризма Николина Ангелкова по време на проверка на плаж Слънчев бряг - Централен, предаде репортер на Агенция „Фокус“.     \"На първо място е плаж „Созопол - Буджака“. Там липсват спасители, медицинско обслужване, има допълнителна търговска площ извън схемата, която е одобрена от мен. Наложени са неустойки, дадени са предписания. Предстои последваща проверка. Ако тя покаже, че те не са отстранени, след края на сезона ще стартираме процедура за прекратяване\", обясни министър Ангелкова. По думите ѝ на плажовете „Равда-ХТИ“ и „Равда-НДК“, където също има драстични нарушения и ако проверката и там не покаже, че са отстранени, ще бъде стартирана процедура за прекратяване на концесията.   \"Такива нарушения имаме на 4 плажа на територията на община Бяла. Там също сме в хипотезата на липса на спасители и допълнителна търговска площ. За плажа на Албена беше наложена неустойка от 101 хил. лв. за липса на спасители в началото на месец юни, но там така или иначе ще бъдем в процедура на концесия, защото договорът изтича в края на годината“, каза още министърът.\r\nАнгелкова коментира, че драстични нарушения са открити и на централния плаж в Слънчев бряг. „Наложили сме неустойка от 35 хил. лв. за драстични нарушения, свързани с наличието на бетонови площадки около 6 заведения. Там сме дали предписания, защото е абсурдно да има бетонови площадки на плажа“, заяви тя и добави, че при едно от заведенията е установено и наличието на допълнителна търговска площ.  \"С помощта на ДНСК и РДНСК беше установено асфалтов паркинг на територията на плаж „Слънчев бряг-Централен“ пред хотел „Европа“, което е недопустимо\", добави министърът.   \"Този плаж също е в групата на тези, които ако не бъдат отстранени предписанията до края на този сезон, ще се стартира процедура за прекратяване на концесиите. Това не ги освобождава от плащането на неустойките, които са наложени с наши писма. Абсолютно безкомпромисни сме\", заяви Николина Ангелкова.", "date": "2018.08.18", "title": "Ангелкова откри драстични нарушения на някои от плажовете по Южното Черноморие "}
{"url": "https://www.actualno.com/interview/invazivnijat-kardiolog-d-r-nikolaj-iliev-da-tyrpish-bolka-v-syrceto-ne-e-gerojstvo-a-samoubijstvo-news_690452.html", "text": "         Казвам се Николай Илиев. Роден съм в Смолян, завърших Математическата гимназия тук, а после Медицинския университет в София. Работил съм в най добрите клиники в България.  Вие използвате много силни думи, а според мен това, което се случва, е нещо съвсем нормално и  доста отдавна трябваше да се случи.   Да. Неслучайно аз избрах точно тази специалност. Тя дава най-бързи и осезаеми резултати при правилна намеса спрямо пациента. Тя е най-акцентирана и развиваща се в целия свят, защото помага предимно на хората в зряла,  трудоспособна  възраст. Това са тези, които след нашата процедура, отново се връщат да работят пълноценно. В Америка, Европа, Япония - силно развитите държави, работникът се цени изключително много. На всеки, който има сърдечен проблем и е в активна възраст, се дава шанс по най-бързия начин да се върне отново на работа и да бъде полезен. Най-общо ги разделяме на две групи. Пациенти, които имат предхождащи, до известна степен  ясни оплаквания, свързани с тежест, болка ,  стягане в гърдите или умора при обичайни физически усилия. Тях ние наричаме пациенти със  стабилни исхемични оплаквания, а  другият тип са пациенти с остро настъпили оплаквания. Бих искал чрез Вас да отправя  апел и да обостря вниманието на гражданите, защото над 60-70% от правилно поставената диагноза е тогава, когато самият пациент  алармира навреме и адекватно за своите оплаквания. В развитите страни постоянно се правят предавания и се коментират  тези остри състояния и подчертавам - без  да се създава психоза.  Всеки, който получи новопоявила се, остра гръдна болка, която продължава повече от 10-15 минути, по най-бързия начин трябва да потърси спешна медицинска помощ. Това ще доведе до много по голяма ефективност  от процедурата и до съхраняване на сърдечния мускул и сърдечните клетки. Колкото по-навреме пациентът дойде,  толкова ползата е по-голяма. Колкото пациентът  повече стои в къщи, чака и се надява да му мине, е фатално за него.     Точно така. Ако цялата верига работи адекватно и пациентът дойде навреме, ние имаме възможност за 100%-во възстановяване. Ще ви разкажа за момичето, което извади духа от бутилката и даде началото на нашата дейност. Тя ни беше и първата пациентка преди два месеца. Младо момиче, на 29 години, което беше получило тежест в гърдите докато е на работа. Колегите й реагират  адекватно и веднага я докарват в болницата. При пристигането  при нас вече е с пълната картина на остър инфаркт на миокарда. Ние се организирахме много  бързо  и след 1 час тя беше напълно възстановена. След  две седмици на контролен преглед  при д-р Шехова (началник на Кардиологично отделение в МБАЛ – Смолян, б.а.) се  установи, че сърдечният мускул е абсолютно без никакви поражения. На по-следващия ден. И най-значимото - беше с минимално увреждане на сърцето, което я прави абсолютно пълноценен човек, който може да забременее, да роди, да работи, да бъде майка и съпруга.    Аз съм доволен и щастлив, че имам възможността да се докосна до почти всички части на България. Търпението и стоицизмът не е само родопска черта, а национална, но при нас наистина е повече подчертана.  Свързано е и с нашата народопсихология, и с историческото ни минало. Но аз бих искал да подчертая, че търпението, когато се касае за човешкото здраве, не е геройство, а истинско  самоубийство. Всеки случай е индивидуален и особен и изисква максимална концентрация, максимално отдаване. Разликата  е в  степента на увреждане на съдовете. Има пациенти, които стискат по 2-3 години, а през това време съдовете продължават да се увреждат и запушват. Вчера имахме такъв пациент - мъж под 60 години, който от 20 години е с диабет. Миналата нощ вече не беше издържал на болката и потърси помощ. Оказа се, че всички съдове на сърцето са напълно запушени. При тези обстоятелства бяхме принудени да го изпратим спешно за оперативно  лечение. Нашата методика все пак си има ограничения и затова  апелът ми е пациентите да идват навреме, за да не стигаме до критични моменти. Обикновено тези неща се случват вечер, по неясна причина, или рано сутрин. Обадиха се от болницата за критичен случай. Оказа се, че момиче на 15 години се е преобърнало с колело. За нещастие спирачката на кормилото, която е остра, се е забила в слабините и е прекъснала единия от главните кръвоносни съдове на крака.  А другата част от кормилото е размачкала другия кръвоносен съд. Практически освен огромната кръвозагуба, кракът й бе изпаднал в състояние, наречено исхемия - пълно обезкръвяване. Докарвайки я по спешност, травматологът  д-р Стаевски успява да преустанови кървенето, но кракът остава студен и трудно подвижен. След като бързо оценихме ситуацията, а бащата беше много адекватен и разумен и подкрепи спешната намеса пред възможността да я транспортират до Пловдив, което щеше да е фатално за крака. Успях да отпуша смачканата артерия и кракът възстанови мигновено  жизненост. Не съвсем в буквалния смисъл. Това е артерия, понесла сериозна травма, вследствие на която се е образувал тромб вътре в нея. От тази травма се наранява и  вътрешният  слой на артерията, който е много чувствителен. Но след като премахнахме тромба, кръвотокът  се възстанови, а и този слой има способността много бързо да се възстановява. Още на другия ден момичето беше стабилно. На втория ден след изписването бяха минали през съдова хирургия в Пловдив. Колегите им казали, че детето може да се прибере вкъщи, защото лечението дефинитивно е приключило. В болница то беше около 30  часа. Повече от 12 години се занимавам с тази дейност. Достигнал съм до състояние, в което тръгвам с абсолютна рутина. В мен няма усещане за страх и притеснение –  те само пречат, макар че винаги нещата са неизвестни. Това е предизвикателството в нашата професия. Ти тръгваш с рутинен подход и когато лекарят е натрупал опит, в главата му са повечето варианти, които очаква да открие там. Ако все пак се появи нещо изненадващо, може да създаде дискомфорт, но тук се намесват опитът и знанията, които ти позволяват да се справиш. Да, ситуацията с това момиче криеше неизвестности. Знаех, че има два варианта - или да е откъсната и другата артерия, или да е смачкана с тромб, но по-вероятно беше второто. Тръгнах съвсем  убеден в това, което трябва да направя. Може би това беше и причина бащата на момичето да ми се довери напълно. Ако шикалкавех, ако не бях убеден в това, което трябва да се направи, щеше да го долови. Родителят винаги има невероятна интуиция. Точно така се и чувствам. Това е най-важно, защото, повярвайте, нашата работа винаги е на ръба. Сърцето е най-динамичните  органи, които най-бързо тръгват и най-бързо спират. А за адреналина - аз винаги тръгвам с мисълта, че съм на ръба - максимално мобилизиран, максимално съсредоточен. И за щастие, в повечето случаи нещата са с щастлив край. Бройката не е толкова важна. Важно е това, че започвам сутрин рано и поне до късния следобед съм постоянно ангажиран. Радвам се, че съумяваме да извършим предвидените планови процедури. Поне 4 пъти в седмицата имам по 1-2 спешни случая през нощта. Може би 10 към едно. Аз искам да благодаря и на Спешната помощ, и на самите пациенти - повечето случаи не бяха закъснели много. Болшинството досега бяха преди 4-тия час, който се води  критичен за сърдечния мускул. Аз от много време имам желание да се върна при моите родители, при хората, с които съм живял. Философията на родопчани е и моя философия. Още като начинаещ лекар имах шанса да работя при проф. Чирков. Той винаги казваше, че цяла Германия е абсолютно хармонично покрита със квалифицирани специалисти. Даваше пример как в малки градчета работят изключително сериозни професори. Това ми беше останало в съзнанието. А и съвсем честно, животът в столицата е много противоречив от чисто човешка гледна точка. Като всяко начало, имаше дискусия при сформирането му. Нашата работа е изключително екипна. Аз съм човекът, който застава най-близко до пациента, но хората около мен, ако не са абсолютно перфектни, оставам висящ в нищото. Работим с три съвсем млади момичета, с невероятна амбиция. Имаме колежка, която дойде от Пловдив с огромен опит. Непрекъснато помага и ги наставлява. В момента сме в пълен синхрон. Аз не очаквах с такава скорост да сформираме толкова качествен екип. Огромната подкрепа беше от д-р Шехова и колегите кардиолози. Работил съм в много болници, но смолянската кардиология граничи наистина със съвършенство. Искам да подчертая нещо изключително важно - съотношението  пациентопоток спрямо бройката лекари, които работят  тук, е фрапиращ. В минус на лекари. Работим на ръба, но не създаваме опасност  за пациента, като работим постоянно с повече усилия, концентрация и ангажимент. Във всички други болници, в които съм бил, колегите кардиолози са били минимум два пъти повече. А пациентопотокът  тук е изключително сериозен. В целия свят сърдечно-съдовите заболявания са на първо място, в т. ч. и по смъртност. Но ние имаме много специфична географска даденост. Районът ни е много затворен. Просто хората са затруднени при предвижването. Ние сме болницата, която поема пациентите от целия регион. Със силно пресечен терен, със сериозни трудности при придвижване на пациентите и при организиране на спешни екипи. Много съм впечатлен и от работата на Бърза помощ тук. Да, позволява лечение на сърдечни и на периферни съдове. Искам да подчертая, че към периферните спадат и мозъчните заболявания. Тази техника дава такава възможност, а аз имам сериозен опит в лечението на екстракраниалните съдове - това са сънните артерии. В началото на нашата съвместна работа с проф. Петров имахме много сериозни постижения и в областта на интракраниалните съдове. Той беше един от първите лекари, започнал лечение на мозъчни аневризми. Наистина, в моята практика благодарение на възможността да работя с най-добрите специалисти, съм се докосвал до почти цялата палитра сърдечно-съдови заболявания. Тя е на едно от най-високите технологични нива в България. Ние имаме уникалния шанс да работим с абсолютно нов ангиограф. На много места доскоро сме работили с машини втора употреба, които дават занижено качество на образа. Облъчването е много по-голямо както за пациента, така и за медицинския персонал. В предишни лаборатории към обяд вследствие облъчването, на всеки леко му се доспива. Тук се чувствам свеж, все едно не работя в рентгенова среда. Машината е фантастична. Всичко е в резултат на големите усилия, които положиха и директорът на болницата д-р Даракчиев, и председателят на здравната комисия в НС  д-р Дариткова, и на д-р Шехова. Цялата общественост в града, които имат отношение към здравеопазването, са дали своя принос за това. И не мога да не спомена, че това е последният град в България, който се снабди с ангиограф. ", "date": "2018.08.18", "title": "Инвазивният кардиолог д-р Николай Илиев: Да търпиш болка в сърцето не е геройство, а самоубийство"}
{"url": "https://www.actualno.com/velikotarnovo/poroen-dyjd-prichini-navodenija-vyv-veliko-tyrnovo-gorna-orjahovica-i-regiona-news_690497.html", "text": "  Пороен дъжд, придружен от гръмотевици и силен вятър, наводни пътища и къщи във Велико Търново, Горна Оряховица и региона. На много места падна и градушка, има селища с нарушено електроснабдяване, съобщи БНР.     Интензивният валеж започна около 18 часа и продължи близо два часа. Наводнени бяха улица \"Магистрална\" и кръговото кръстовище \"Качица\", които поемат трафика от София и Варна, образуваха се големи задръствания. Силният вятър изпочупи клони, което допълнително затрудни движението заедно с извиращите вода шахти.   В Горна Оряховица пожарникари отводняват няколко къщи в квартал \"Гарата\" и отстраняват паднали дървета на пътя за село Първомайци и в село Куцина на главния път Русе – Велико Търново.\r\nВ няколко села е паднала градушка, поразена е селскостопанска продукция. Има селища с проблеми в електрозахранването.  ", "date": "2018.08.18", "title": "Пороен дъжд причини наводения във Велико Търново, Горна Оряховица и региона"}
{"url": "https://www.actualno.com/europe/pochina-kofi-anan-news_690499.html", "text": "  На 80-годишна възраст почина бившият генерален секретар на ООН Кофи Анан.     Кофи Ата Анан е ганайски дипломат, дългогодишен служител в администрацията на Организацията на обединените нации. Произхожда от богато ганайско семейство. На 1 януари 1997 той сменя Бутрос Бутрос-Гали като седмия генерален секретар на ООН.   През 2001 получава, заедно с ООН, . На 13 октомври 2006 г. Общото събрание на ООН избира единодушно Бан Ки Мун за нов генерален секретар на Обединените нации, който встъпи в длъжност от 1 януари 2007 г.\r\nПолучава магистърска степен от Масачузетския технологичен институт през 1972 г. Като студент членува в най-голямата студентска организация в света AIESEC.  На Кофи Анан се приписва тъй като той не е дал гласност на новините от Руанда за геноцида (повече от 800 000 убити) и ги е омаловажил.   ", "date": "2018.08.18", "title": "Почина Кофи Анан"}
{"url": "https://www.actualno.com/society/policija-pazi-parlamenta-zaradi-protest-poradi-falita-na-olimpik-video-news_690456.html", "text": "  Полиция и жандармерия се събраха пред Народното събрание, за да \"пазят реда\" предвид събрали се на протест хора заради фалита на застрахователна компания \"Олимпик\".         Събралите се хора - около 50-тина души, споделиха пред блогъра Иво Мирчев, че идват от Перник - с автомобилите си, всичките застраховани в \"Олимпик\". Те искат сметка от властимащите и най-вече от Бойко Борисов и Комисията по финансов надзор (КФН), защото са допуснали \"Олимпик\" да работи при такива условия. \"Как една компания развива дейност, като няма гаранция в БНБ\", питаше възмутена дама. А полицаите не коментираха дали ще вдигат спрели пред парламента коли \"за неправилно паркиране\", след като на жълтите пари се появиха два паяка.\r\nДотук във Facebook специално създадената група заради фалита на кипърската застрахователна компания се казва \"Заедно срещу ЗК \" \". \"100 души не можем да се съберем\", каза недоволен мъж. Пред камера обаче други от събралите се недоволни хора коментираха, че тяхната Facebook група, в която са се организирали, била изтрита и затова имало много малко хора.  Припомняме, че , че няма да плаща обезщетения за фалита на \"Олимпик\", защото \"съгласно Кодекса за застраховането Българският гаранционен фонд не покрива (не гарантира) дейността на застрахователи от други държави от ЕС, които извършват дейност в България при правото на установяване\". Според под \"право на установяване\" се разбира “правото на предприемане на дейност от самонаето лице, както и създаването на предприятия (дружества или фирми) в друга държава-членка при условията, предвидени от нейните закони за собствените ѝ граждани и предприятия\" (чл. 49 във връзка с чл. 54).   При сегашното положение на нещата жертвите на фалита на \"Олимпик\" може да си търсят правата само от Кипърския гаранционен фонд.\r\nПрипомняме и, че вчера (17 август) БСП поиска извънредно заседание на Народното събрание с две точки, едната от които е държавата да намери начин да обезщети ужилените от фалита на \"Олимпик\".    ", "date": "2018.08.18", "title": "Полиция пази парламента заради протест поради фалита на \"Олимпик\" (ВИДЕО)"}
{"url": "https://www.actualno.com/america/dva-dni-rabota-vse-oshte-bez-prisyda-za-bivshija-shef-na-prezidentskata-kampanija-na-trymp-news_690457.html", "text": "  Два пълни работни дни не стигнаха на съдебното жури във Федералния съд в Александрия, Вирджиния, да реши дали бившия началник на президентската кампания на Доналд Тръмп - Пол Манафорт, е виновен за данъчна и банкова измама, предаде The Independent.     Единствената реална новина от изминалото второ заседание на съдебните заседатели е, че съдия Елис сподели публично, че е получил заплахи заради процеса и се намира под охрана от щатски шерифи.   Припомняме, че обвинението твърди, че Манафорт е укрил 65 млн. долара  в банкови сметки в чужбина, които не е декларирал - в периода 2010 -  2014 година, както и че е лъгал, за да получи банкови заеми за няколко  десетки милиона долара. Ако бъде признат за виновен, Манафорт може да  получи присъда от 305 години затвор!\r\nЖурито ще продължи работа в понеделник, 20 август, от 16:30 часа българско  време. През първия ден на обсъждания съдебните заседатели поискаха  насоки от съдия Елис, който води процеса. Съдията изрично каза, че те  трябва да решат дали има съмнение, основано на причина, за да се стигне  до присъда за Манафорт, а не дали има \"основателно съмнение\" - относно  банкови сметки в Кипър, където той е получавал пари заради работата си в  подкрепа на бившия украински президент Виктор Янукович. Тънкият момент  тук е, че Манафорт може да се измъкне, тъй като бизнесът му официално е  разделен 50/50 с жена му Кейтлийн, а банковите сметки са създадени от  друг човек и тъй като Манафорт няма 51% в компанията DMP International, с  която е работил с Янукович, то не е задължително банковите сметки да са  на негово име и да отиват в данъчната му декларация - според  свидетелство на агент на ФБР. Задаването на въпроса за \"основателно съмнение\" ката експерти да коментират, че поне един от съдебните заседатели не е убеден в тезата на обвинението.  Представянето на доказателства \"за\" и \"против\" Манафорт продължи 12  дни. Пред съда бяха изложени общо 388 доказателства в подкрепа на  тезата, че началникът на кампанията на Тръмп трябва да отговаря за  данъчна и банкова измама – най-вече за скрити от американските данъчни  банкови сметки в чужбина, които Манафорт не вписва в данъчната си  декларация. Основен момент в тезата на обвинението е, че Манафорт е  измамил с 16 млн. долара Federal Savings Bank, като му е помагал  директорът на банката Стив Калк, който е искал пост в администрацията на  Доналд Тръмп, информира британският вестник The Independent.   Учудващо, самият Манафорт не свидетелства, а защитата му не покани  никакви свидетели, които да го подкрепят. Какво ново излезе по време на  процеса - научете !", "date": "2018.08.18", "title": "Два дни работа - все още без присъда за бившия шеф на президентската кампания на Тръмп"}
{"url": "https://www.actualno.com/europe/ogromno-nefteno-petno-e-zabeljazano-v-severno-more-news_690501.html", "text": "  Хеликоптер на германската полиция е забелязал 50-километрово нефтено петно в Северно море, съобщи БНР.     Разливът е описан като \"тясна\" нишка с широчина от около 300 метра, състояща се от нефтени петна, които се носят по водата.   Местоположението му е установено западно от малкия германски архипелаг Хелголанд. Ръководството на службите за реакция при спешни ситуации по море е наредило на няколко кораба да тръгнат към мястото, за да се борят с разлива. Източникът на замърсяването засега не е установен.", "date": "2018.08.18", "title": "Огромно нефтено петно е забелязано в Северно море"}
{"url": "https://www.actualno.com/america/venecuela-uvelichi-34-pyti-minimalnata-rabotna-zaplata-news_690465.html", "text": "  Венецуелският президент Николас Мадуро обяви увеличение с 34 пъти на минималната заплата, без да уточнява датата, на която ще влезе в сила тази мярка. Тя е част от програмата му за съживяване на икономиката на страната, предаде БГНЕС.     Мадуро уточни, че минималната заплата ще бъде индексирана по стойността на петрото - венецуелската криптовалута, с която правителството се опитва да заобиколи липсата на ликвидности и финансовите санкции на САЩ. Всяко петро според венецуелския президент се равнява на 60 долара на базата на цената на барел венецуелски петрол.   Определих минималната заплата и пенсиите на базата на средно петро, 1800 боливара, посочи Мадуро в изявление по радиото и телевизията на страната. Новата валута, суверенният боливар, влиза в сила в понеделник с пет нули по-малко от сегашния боливар.\r\nПо курса на сегашния боливар, минималният доход ще се увеличи от 5,2 милиона (бел.ред. по-малко от долар на черния пазар, който господства в икономиката на страната) на 180 милиона или приблизително 28 долара. Тази корекция от 3 464% е петата за годината.  Минималният доход във Венецуела, който не е достатъчен човек да си купи килограм месо, се сгромоляса заради галопиращата хиперинфлация. Според Международния валутен фонд тази година тя може да достигне 1 000 000%.   ", "date": "2018.08.18", "title": "Венецуела увеличи 34 пъти минималната работна заплата"}
{"url": "https://www.actualno.com/asia/imran-kan-e-novijat-ministyr-predsedatel-na-pakistan-news_690459.html", "text": "  Световният шампион по крикет на Пакистан Имран Кан ще положи клетва днес като министър председател на Пакистан, след като обеща нова ера на отговорност и просперитет в борбена реч пред парламента.     Кан спечели мнозинство от депутатите в петък, три седмици след изборите в страната опетнени от твърдения за военна намеса и манипулация на гласовете, съобщи БГНЕС.   Облечен с жилетка и традиционните бели шалвари, той се усмихваше и стискаше молитвената броеница докато резултатите бяха обявени.\r\nНа 25 юли изборите бяха заклеймени като „най-мръсните в Пакистан” с обвинения, че по време на кампанията военните са се опитвали да накланят везните в полза на Кан.  Армията и Кан отхвърлиха тези твърдения на опозиционните партии.   Бившият състезател по крикет, който отведе отбора на Пакистан до победа в световното през 1992 г. , не успя да постигне абсолютно мнозинство, което го принуди да потърси подкрепа от по-малки партии и независими депутати, за да формира правителство.", "date": "2018.08.18", "title": "Имран Кан е новият министър-председател на Пакистан"}
{"url": "https://www.actualno.com/sofia/poezija-muzika-i-detsko-art-atelie-v-knjajeskata-gradina-news_689983.html", "text": "  На 18 август 2018 г. Столична библиотека продължава своята кампания „Зелена библиотека“. Следващата спирка на лятната читалня ще бъде в „Княжеската градина“. Стихове ще чете поетесата Илиана Илиева, а за доброто настроение на малките и големите посетителище се грижи Боби Мирчев със своята китара.     Художникът Христо Кърджилов, ръководител на Детското арт ателие в Столична библиотека, ще рисува с децата, а доброволци от фондация „Деца на България“ ще предложат на малките читатели да участват в забавен „Светофар: книги и четене“.   Събитието ще се проведе от 10:00 до 14:00 ч.", "date": "2018.08.18", "title": "Поезия, музика и детско арт ателие в Княжеската градина"}
{"url": "https://www.actualno.com/chronicles/v-sasht-izliza-ot-pechat-romanyt-na-vladimir-nabokov-lolita-news_690121.html", "text": "  \"Лолита\" е роман от Владимир Набоков. Романът е написан на английски и публикуван за пръв път през 1955 в Париж, а след това е преведен от автора на руски и публикуван през 1958 в Ню Йорк. Творбата бързо придобива световна известност заради иновативния си стил и лоша слава заради сюжета си: разказвачът и протагонист Хумберт Хумберт започва да изпитва сексуални влечения към 12-годишната Долорес Хейз (едно от галените имена на която е „Лолита“).     След публикуването си „Лолита“ става един от най-известните и спорни примери от литературата на 20 век. Терминът „Лолита“ навлиза в масовата култура като описание на преждевременно сексуално развито младо момиче. Романът е адаптиран два пъти във филми – през 1962 от Стенли Кубрик с Джеймс Мейсън в ролята на Хумберт и Сю Лион в ролята на Лолита и през 1997 от Адриан Лайн, в ролите – Джереми Айрънс и Доминик Суейн.   Списание Time включва романа в класацията си „100 най-добри романи на английски от 1923 до 2005“.       ", "date": "2018.08.18", "title": " В САЩ излиза от печат романът на Владимир Набоков \"Лолита\""}
{"url": "https://www.actualno.com/society/vremeto-e-podhodjashto-za-razhodka-v-planinata-news_690479.html", "text": "  Добри са условията за туризъм в планините. Това съобщиха за Агенция „Фокус“ от Планинската спасителна служба (ПСС) при БЧК. Времето е ясно и тихо. Сутрешните температури са между 8 и 15 градуса. Работят 1,2 и 4 линии на лифта в Пампорово в Родопите, кабинковият лифт „Ястребец“ и Ситняковският лифт в Рила. На Витоша работят кабинковият лифт от Симеоново и Драгалевският лифт.     През изминалото денонощие няма регистрирани инциденти с туристи.   Информация за обстановката в планините може да намерите на адреса на ПСС в интернет.\r\nТелефоните на ПСС са: 02/ 9632000 и 088 1470  ", "date": "2018.08.18", "title": "Времето е подходящо за разходка в планината"}
{"url": "https://www.actualno.com/crime/nad-20-kg-heroin-sa-zadyrjani-na-kapitan-andreevo-news_690492.html", "text": "  Над 20 килограма хероин за близо два милиона лева са задържани на граничния пункт \"Капитан Андреево\". Наркотикът е открит в сак в резервната гума на полуремаркето на камион, шофиран от 45-годишен турски гражданин, съобщи БГНЕС.     Хасковската окръжна прокуратура задържа шофьора и му повдигна обвинение. Предстои да бъде внесено искане в съда за налагане на мярка за неотклонение \"задържане под стража\".   ", "date": "2018.08.18", "title": "Над 20 кг хероин са задържани на \"Капитан Андреево\""}
{"url": "https://www.actualno.com/society/prognoza-za-vremeto-18-avgust-sybota-news_690455.html", "text": "  Днес отново предимно слънчево. През деня, главно в следобедните часове ще има временни увеличения на облачността, но само на отделни места в северните и планинските райони ще превали слабо и за кратко. Ще духа слаб, в Източна България до умерен вятър от север-североизток. Максималните температури ще са предимно между 30° и 35°, в София около 29°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Христо Христов.     Атмосферното налягане ще се задържи без съществена промяна - близко до средното за месеца.   Над Черноморието ще бъде слънчево. Ще духа до умерен вятър от север-североизток. Максимални температури 29-31°. Температурата на морската вода е 27°. Вълнението на морето ще бъде 2 - 3 бала.\r\nНад планините също ще бъде предимно слънчево. В следобедните часове ще има временни увеличения на облачността, но само на отделни места ще превали краткотрайно. Ще духа умерен североизточен вятър. Максимална температура на височина 1200 метра около 24°, на 2000 метра – около 16°.  В неделя ще преобладава слънчево време с временни увеличения на облачността в следобедните часове, но само на отделни места краткотрайно ще превали. Температурите ще останат без съществена промяна. В началото на следващата седмица около и след обяд ще се развива купеста и купесто-дъждовна облачност и на повече места ще превали и прегърми. Температурите слабо ще се понижат. През периода в западната половина от страната ще духа слаб източен вятър, в източната - до умерен от изток-североизток.   ", "date": "2018.08.18", "title": "Прогноза за времето - 18 август (събота)"}
{"url": "https://www.actualno.com/moresport/gimnastichkite-ni-na-3-finala-v-minsk-video-news_690495.html", "text": "  Катрин Тасева се класира за финалите на обръч и топка, а Невяна Владинова е финалистка на обръч след изпълненията на тези два уреда от първия ден на турнира от Световната купа по художествена гимнастика в Минск (Беларус).     Катрин Тасева има сбор от 36.400 точки до момента, след като получи оценки от 17.900 на обръч и 18.500 на топка.\r\nНевяна Владинова е със сбор 34.950 точки, след като допусна грешка на топка и беше оценена със 17.100, а на обръч има 17.850 точки.\r\nВ класирането за многобоя след първия ден Катрин Тасева е на шесто място, а Владинова заема 13-а позиция.  Във временното подреждане за многобоя води Линой Ашрам (Израел) с 40.050 точки, следвана от рускинята Александра Солдатова с 39.000 точки, а трета е украинска гимнастичка Влада Николченко с 37.250 точки.   Пред Катрин Касева са още представителката на домакините от Беларус Катарина Галкина и втората гимнастичка на Израел Никол Зеликман.\r\nСветовната купа в Минск продължава днес с изпълненията на бухалки и лента, а в неделя са финалите на отделните уреди.     ", "date": "2018.08.18", "title": "Гимнастичките ни на 3 финала в Минск (ВИДЕО)"}
{"url": "https://www.actualno.com/asia/silno-zemetresenie-raztyrsi-japonija-i-guam-news_690462.html", "text": "  Земетресение с магнитуд 5,6 е регистриран в западната част на Тихия океан, съобщиха от Геологическа топографска служба на САЩ.     Според тяхната информация епицентърът е бил на 1 116 км. северно от американския остров Гуам и на 1 403 км. южно от Токио и е на дълбочина 8,3 км, допълва БГНЕС.   Към момента няма информация за щети или жертви. Не беше обявена и опасност за цунами.", "date": "2018.08.18", "title": "Силно земетресение разтърси Япония и Гуам"}
{"url": "https://www.actualno.com/celebrate/uspenie-na-sv-ivan-rilski-news_690257.html", "text": "  Най-великият светец на българска земя, преподобни Иван Рилски се родил около 876 г. в Скрино, разположено в гънките на Осоговската планина край река Струма. Бил съвременник на княз Борис, на неговия син Владимир, на цар Симеон Велики и на Симеоновия син цар Петър. От крехка детска въраст в душата на Иван започнала да се развива и крепне религиозната вяра. Благодатната светлина на християнството се разливала навред по родната земя. Започнали да строят църкви и манастири из цяла България. След въвеждането на славянската писменост в българските земи новооснованите обители станали не само огнища на религиозен живот, но книжовни и просветни средища. Чистият юноша Иван закопнял да се посвети напълно в служение на Бога и да изпълни съкровеното си желание – в някоя светла обител да се отдаде на монашески живот – на молитва и труд. След като напуснал своето родно село, Иван постъпил вероятно в близкия манастир \"Св. Димитрий\" под самия връх Руен. Тук той не само засилил своите заложби към духовно съзерцателен живот, но имал възможност да получи образование – да научи четмо и писмо и да придобие знания от свещените, богослужебните и другите религиозни книги. Св. Иван приел монашество, но не останал за дълго в манастира. Той имал влечение към уединен живот.     Преподобни Иван Рилски се подвизавал на много места, докато най-после се установил в прекрасната рилска планинска пустиня, гдето завършил земния си живот и основал манастир, който съществува вече над 1000 години. Извършил много чудеса през живота си и подир смъртта си: чудесно нахранил овчари, излекувал с молитвата си един побъркан, изцерил и изцерява от разни болести благочестиви люде, опазва манастира си чрез своята благодатна сила. Посетил го благословеният цар Петър Български, макар и да не могъл да стигне до неговото местожителство поради планинските стръмнини и урви. Преди смъртта си преподобни Иван отишъл на пълно уединение в \"горната постница\", гдето съставил своето \"завещание\". Там и починал самичък на 18 август 946 година и бил погребан в притвора на църквицата в каменна гробница, която се е запазила до нас.   Около 980 г. нетленните му мощи по негово откровение били открити и пренесени в гр. Средец (София). Това събитие изглежда съвпада с неговата канонизация. В 1183 г. унгарският крал Бела ІІІ завоювал от византийците Средец и отнесъл мощите на свети Иван в своята столица Гран (Остергом), отдето бил принуден да ги върне обратно подир четири години. От София – подир повече от 200-годишно пребиваване тук – българският цар Асен, след като освободил България от византийско робство, пренесъл мощите на св. Иван Рилски в своята столица Търново в 1195 г. А след като България била завоювана от турците, подир други 274 години пребиваване в Търново, монасите от обновения Рилски манастир пренесли св. мощи в своята обител в 1469 г., гдето те почиват и досега.\r\nПреподобният Иван Рилски е обявен за изключителен небесен покровител на българския народ и се ползва с народната благовейна почит в България.      ", "date": "2018.08.18", "title": "Успение на Св. Иван Рилски"}
