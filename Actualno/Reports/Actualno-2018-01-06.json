{"url": "https://www.actualno.com/football/oficialno-koutinio-e-igrach-na-barselona-news_652946.html", "text": "  Трансферът на годината е факт! е играч на Барселона! Звездата на Ливърпул официлано премина на \"Камп Ноу\", като преди броени минути в официалния профил на каталунците се появи видео, с което те приветстват бразилската звезда.  След като през лятото каталунците на няколко пъти опитаха да вземат Малкия Магьосник на мърсисайдци, в крайна сметка те успяха да го привлекат през зимния трансферен прозорец. Сумата около трансфера все още не е потвърдена, но испанските медии твърдят, че става въпрос за около 160 милиона евро.  ", "date": "2018.01.06", "title": "ОФИЦИАЛНО: Коутиньо е играч на Барселона"}
{"url": "https://www.actualno.com/asia/v-sauditska-arabija-vdigat-zaplatite-i-stipendiite-news_652904.html", "text": "     Повечето работещи саудитски араби са на държавна работа и, както и гражданите на други петролни монархии в Персийския залив, отдавна се ползват от щедра социална система.\r\nСлед катастрофата на петролния пазар през 2014 г. Саудитска Арабия, както и съседните Обединени арабски емирства, обявиха пет процента данък върху добавената стойност за повечето стоки и услуги, който влезе в сила в началото на тази година. В ход, който има за цел да \"смекчи влиянието на икономическите реформи върху саудитските домакинства\", кралят издаде указ в петък, с който се нарежда увеличаване на доходите на военния персонал и държавните служители с 1000 риала (222 евро). Стипендиите на студентите са увеличени с 10%.  Дълго време страните в богатия на петрол Персийски залив бяха без данъци както за богати, така и за работещите там пришълци от чужбина. Но данъци бяха въведени след сериозния спад на цените на черното злато, което доведе до нарастване на бюджетните дефицити.\r\nСаудитска Арабия също така засили усилията си за насърчаване на заетостта на собствените си граждани.\r\nБезработицата сред саудитците на възраст 15-24 години миналата година беше 32,6%, сочат данни на Международната организация на труда.   Саудитска Арабия отчете икономически спад през 2017 г. за първи път от осем години поради тежките мерки за строги икономии.\r\nБюджетът за идната година предвижда рекордни разходи за кралството, което е мярка, имаща за цел да върне икономиката към положителен растеж.\r\nСъгласно кралското постановление от петък военните, които служат на границата с Йемен, където Саудитска Арабия е съюзник на правителството във война срещу шиитските бунтовници, ще получат премии от 5 000 риала ( 1 108 евро).\r\nСъщо така държавата покрива до 850 00 риала (18 839 евро) данък на всеки гражданин при покупката на първо жилище.  ", "date": "2018.01.06", "title": "В Саудитска Арабия вдигат заплатите и стипендиите"}
{"url": "https://www.actualno.com/america/trymp-ne-sym-umen-a-sym-genij-news_652924.html", "text": "     В социалната мрежа Twitter Тръмп написа, че е през целия си живот е бил психически стабилен и много умен. \"От успешен бизнесмен, станах телевизионна звезда, а после президент на Съединените щати. Това, според мен, се смята не просто за умно, а за гениално. Освен това съм стабилен гений!\" подчертава Тръмп.   По-рано американският държавен секретар Рекс Тилърсън също защити психичното здраве Тръмп като заяви, че никога не се е съмнавял в умственото здраве на президента, а просто той не е типичен държавен глава.\r\nВ книгата си Майкъл Улф твърди, че служители на Белия дом възприемат държавния глава като дете, което не слуша никого и търси моментално одобрение за действията си.    ", "date": "2018.01.06", "title": "Тръмп: Не съм умен, а съм гений"}
{"url": "https://www.actualno.com/asia/13-dushi-pochinaha-zaradi-silnite-snegovaleji-v-iztochen-kitaj-news_652864.html", "text": "     Както обявиха от метеорологичните служби в страната, това са най-силните снежни бури за последните десет години. Заради тях пострадаха повече от 1 млн. човека, а икономическите последици се оценяват на най-малко 1,26 млрд. юани (или 190 млн. долара). През последните три дни в съседните провинции Хънан, Хубей, Хунан, Дзянсу и Шаанши снеговалежите и градушките също нанесоха значителни щети. В четвъртък Централната метеорологична служба на Китай дори увеличи нивото на опасност от жълто до оранжево поради лошото време в редица централни и източни провинции на страната.", "date": "2018.01.06", "title": "13 души починаха заради силните снеговалежи в Източен Китай"}
{"url": "https://www.actualno.com/curious/dneven-horoskop-za-7-januari-news_652884.html", "text": "     Каквото и да се случи днес ще е по много. Затова насочете усилията към това действията ви да са единствено за положителни каузи.  Очаквате отговор, който може да се забави. Не си разваляйте деня като се фокусирате само върху това. Прекарайте времето си в разходки.   Може да се почувствате объркани, но не позволявайте на това състояние да ви обземе. Заловете се за първата дейност, която ви дойде на ум. Дисциплината, която някой днес ще се опита да ви наложи няма да предизвика положителни чувства у вас. Просто избягайте, имате право на почивка.   От прекалено много варианти за прекарване на деня може да пропилеете цялото време и да се остане и минутка за вас. За това започнете с удоволствията. Денят ще ви подсети за забравено обещание, което сте дали. Започнете да го изпълнявате, колкото се може по-скоро. Нерешителността понякога е полезна. Това важи и за днес. Бездействието може да ви спаси от това да допуснете грешка. Време е за нещо ново в живота ви. Днес ще имате време да проучите всички възможности за дейността, която сте избрали. Само не се отказвайте.  В този ден ще срещнете стара любов. Забравете за горчилката. Дължите уважение заради вашите собствени предишни чувства. Денят ще ви припомни приятни моменти. Всичко е било за времето си, не се отдавайте на излишни съжаления.  Денят ще ви даде повече от колкото очаквате. Това е намек да гледате по-оптимистично на живота. Използвайте всяка минутка днес, за да се радвате на свободното време и слънцето. Нямате нужда от материалното, за да се чувствате щастливи.  ", "date": "2018.01.06", "title": "Дневен хороскоп за 7 януари"}
{"url": "https://www.actualno.com/balkani/zaev-za-imeto-njamam-namerenie-nito-da-prodavam-neshto-nito-da-kupuvam-news_652905.html", "text": "   Това заяви македонският премиер в интервю за МКД.мк.  Той допълни, че никой не е поискал от него промяна на имената на улиците или на летището, но ако някой постави такова искане, той е готов да разговаря.\r\nПо отношение на оптимизма си за евроатлантическия път на Македония премиерът заяви, че има ясни и строги критерии\t„и ако няма реален напредък, няма да можем да заблудим партньорите си от ЕС, които трябва да видят успешна реформа“.  По спора з Гърция за името на Македония премиерът преценява, че засега успешно е реализирана първата фаза, „при която посредникът Матю Нимиц седна на една маса с преговарящите от двете страни, за да се провери че двете страни са готови по същина да навлязат в решаването на проблема“. Той допълни, че все още не е дошло времето да се разговаря за предложения [за името], но очаква честите срещи да доведат до решаване на проблема.\r\nЗаев е на мнение, че преговорния процес по въпроса „не е купуване на време или отлагане“, а че времето до края на първата половина на годината трябва да бъде използвано за намиране на решение.  Що се отнася до „довеждането на Европа“ в Македония Заев има предвид пълно навлизане на европейските ценности в страната, които гражданите да прилагат, все едно ѝ Македония е член на ЕС. На въпрос, че много македонци са на мнение, че става ли дума за името, „Заев ще го продаде...“, премиерът отговаря: „Доказал съм патриотичния си принос към държавата,. Всичко, което имам, е в Македония, всичко, което съм учил, е любовта към моя народ и родина. Напълно съм наясно, че родолюбието е перспективата на държавата. .. Така че нямам намерение нито да продавам, нито да купувам нещо.“\r\nПремиерът е категоричен, че по въпроса за името трябва да има референдум.  Попитан на какви компромиси е готова Македония, Заев отговори: „До там, докъдето ползата ще бъде със знак плюс за Македония и докъдето Гърция ще отиде на компромис. И двете страни трябва да направят отстъпки и по този начин да създадат ползи, за да се видят накрая като партньори под европейското знаме“.", "date": "2018.01.06", "title": "Заев за името: Нямам намерение нито да продавам нещо, нито да купувам"}
{"url": "https://www.actualno.com/america/shefyt-na-ans-majkyl-rodjyrs-vyznamerjava-da-podade-ostavka-news_652880.html", "text": "  Ръководителят на едно от най-значимите разузнавателни ведомства в САЩ - Агенцията за национална сигурност планира да подаде оставката си през пролетта. Според сведенията на в. „Вашингтон поуст“ адмирал Майкъл Роджърс дори вече е уведомил подчинените си за намеренията си.  Очаква се новият шеф на АНС да бъде назначен от президента Доналд Тръмп още този месец. Кандидатурата обаче ще трябва да мине одобрението и на американския Сенат. Адмирал Роджърс е на този пост от 2014 година, когато беше назначен от предшественика на Тръмп – Барак Обама. По-рано той ръководеше още разузнавателни операции на Тихоокеанския флот, както и Киберкомандването на американската армия. АНС, чието седалище се намира във Форт Мийд, Мериленд,  е най-голямата държавна агенция за събиране на разузнавателна информация по отношение на персонала и бюджета . Тя се занимава с подслушването и анализирането не само на телефонни разговори, но и на имейли.\r\nПрипомняме, че само преди няколко месеца стана ясно, че АНС шпионира над 100 000 чуждестранни граждани извън САЩ, като следенето се води в рамките на т.нар. секция 702 от Закона за прослушванията в интерес на външното разузнаване. (FISA). Тя позволява „на разузнаването да осъществява наблюдение върху отделни чуждестранни граждани извън пределите на САЩ за получаване на разузнавателни данни, включително които се използват за борба срещу международния тероризъм и киберзаплахите“.     ", "date": "2018.01.06", "title": "Шефът на АНС Майкъл Роджърс възнамерява да подаде оставка"}
{"url": "https://www.actualno.com/starazagora/stara-zagora-s-nova-sistema-za-upravlenie-na-gradskija-transport-news_652909.html", "text": "     Системата за управление на градския транспорт включва въвеждане на видеонаблюдение на основните кръстовища в града с интелигентна система за превенция на задръстванията и подмяна на светофарни секции. Въвеждането на автоматизираната система за таксуване ще улесни гражданите и ще предотврати пътуванията гратис, а използването на смарт билетите ще насърчи интеграцията между различните видове транспорт, предава Националното радио. Реализацията на целия проект е по договор за модернизация и развитие на устойчив градски транспорт в Стара Загора. Срокът за изпълнение е 36 месеца, а общата му стойност близо 15 милиона лева. Той включва още реконструкцията на надлеза на булевард \"Патриарх Евтимий\" над жп линията и рехабилитация на ремонтното хале на тролейбусното депо.      ", "date": "2018.01.06", "title": "Стара Загора с нова система за управление на градския транспорт"}
{"url": "https://www.actualno.com/asenovgrad/pochina-momcheto-padnalo-ot-skala-po-pytja-za-asenovata-krepost-news_652923.html", "text": "   Лекарите не успяха да се преборят с множеството травми по тялото и главата, които момчето е получило, вследствие на падането.  13-годишният Васко Хаджимарков е ученик в асеновградското ОУ \"Ангел Кънчев\". По думи на очевидци, секунди след падането детето е било контактно. Починало е от раните си в пловдивската университетска болница. По непотвърдена информация, заедно с Васко са били още три деца. Обстоятелствата около трагедията в Асеновград все още се изясняват.", "date": "2018.01.06", "title": "Почина момчето, паднало от скала по пътя за Асеновата крепост"}
{"url": "https://www.actualno.com/kustendil/protestirashti-ot-selo-djerman-blokiraha-glavnija-pyt-e-79-news_652910.html", "text": "     Протестиращите, организирани от сдружението \"Бъдеще за Джерман\", блокираха за 15 минути главния път Е-79. От 5 години джерманци протестират срещу проекта за депо върху 220 декара в месността \"Спротива\" край селото, където ще карат отпадъците си 6 общини от Кюстендилска област - Кюстендил, Дупница, Бобов дол, Сапарева баня, Невестино и Трекляно. Местните хора считат, че избраният терен е неподходящ, една част от него е и обработваема земеделска земя. За да получат божията помощ, джерманци издигнали параклис \"Св.Константин и св.Елена\" на мястото, където трябва до юни тази година да започне изграждането на първата клетка от депото. По решение на общоселско събрание всеки месец ще има протести в Джерман, първият от които е днес, а вторият - през февруари. \r\nСлед като извърши ритуала с Богоявленския кръст, към протестиращите се присъедини и отец Кирил. При блокирането на пътя полиция охраняваше участъкът от около 200 метра. До сериозно задръстване не се стигна.     ", "date": "2018.01.06", "title": "Протестиращи от село Джерман блокираха главния път Е-79"}
{"url": "https://www.actualno.com/america/na-19-januari-sasht-shte-predstavjat-novata-si-voenna-strategija-news_652861.html", "text": "     \"Там (в публикацията - бел.авт) ще бъдат включени фрагменти от по-дълбоко засекретената стратегия, както и една още по-кратка нейна форма\", съобщи Матис. Това ще бъде втората национална стратегия след представената през декември от Тръмп стратегия за сигурност. От Пентагона отбелязаха, че след това ще бъдат представени пред общността още два отделни рамкови документа, свързани с ядрените сили и противоракетната отбрана.", "date": "2018.01.06", "title": "На 19 януари САЩ ще представят новата си военна стратегия"}
{"url": "https://www.actualno.com/america/tilyrsyn-njama-namerenie-da-napuska-posta-si-tazi-godina-news_652862.html", "text": "     В интервю за телевизия \"Си Ен Ен\" Тилърсън коментира, че администрацията на президента е имала \"изключително успешна\" година през 2017 и изрази надежда, че предстоящите политически решения на президента ще направят 2018 още по-успешна година от предходната. Запитан за своите лични планове, Тилърсън заяви: \"Имам намерение да остана тук цялата година\". Припомняме, че на 4 октомври телевизия Ен Би Си съобщи, че три месеца преди това ръководителят на Държавния департамент на САЩ е нарекъл президента \"идиот\" и е заплашил с оставка заради несъгласие с него по редица вътрешнополитически въпрос. Тилърсън по-късно отрече тази информация, а Тръмп призова Ен Би Си да се извинят за пускането на фалшиви новини. Телевизионният канал обаче отказа да направи това, настоявайки че информацията им е вярна. Коментирайки тази ситуация по-късно в интервю за списание \"Форбс\", Тръмп предложи да се сравнят резултатите от неговия IQ тест с този на Тилърсън, като отбеляза, че резултатът предварително е известен и че най-вероятно ще бъде в негова полза. През следващите месеци несъгласието между двамата продължи да назрява. Пред Си Ен Ен в петък обаче Тилърсън бе категоричен, че президентът никога не е давал индикация, че възнамерява да го свали от поста.\r\nМедията не пропусна да отправи на Тилърсън и въпроси, свързани и с издаването на скандалната книга за първата година на Тръмп като държавен глава. В нея приближени на Тръмп коментират, че той често се държи като малко дете, което повдигна наново въпроса в американското общество доколко годен е милиардерът за подобна длъжност.   \"Никога не съм се съмнявал в психическата му годност. Нямам причина да се съмнявам в нея\", категоричен бе Тилърсън, но призна, че му е отнело много време да се научи как да разговаря с Тръмп.\r\n\"Трябваше да прекарам наистина много време в това да разбера как най-добре да комуникирам с него, така че да служа на необходимостта му от информацията. Едно от нещата, които трябваше да науча е какъв точно подход да приложа. Той не прилича на типичните президенти от миналото, мисля, че всички знаем това\", изтъкна още министърът.  ", "date": "2018.01.06", "title": "Тилърсън няма намерение да напуска поста си тази година"}
{"url": "https://www.actualno.com/asia/rusija-sasht-podrivat-avtoriteta-na-syveta-za-sigurnost-na-oon-news_652898.html", "text": "     Повод за изказването беше свиканото по искане на САЩ заседание на Съвета за сигурност заради антиправителствените протести в Иран. \"Днес, за съжаление, за пореден път сме свидетели как САЩ злоупотребяват със Съвета за сигурност. Защо САЩ, постоянен член на Съвета и един от авторите на Хартата на ООН, подкопава авторитета на Съвета за сигурност на ООН като основен орган, отговорен за запазването на международния мир и сигурност? За всички ни днес е очевадно, че избраната тема не отговаря на установените прерогативи на Съвета за сигурност\", коментира Небензя. Дипломатът изрази увереност, че истинската причина за свикване на събранието на Иран всъщност се крие в \"завоалиран опит да се използва настоящия момент, за да се продължи подкопаването Съвместния всеобхватен план за действие, свързан с иранската ядрена програма\".", "date": "2018.01.06", "title": "Русия: САЩ подриват авторитета на Съвета за сигурност на ООН"}
{"url": "https://www.actualno.com/scene/4-jeni-s-iskove-sreshtu-rejisiora-pol-hagis-za-iznasilvane-news_652887.html", "text": "     Според сведенията злоупотребите на 64-годишния режисьор с обвиняемите са били извършени в периода 1996-2015 година. Една от потърпевшите жени е завела иска си още миналата година, като в него тя твърди, че преди 20 години Хагис я е изнасилил. Тогава тя е била на 28 години и е работила на снимачната площадка на едно от телевизионните шоута, продуцирани от него. В даден момент сценаристът я помолил да отиде с него в офиса му, където я е насилил сексуално против волята й. Самият канадец отрича обвиненията по свой адрес. По негови думи една от „жертвите му“ дори цели да го изнудва и че вече се е свързала с него с искане за 9 млн. долара.\r\nХагис е двукратен носител на „Оскар“ за продуциране и сценария за филма \"Сблъсъци\" от 2004 г. Той също участва в написването на сценариите за филми като \"Момиче за милион долара\", \"Казино Роял\", „Спектър на утехата“ и \"Писма от Иво Джима\".     ", "date": "2018.01.06", "title": "4 жени с искове срещу режисьора Пол Хагис за изнасилване"}
{"url": "https://www.actualno.com/europe/papa-francisk-prizova-vjarvashtite-da-ne-prevryshtat-parite-i-karierata-v-smisyl-na-jivota-si-news_652943.html", "text": "  В проповед за Богоявление папа Франциск посъветва вярващите да не превръщат гонитбата на кариера, пари или успех в смисъл на целия си живот, предаде Асошиейтед прес. Папата заяви, че хората често се справят, като имат само здраве, малко пари и малко развлечения. Той призова вярващите да помагат на бедните и да дават, без да очакват нищо в замяна.  На Богоявление много християнски църкви отбелязват тримата влъхви, които последвали пътеводната звезда, за да открият детето Исус. Франциск призова християните да се запитат: \"Коя звезда сме избрали да следваме през живота си\": Някои звезди може да са ярки, но не сочат пътя. Така е с успехите, парите, кариерата, почестите и удоволствията, когато те се превърнат в смисъл на живота ни, подчерта папата, предупреждавайки, че подобен път не води до мир и радост. Добрите християни не трябва да стоят, чакайки нещата да се случат, а трябва да правят добро, без да им е поискано, заяви на Богоявленската литургия папа Франциск, цитиран от ДПА:\r\nИсус позволи да бъде намерен от тези, които го търсеха, но за да го намерим, трябва да станем и да тръгнем - не да седим, а да поемаме рискове; не да стоим, а да потеглим на път.   Ако искаме да открием Исус, трябва да преодолеем страха си от поемане на рискове, самодоволството си и мързеливия отказ да поискаме повече от живота\", добави папата. Той произнесе проповедта си по време на служба в базиликата \"Св. Петър\", на която присъстваха кардинали, епископи и други членове на духовенството. Той подкани събралите се да бъдат безкористни: Да правите добро, без да отчитате цената, дори без да е поискано, дори когато не печелите нищо, дори когато е неприятно: това иска Бог.", "date": "2018.01.06", "title": "Папа Франциск призова вярващите да не превръщат парите и кариерата в смисъл на живота си"}
{"url": "https://www.actualno.com/society/emil-koshlukov-stava-vodesht-po-bnt-news_652944.html", "text": "     “Още от деня“ е обзорно публицистично предаване на БНТ, което се излъчва всеки ден от 18.30 часа. Радева отива в Нова телевизия, където ще води сутрешния блок заедно с Виктор Николаев. Припомняме, че  миналата година СЕМ избра Константин Каменаров за шеф на БНТ в конкуренцията на Кошлуков.", "date": "2018.01.06", "title": "Емил Кошлуков става водещ по БНТ"}
{"url": "https://www.actualno.com/society/novinite-naj-vajnoto-za-denja-6-januari-news_652940.html", "text": "        Православната църква празнува днес Богоявление - Йордановден, който е третият по значимост християнски празник през годината. Той е един от дванайсетте Господски и Богородични празници, известен с имената Кръщение Господне, Богоявление или Йордановден.   И тази година на Богоявление (Йордановден) Калофер се събуди под звука на тъпани и гайди. Днес, по традиция, мъжете на града играят хоро в ледените води на р. Тунджа. С тържествен водосвет патриарх Неофит освети бойните знамена и знамената-светини на армията.   Има индикации, че издирваният за шесторното убийство в Нови Искър Росен Ангелов е бил в Чуждестранния легион. Това заяви в интервю за bTV военният министър Красимир Каракачанов. Евелин Банев – Брендо е новият собственик на столичния хотел „Рила”. Сградата е построена през 1962 г. за функциите на Централния комитет на Българската комунистическа партия, вече е с нов собственик. Опитът за преврат в Турция не целеше свалянето на Реджеп Ердоган от власт, а неговото убийство. Този коментар направи премиерът Бойко Борисов в интервю за Анадолската агенция в навечерието на тържественото откриване на църквата „Свети Стефан” в Истанбул. Големият християнски празник Йордановден в Асенoвград бе белязан от нелеп инцидент с дете. 13-годишен ученик от града падна направо на Бачковския път от участъка, водещ към Асеновата крепост. По-късно стана ясно, че .  Първоначалният източен блок беше редицата страни, които пресичаха през Студената война Европа през средата - от Полша до България - които преживяха четири десетилетия наложено от Съветите комунистическо управление.    Администрацията на американския президент Доналд Тръмп е поискала от Конгреса да отдели 18 млрд. долара за финансираното на началния етап от изграждането на стена по границата на Мексико. Бризбън беше щастливо място за Григор Димитров през 2017 година, но не толкова през 2018 година. Този път световният номер 3 загуби на полуфинал, след като в третия си трисетов мач в тазгодишния турнир допусна обрат срещу австралийския номер едно Ник Кирьос - 6:3, 1:6, 4:6.   ", "date": "2018.01.06", "title": "Новините: Най-важното за деня, 6 януари"}
{"url": "https://www.actualno.com/analysis/brexit-ne-e-naj-golemijat-problem-na-evropa-news_652868.html", "text": "  Първоначалният източен блок беше редицата страни, които пресичаха през Студената война Европа през средата - от Полша до България - които преживяха четири десетилетия наложено от Съветите комунистическо управление.  Недолюбваните етикети \"Източния блок\" и \"Източна Европа\" бяха безспорно отхвърлени, когато нежните революции от 1989 г. преминаха през региона, отстранявайки лоялните към Москва режими и проправяйки път за свободни избори и многопартийна демокрация.\r\nКомунистическите сателити в Европа - и скоро след това балтийските и северните югославски републики възвърнаха своята идентичност като централноевропейци - гордо заявявайки суверенитета си и връщайки се към националистическите и демократични традиции от 1945 г. Окончателното потвърждение за завръщането им в европейското семейство: тяхното празнично влизане в Европейския съюз през 2000-те.\r\nНо днес са видими контурите на един нов източен блок: , които, иронично в светлината на историята, имат тенденция да подражават не на либералните западни демокрации на Франция и Германия, а на по-нелибералната, авторитарна Русия на Владимир Путин. За разлика от Обединеното кралство, те не искат да напуснат ЕС, а по-скоро да го преосмислят по свой образ.  В знак за близостта на Будапеща и Варшава новият полски премиер Матеуш Моравецки избра да посети унгарската столица.\r\nМоравецки и неговият унгарски колега Виктор Орбан потвърдиха отхвърлянето на имиграцията от страна на своите държави и отказа им да бъдат маргинализирани в рамките на ЕС. \"Искаме да имаме силен глас, тъй като тези страни (в Централна Европа) имат визия за бъдещето на Европа\", каза Орбан, който се очаква да бъде преизбран без проблеми през април. Но тази визия за бъдещето на Европа, макар и водена от националните популистки лидери в Полша и Унгария, не се ограничава до териториите на стария източен блок: , докато много от полиберално мислещи от посткомунистическите държави я отхвърлят.  Крайнодесните ксенофобски партии в Европа имат фенове на континента, които представляват средно 16% от избраните депутати в националните парламенти и 15% в Европарламента, според анализ на 22 европейски държави, направен от „Блумбърг“.\r\nТези гласоподаватели с радост биха избрали свой собствен Виктор Орбан или фигура като изпечения консервативен идеолог на Полша Ярослав Качински от управляващата партия \"Право и справедливост\". , гледайки ги като бастиони на едно общоевропейско движение: национален популизъм на власт, точно където тя и нейните връстници искат да бъдат.\r\nНезависимо от различията, има много връзки, които свързват обитателите на новия източен блок: деспотична държавна сигурност, отхвърляне на миграцията и бежанците, ислямофобия, привързаност към големите армии и укрепени граници, намеса в работата на независимите съдилища и медии и приятелски настроения към съмишленици автократи на власт в Русия, но и в Турция, Израел и Съединените щати. Сходството между тях се изразява в тяхната представа за Европа на националните държави, което е плашеща, регресивна визия за бъдещето на ЕС и на Европа като цяло.\r\nНационалните популисти вече не искат да напуснат ЕС – както направи Великобритания и за което говорят от години такива като австрийската Партия на свободата – а по-скоро сега искат да превземат съюза и да преправят европейската конфедерация според националистическите ценности .\r\nЕвропа на народите е хлабав сбор от християнски европейски страни, които се определят като крепост срещу исляма, от една страна, и неолиберализма в американски стил, от друга. Сблъсъкът на цивилизациите за тях е и хляб, и масло: една трескава екзистенциална битка, която ще определи съдбата на Европа. Неговото ядро е в Mitteleuropa, твърди Орбан, който се гордее, че Централна Европа е \"зона без мигранти\".\r\nВ тази Европа националните правителства ще провеждат суверенни национални курсове, необременени от диктата на Брюксел или Берлин. Една от малкото му отстъпки в извън национален план - зоната за свободна търговия – според тях ще функционира без интеграция. Основната концепция на тази традиционалистична Европа е самата нация, разбирана като расово чиста група, която има специални права и свята съдба, вкоренена в генеалогията, историята и територията. Това е фундаментално различно схващане за правата от това в сегашния ЕС: а именно националните права, а не правата на човека,\r\nА националните права, както показва историята, излизат извън границите, например в съседни страни, смятани за владение по право на тази нация. и от Сърбия на части от Хърватия и Босна и Херцеговина в началото на 90-те години на миналия век.\r\nВойната е продукт на такива националисти от старата школа - но само в името на тяхното племе, а не на афганистанци или кюрди. Поради тази причина тази Европа на народите нямаше да оцелее дълго – ако въобще някога това се е случвало - както не го направиха и нейните предшественици като междувоенна Европа .\r\nНовият Източен блок вече има лидери в Орбан и Качински, които артикулират силно Европа на народите и отказват да им позволят на ЕС да ги спре да създават нелиберални демокрации в сърцето на Европа. Орбан, обзет от силите лидер, пренаписва законите и преконфигурира съдилищата, за да гарантира, че неговата партия Фидес ще остане на власт за години напред; неговата атака срещу свободните медии и държавната политика на ксенофобия са предназначени да служат в една и съща цел: управление на Фидес за идните години. Качински е католически фундаменталист, чиято визия за духовна Полша - възможно, твърди той, само при управлението на партията \"Право и справедливост\" - налага действията си Очертанията на новия Източен блок се изразиха по-добре преди Коледа, когато ЕС започна процедура за санкциониране на манипулирането на съдилищата от полското правителство – безпрецедентно действие в историята на ЕС.\r\nНеочаквана и показателна беше бързата реакция на двамата основни съюзници на Варшава - Унгария и Чехия - които скочиха в защита на Полша, като очертават конфликтните линии за 2018 г.\r\nМоментът може да бъде решаващ. Европейската комисия, изпълнителната власт на ЕС, обвини полското правителство, че подкопава основните ценности на демократичните държави. През последните две години, заявиха от комисията, администрацията на Право и справедливост е приела 13 закона, които отварят съдилищата за политическа намеса от страна на изпълнителната власт.\r\nНо Варшава не отстъпи и една педя, настоявайки, че е готова за сблъсък. Всъщност водачеството на Право и справедливост намалява от години.\r\nНито дясно-популистките правителства на Източния блок, нито техните поддръжници в радикалните националистически партии в Европа са достатъчно мощни, за да вдъхнат живот на Европа на народите. Но те се движат нагоре и засягат механизмите на ЕС, като хвърляйки гаечен ключ в неговите работещи части, като възразяват енергично срещу европейската интеграция по въпросите, вариращи от миграцията до енергетиката - където имат съюзници извън собствените си редици.\r\nС обявяването на официална процедура срещу Полша ЕС затвори 2017 със зловеща нотка. Ако разединяването на Съюза го направи неспособен да предприеме основните реформи, които планира за 2018 г., реалността на една Европа на народите ще стане по-ясна по един или друг начин.   ", "date": "2018.01.06", "title": "Brexit не е най-големият проблем на Европа"}
{"url": "https://www.actualno.com/europe/britanski-deputati-v-ep-prizovaha-mej-da-ostane-v-obshtija-evropejski-pazar-news_652902.html", "text": "      Междупартийната група заяви, че с напускането му Великобритания ще стане по-бедна, а на гласоподавателите трябва да бъде даден шанс да преосмислят Brexit. Тереза Мей бе призована да промени курса и да търси пълно членство в общия европейски пазар и митнически съюз от междупартийната група, която включва и трима депутати от Консервативната партия. В писмо депутатите излагат предизвикателствата не само към премиера, но и към лидера на лейбъристите за вземане на правилните решения. „Най-добрият начин за осигуряване на британския просперитет е да останем близо до Европа, в общия пазар и митническия съюз, и да осигурим сделка, която запазва позициите ни“, се казва в писмото.\r\nДепутатите в Брюксел освен това изтъкват, че напускането на ЕС означава отказване от мястото на върха на Европа, което ще направи Великобритания по-скоро „изпълнител, а не определящ правилата на играта“.   Те нарекоха „печална ирония на съдбата“ факта, че Великобритания помогна много за създаването и оформянето на общия пазар, след което поредица от правителства не успяха да изложат добре аргументите си за използване на изгодите от това.    ", "date": "2018.01.06", "title": "Британски депутати в ЕП призоваха Мей да остане в общия европейски пазар"}
{"url": "https://www.actualno.com/society/15-bydeshti-diplomati-shte-rabotjat-za-uspeshnoto-bylgarsko-predsedatelstvo-na-es-news_652901.html", "text": "     Те преминаха успешно всички етапи на обявения през октомври миналата година общ конкурс за назначаване на 15 държавни служители на длъжност „стажант-аташе”, съобщиха от МВнР. „Основният ми стимул за работата в министерството е възможността да работя с млади и добре подготвени специалисти в сферата на международните отношения”, казва Илия Начев, който е един от отличниците. В рамките на следващите шест месеца кандидат-дипломатите ще бъдат активно ангажирани с работа по събитията от програмата на Българското председателство, за които Министерството на външните работи е отговорно. Така стажант-аташетата ще имат възможността да придобият ценни познания и опит в областта на външната политика в един исторически за страната ни момент.\r\n„Много е интересно да се работи за българската дипломация в период, в който България е под светлината на прожекторите като страната-членка на ЕС, която поема Председателството”, споделя стажант-аташето Николай Николов.   За неговата колега Яна Атанасова много ценна е възможността да общува с различни хора, различни култури и да бъде част от формулирането на външнополитическите приоритети на България.\r\nЗа да стигнат до тук, всички те преминаха успешно през трите етапа на конкурса за млади дипломати – подбор по документи, писмен изпит и устно събеседване с комисия. 15-те стажант-аташета са разпределени в дирекциите „Държавен протокол”, „Международно право и право на ЕС”, „Политики и институции на ЕС”, „ООН и сътрудничество за развитие”, „Права на човека”, „Политика за сигурност”, „Обща външна политика и политика на сигурност на ЕС”, „Югоизточна Европа”, „Близък Изток и Африка”, „Източна Европа и Централна Азия” и „Двустранно европейско сътрудничество”.  ", "date": "2018.01.06", "title": "15 бъдещи дипломати ще работят за успешното Българско председателство на ЕС"}
{"url": "https://www.actualno.com/america/sasht-zamraziha-pomoshtite-v-razmer-na-125-mln-dolara-otredeni-za-palestinski-bejanci-news_652906.html", "text": "   Това съобщи в петък информационният портал „Аксиос“, позовавайки се на дипломатически източници.  Както отбелязва сайтът, средствата представляват една трета от годишното дарение от САЩ за агенцията на ООН и трябваше да бъдат предоставени до 1 януари. Те обаче са били замразени, тъй като правителството на САЩ все още не е взело решение относно предоставянето на помощ на палестинската власт. Новината идва на фона на изказването този вторник на президента Доналд Тръмп, който предложи да се бъде спряно оказването на финансова помощ на Палестина заради нежеланието й да води мирни преговори с Израел. От Държавния департамент обаче заявиха, че предложението все още се разглежда и че финансовите средства не са за постоянно замразени.\r\n„Историята (на \"Аксиос\") е подвеждаща. Само защото (от БАПОР) очакваха първата сума и не я получиха в срок, не означава, че плащанията са спрени или завинаги отменени. Разговорите са в ход, като до средата на януари ще бъде взето окончателно решение“, издаде за „Ройтерс“ източник от ведомството.     ", "date": "2018.01.06", "title": "САЩ замразиха помощите в размер на 125 млн. долара, отредени за палестински бежанци"}
{"url": "https://www.actualno.com/society/s-kampanijata-njama-da-me-haknat-evropredsedatelstvoto-veche-zapochna-za-bylgarskite-deca-news_652915.html", "text": "   Това каза министърът на българското председателство на Съвета на ЕС 2018 г. Лиляна Павлова по време на днешното така наречено детско откриване на председателството почти седмица преди същинския официален старт на 11 януари, цитирана от Агенция \"Фокус\".  На събитието беше обявено началото на национална кампания \"Нама да ме хакнат\". \"Думите са излишни. Децата са нашият заряд, нашият капитал, нашето бъдеще, нашата гордост и всички ние вярваме, че през тези прекрасни млади деца, даваме най-добрия и най-истинския старт на българското председателство. ЕС, България като част от ЕС и неговото бъдеще е за тези деца\", заяви Павлова в тържествения си поздрав към децата. \"Ако не сте вие с вашите умения и таланти, ние не можем да постигнем нищо\", каза им тя. Стартът на кампанията \"Няма да ме хакнат\" беше обявен от еврокомисаря Мария Габриел. Целта на кампанията е да покаже на младите хора колко важно е да имаме навици да се пазим в интернет, поясни тя. \"80% от кибератаките се дължат на човешка грешка, невнимание, непознаване на част от нещата, случващи се в интернет\", коментира Габриел. \r\nКампанията ще продължи шест месеца по време на цялото българско председателство. \"Думичката \"сигурност\" е ключова, защото новите технологии носят невероятни възможности, но те могат и да са свързани с опасности, особено сред младите хора. Затова е важно те да знаят какво означава да не те хакнат\", поясни Габриел. \"Без доверието на гражданите в новите технологии в цифровата среда, ние не бихме могли да постигнем резултатите, които сме си набелязали\", допълни тя.   \"Днес 80 млн. европейци никога не са си служили с интернет, а 169 млн. европейци нямат основни цифрови умения. Трябва българското председателство, държавите-членки, младите хора да направим решителни крачки в тази посока\", коментира още Мария Габриел и прогнозира, че съвсем скоро - след 2020 г. - за над 90% от работните места ще се искат основни цифрови умения. По думите й новите технологии дават невероятни възможности, но основното нещо остава човекът и \"най-важният въпрос е да се запази човешкото лице на цифровизацията\".\r\nБългарският еврокомисар обеща по време на българското председателство да се поставят ключовите теми, свързани с електронните комуникации.  ", "date": "2018.01.06", "title": "С кампанията \"Няма да ме хакнат\" европредседателството вече започна за българските деца"}
{"url": "https://www.actualno.com/society/jordanovden-denjat-na-myjkoto-horo-v-kalofer-news_652885.html", "text": "     Сутринта всичко започна в 7 ч. от къщата на кмета. От там с тъпани и гайди стотици мъже преминаха през града до брега на реката и навлязоха в ледените води. Поради липсата на сняг тази година, беше осигурен изкуствен сняг. В града на Ботев мъжкото хоро е традиция, която се спазва от поколения. Всяка година на 6 януари, независимо колко е студено, мъжете влизат във водите, пеят песента „Залюбила е Василка“ и играят, а попът хвърля кръста в реката. Вярва се, че ако китката здравец в ръцете му замръзне, годината ще е плодородна и щастлива. Тук няма значение кой ще хване кръста, защото той веднага се дава на най-младия участник в хорото. Тази година това беше момченце на няколко месеца.\r\nВъзрастните калоферци разказват, че като излезеш от водата, се чувстваш нов човек. И никой не се разболява.   Ритуалът кандидатства за списъка с нематериалните богатства на ЮНЕСКО, затова тази година, наред с многото туристи, в Калофер има и етнолози от организацията.", "date": "2018.01.06", "title": "Йордановден – денят на мъжкото хоро в Калофер"}
{"url": "https://www.actualno.com/politics/ms-prie-novi-razcheti-za-modernizacija-na-armijata-news_652871.html", "text": "  Нови разчети за модернизация на армията е приел Министерският съвет на закрито заседание през седмицата.  Според плановете още тази година могат да бъдат заделени 271 хиляди лева за модулен патрулен кораб и за купуването на нов изтребител. Плановете на правителството са поддръжката на старите МИГ-ове 29 да бъде до 2020 година, като за трите години ще бъдат давани по 26 хиляди лева. Придобиването на нов тип боен самолет и придобиването на многофункционален патрулен кораб трябва да приключи през 2023 година. Още тази година могат да бъдат дадени 100 хиляди лева за придобиване и поддръжка на основна бойна техника за изграждане на батальонните групи, е записано още в таблицата. Парите, които правителството е одобрило най-много за придобиване на боен самолет, са предвидени през 2020 и 2021 година, съответно - 260 и 240 хиляди лева.\r\nТези параметри трябва да минат и през парламента, който да ги одобри. Според националният план за повишаване на разходите за отбрана, правителството трябва да отделя по 1 милиард и 400 милиона лева на година, за да може да изпълни ангажимента към НАТО да се отделят близо два процента от БВП за отбрана.     ", "date": "2018.01.06", "title": "МС прие нови разчети за модернизация на армията"}
{"url": "https://www.actualno.com/society/izdirvanijat-ot-interpol-brendo-e-kupil-hotel-rila-ot-vasil-bojkov-news_652877.html", "text": "     По информация на в. „Капитал” досегашният собственик Васил Божков го е продал на в Италия и Румъния Брендо, който е издирван от Интерпол. Сделката е договорена през лятото. Тогава в управляващото дружество „Хотел Рила” влиза като прокурист представител на купувача. Собствеността на 10-етажната сграда, чиято разгъната застроена площ е 15 000 кв.м е в друга компания – „Имо Рила”, която малко преди продажбата я апортира в новосъздаденото \"Рила пропърти транс\". Именно 100% от него придобива купувачът \"Рила център\" за 9.8 млн. евро. Това е малко под платените година по-рано от Божков 10.2 млн. евро.  Сделката е извършена чрез кредит в размер на 10 млн. евро взет от БАКБ, сочи справка в Имотния регистър.   Изданието проследява връзката с Банев чрез фирмата купувач „Рила център” ЕООД, собствеността в която от 2017 г. се поделя между 36-годишната модна дизайнерка Яна Хадам, която има 15% и неясна собственост на останалите 85%.", "date": "2018.01.06", "title": "Издирваният от Интерпол Брендо е купил хотел \"Рила\" от Васил Божков"}
{"url": "https://www.actualno.com/america/novijat-predsedatel-na-venecuelskoto-narodno-sybranie-prizova-za-obedinenie-news_652857.html", "text": "   Това мнение изрази в петък новият председател на парламента в страната Омар Барбоса.  \"Във всички сблъсъци, например случилите се във Венецуела, първата жертва винаги е истината. Трябва да разберем, че и двете страни имат своите силни и слаби страни и че за да успеят тези преговори, нито една от тях не трябва да се опитва да капитулира другата\", изтъкна Барбоса в речта си след полагането на клетва като председател на Народното събрание. В допълнение, той призова опозицията да остави настрана различията и да се обедини с управляващата сила и изтъкна, че разликите в личните и партийните амбиции не трябва да стават повод за прекъсването на усилията за съвместна работа. \"Не са лични или партийни амбиции, без значение колко е оправдано да са те, не бива да ни пречат да се постигне споразумение за съвместна работа\", каза той. Междувременно политикът обвини правителството на президента Николас Мадуро в насаждане на „тоталитарния популизъм“ в страната и системно неспазване на принципите на правовата държава.", "date": "2018.01.06", "title": "Новият председател на венецуелското Народно събрание призова за обединение"}
{"url": "https://www.actualno.com/asenovgrad/dete-padna-ot-pytja-za-asenovata-krepost-news_652914.html", "text": "     Сигналът за злополуката е получен на телефон 112 към 13:40 ч. днес. Детето е със сериозни наранявания, откарано е в болница. По първоначална информация момчето е било на разходка с приятели. В момента на мястото на инцидента тече оглед от органите на реда за установяване точните причини за случилото се. Движението е затруднено, километрични са задръстванията, образували се в двете посоки между Асенoвград и село Бачково. Около 14:45 часа от полицията съобщиха, че движението в участъка е възстановено. При пристигането на полицаите, момчето е лежало на пътя при разклона за Асеновата крепост.\r\nВсе още няма конкретни данни за състоянието на детето.    ", "date": "2018.01.06", "title": "Дете падна от пътя за Асеновата крепост"}
{"url": "https://www.actualno.com/politics/borisov-podkrepjam-erdogan-prevratadjiite-iskaha-da-go-ubijat-news_652916.html", "text": "   Този коментар направи премиерът Бойко Борисов в интервю за Анадолската агенция в навечерието на тържественото откриване на църквата „Свети Стефан” в Истанбул, цитиран от bTV.  \"Когато ме критикуват за подкрепата ми за президента Ердоган, отговорът ми е винаги такъв – приемаме всички ценности на демокрацията като фундамент. Когато става дума за демокрация, концепцията е гласът на хората, тяхното решение, да бъде на първо място. Идването на власт чрез стрелба по цивилни цели с изтребители Ф-16 и не е приемливо. Затова и подкрепям президента Ердоган\", коментира Борисов. Той беше критикуван многократно за това, че нашите служби издирвани за връзки с духовника и кюрдските организации в нарушение българското и международно законодателство. \"Ние, ЕС и България, не сме просто съседи на Турция, която е най-голямата натовска армия в Европа и която сама изгражда южния фланг на НАТО. Вместо да обръщаме гръб на Турция, трябва да развием дипломатическите си отношения и да увеличим доверието в нашия южен фланг\", допълва още той.\r\nПо думите му е разумно сключването на \"голямо споразумение\"с ЕС по темите за визите, митническото сътрудничество и културното наследство с цел улесняване на бизнес контактите, туризма и транспорта, докато присъединителният процес на Турция продължава.   Той похвали сътрудничеството с Анкара в борбата с .", "date": "2018.01.06", "title": "Борисов: Подкрепям Ердоган, превратаджиите искаха да го убият"}
{"url": "https://www.actualno.com/asia/francija-poiska-promenite-v-iran-da-bydat-nalojeni-ot-samite-iranci-news_652882.html", "text": "   Това становище бе изразено в петък от постоянния представител на Франция в ООН Франсоа Делатр.  \"Промените в Иран не бива да се случват в резултат на външно влияние, те трябва да бъдат резултат на волята на иранския народ\", каза той на извънредната среща на Съвета за сигурност на ООН заради протестите в Ислямската република. Дипломатът отбеляза също така , че настоящата ситуация в страната не представлява заплаха за международната сигурност, въпреки че последните протести предизвикват загриженост. Припомняме, че на 28 декември в Иран във втория по брой на населението град в Иран – Междех започнаха мащабни антиправителствени протести. Скоро те обхванаха и други малки и големи градове в страната. Участниците в демонстрациите изразиха недоволство от покачването на цените и фалита на множество предприятия. В резултат на уличните сблъсъци бяха убити 45 души, включително полицаи и бойци.\r\nСпоред иранските власти повече от 450 пък са арестуваните граждани за участие в бунтове, като скоро те ще бъдат изправени и пред съда.   Обещанието за възстановяване на икономиката - разбита от години на санкции и лошо администриране е централната основа на правителството на Рохани, откакто за пръв път той спечели властта през 2013 г. Благодарение на нея той спечели и втори мандат през май 2017.\r\nРохани успя да сведе инфлацията до едноцифрени числа от 40-те процента, колкото беше при Махмуд Ахмадинеджад. Но икономиката все още се бори с липсата на инвестиции, като безработицата официално е 12%, а според специалисти реално е много по-висока.  ", "date": "2018.01.06", "title": "Франция поиска промените в Иран да бъдат наложени от самите иранци"}
{"url": "https://www.actualno.com/crime/rosen-angelov-moje-veche-da-e-napusnal-bylgarija-objavi-bivsh-glaven-sekretar-na-mvr-news_652920.html", "text": "   Това обясни специалистът по сигурността и бивш главен секретар на МВР проф. .  Радулов не изключва варианта издирваният вече да е напуснал България. \"Много е възможно, при този объркан подход при търсенето, , обяви той.   \"Разбираме, че едно преследване на бягащ престъпник зависи от това доколко са наясно със следите, които оставя, оставя ли изобщо следи, и от наличния ресурс. Ресурсът не е толкова голям, колкото хората си представят. Трябва да ви кажа, че това лице засега, независимо от всичко, което се говори, е само заподозрян, така че може да има и други версии, които не са отработени. Всички са хвърлени по тази версия и може да се окаже, че това лице, независимо, че очевидно е престъпник, може да е бил някога в къщата, поради което са останали ДНК-следи, но може да не е той извършителят\", добави бившият секретар на МВР. „Много е възможно, при този объркан подход при търсенето, човекът вече да е преминал през зелена граница по посока Сърбия или Македония. -Възможно ли е, според вас? -От престъплението мина вече една седмица“.\r\nСпоред Николай Радулов има оперативни методи за предотвратяване на престъпления като това в Нови Искър. За целта обаче трябва МВР да възстанови мрежата си от информатори и секретни сътрудници. Така оперативните работници ще получават своевременно данни за поведението на подозрителни лица, за хора, които купуват прекалено много оръжие или не се държат адекватно. \"За съжаление този процес ще отнеме много време, може би около 20 години\", допълни Радулов.     ", "date": "2018.01.06", "title": "Росен Ангелов може вече да е напуснал България, обяви бивш главен секретар на МВР"}
{"url": "https://www.actualno.com/burgas/15-novi-sluchaja-na-zarazeni-s-trihineloza-v-burgasko-prez-dekemvri-news_652875.html", "text": "     В ЕС България заема едно от водещите места по заболеваемост от трихинелоза (след Полша и Румъния). Тревожните данни съобщиха от Министерството на здравеопазването. По тази причина, с оглед активния ловен сезон, за предотвратяване на заболявания от трихинелоза Министерството на здравеопазването препоръчва задължителното извършване на санитарно-паразитологично изследване в акредитирана лаборатория на дивечовото месото и на месото от домашни и диви свине. Гражданите трябва да избягват консумацията на месо и месни продукти със съмнителен или непроверен произход и без необходимата термична обработка. Трихинелозата е заболяване, което при хората се изявява след консумация на месо и местни продукти, заразени с трихинелни ларви в сурово или полусурово състояние, в чист вид или като различни месни продукти (кайма, наденица, суджук, луканка, сланина съдържаща месо и др.). Заболяването се среща повсеместно, най-често през есенно-зимния сезон, което е свързано както с активния ловен сезон, така и с кланичния период на свинете, отглеждани в личните стопанства.\r\nОсновните причини за високата заболяемост от трихинелоза са недостатъчната здравна култура и липсата на информираност сред населението. Друг фактор е недобрият ветеринарно-медицински контрол на меса, добити основно от лов и домашно свиневъдство. Поради тази причина висок риск от заразяване съществува при ловците, при хората, които се занимават с отглеждане на домашни свине и при консумиращите сурови месни продукти или такива с недостатъчна термична обработка.   При съмнения за трихинелоза следва незабавно да потърсите медицинска помощ от личния си лекар, както и да направите консултация с лекар паразитолог.", "date": "2018.01.06", "title": "15 нови случая на заразени с трихинелоза в Бургаско през декември"}
{"url": "https://www.actualno.com/society/stolichani-pochetoha-170-godini-ot-rojdenieto-na-hristo-botev-news_652918.html", "text": "     Десетки жители и гости на София и официални лица присъстваха на празничната церемония и поднесоха венци и цветя. В програмата участваха актьорите Силвия Лулчева и Пламен Манасиев, вокален ансамбъл ”България” с художествен ръководител акад. Валентин Бобевски и Гвардейският представителен духов оркестър.  ", "date": "2018.01.06", "title": "Столичани почетоха 170 години от рождението на Христо Ботев"}
{"url": "https://www.actualno.com/america/lovki-kradci-ograbiha-60-dushi-vyv-venecuela-news_652878.html", "text": "     \"Никой от туристите не е пострадали,въпреки че групата е била нападната с огнестрелни оръжия\", сподели той за в. „Универсал“. По думите на Хаспе веднага след инцидента е била проведена полицейска операция, по време на която е бил задържан един заподозрян. Грабежът се е случил в момент, в който туристите са се връщали от почивка на остров Коче и са чакали за автобусите си. За отрицателно време те са се оказали без пари, без телефони, чанти и други ценни вещи.   ", "date": "2018.01.06", "title": "Ловки крадци ограбиха 60 души във Венецуела"}
{"url": "https://www.actualno.com/asia/armencite-otbeljazvat-dnes-koleda-news_652846.html", "text": "     Армения е първата страна, която официално приема християнството и Бъдни вечер е един от най-големите религиозни празници. Учениците на Христос св. Тадей и св. Вартоломей разпространяват християнската религия през първи век от новата ера. И поради тази причина църквата се нарича Арменска апостолическа православна църква. През 301 г. по времето на св. Григорий Просветител християнството става официална религия в Армения. Бъдни вечер се отбелязва в Армения и от арменците по света на 5 януари, а Коледа на 6 януари. Масата в дома е подредена предварително. На Бъдни вечер за трапезата арменците приготвят солено тесто. Това е нещо като баница, в която се слага пара или копче. Рибата е основно ястие и се пие червено вино. Освен това се прави традиционното ядене тафсос долма, т. е. сарми от булгур и кисело зеле. На Рождество Христово арменците се поздравяват така: \"Христос се роди и богояви да бъде благословено богоявлението му\".\r\nНа самата Коледа, на 6 януари, се ходи на гости при роднини и приятели, разменят се малки подаръци. Задължително се носят грис халва и бонбони.   И за арменците, и за българите Рождество Христово е свързано главно с трапезата. За разлика от българите арменците обаче не кичат елха. Те стриктно спазват традицията за Голямата празнична литургия на 6 януари.", "date": "2018.01.06", "title": "Арменците отбелязват днес Коледа"}
{"url": "https://www.actualno.com/crime/byrz-vlak-blysna-kola-na-prelez-shofioryt-zagina-news_652897.html", "text": "     По първоначална информация лек автомобил с варненска регистрация, пресичайки жп прелеза, е бил блъснат от бърз влак, движещ се по направление София – Варна. Очаква се на местопроизшествието да пристигне дежурна група и да бъде извършен оглед. Причините се изясняват.", "date": "2018.01.06", "title": "Бърз влак блъсна кола на прелез, шофьорът загина"}
{"url": "https://www.actualno.com/crime/evakuiraha-blok-v-kojto-e-jivjal-rosen-angelov-news_652853.html", "text": "     Преди време в един от входовете в блока е пребивавал издирваният за шесткратното убийство в Нови Искър Росен Ангелов, предаде БНР. Става въпрос за стар адрес на мъжа, който е в неизвестност. От МВР уточняват, че след публикуваната снимка се получават десетки сигнали за местонахождението на мъжа. До момента той все още не е открит.   ", "date": "2018.01.06", "title": "Евакуираха блок, в който е живял Росен Ангелов"}
{"url": "https://www.actualno.com/europe/gabriel-misli-che-e-vreme-evropa-da-zapochne-da-otstojava-interesite-si-news_652881.html", "text": "     „До ден-днешен продължаваме да говорим за европейските ценности, но продължаваме да проявяваме слабост що се отнася до отстояването на общите ни интереси“, смята Габриел. Пред изданието той коментира още, че Германия се радва за решението на американския президент Доналд Тръмп да затвърди ангажимента си по чл. 5 от Устава на НАТО. „Не бива обаче да разчитаме твърде много на него“, предупреди политикът. Същевременно обаче Габриел изложи и личното се мнение, според което \"Европа, дори и с укрепването на собствените си структури, няма да може да се защитава без американска помощ\". Германският министър посочи също така, че \"в международната политика не съществува вакуум\".\r\n\"Ако САЩ напуснат дадено пространство, то незабавно ще бъде завоювано от други държави\", каза Габриел и допълни, че \"в Сирия това са Русия и Иран, а в търговската политика - Китай\".   \"Защо Европа не помага за развитието на инфраструктурата в Африка, а оставя това на Китай? Защо не допринасяме за икономическо развитие в съседните ни източноевропейски страни на Балканите, ами оставяме тези държави под нарастващото влияние на Русия? В подобен неудобен свят ние, европейците, вече не можем да седим отстрани и да разчитаме на САЩ\", коментира външният министър.\r\n\"В действителност, Москва, Пекин и Вашингтон имат едно общо нещо: те изобщо не оценяват Европейския съюз, пренебрегват го\", казва Габриел. В същото време, според него, \"Китай е единствената страна, която има реална геополитическа стратегия\", изразяваща се \"в увеличаване на китайското влияние\" в света.\r\n\"Дотам, че някои държави-членки на ЕС вече не смеят да вземат решения, противоречащи на китайските интереси\", подчерта Габриел.    ", "date": "2018.01.06", "title": "Габриел мисли, че е време Европа да започне да отстоява интересите си"}
{"url": "https://www.actualno.com/america/maduro-razporedi-emitiraneto-na-100-mln-edinici-ot-venecuelskata-kriptovaluta-petro-news_652850.html", "text": "   Това съобщи самият държавен глава в петък на заседание на правителството.  \"Разпоредих емитирането на 100 млн. \"Петро\", законно обезпечени с венецуелско петролно богатство\", заяви Мадуро, цитиран от телевизия \"Телесур\".\r\n\"Всяко \"Петро\" ще струва колкото барел венецуелски петрол\", добави той. По думите на венецуелския лидер на 14 януари ще има среща на онези, които ще се занимават с \"майнинг\" (термин, обозначаващ добива на нови крипто валути).\r\nЗа създаването на криптовалутата, Мадуро съобщи на 3 декември миналата година. От думите му тогава стана ясно, че правителството на страната разчита на новата технология, за да преодолее социално-икономическата криза.   По-късно той допълни,че Венецуела ще обезпечава \"Петро\" чрез \"запаси от природните ресурси, злато, диаманти и нефт\"\r\nПрипомняме, че през изминалите години Венецуела е в състояние на изключително тежка социална и икономическа криза, съпроводена с галопираща инфлация и обезценяване на националната валута.\r\nСпоред прогнозите на МВФ през 2017 година ръстът на потребителските цени във Венецуела ще бъде 652,7%, а през 2018 вече 2349,3%.   През 2016 година инфлацията достигна 254,4%, а БВП се съкрати с 16,5%. През тази година той ще регистрира минус 12%, а през 2018 минус 6%.\r\nВ началото на ноември Мадуро обяви намерението си да бъде преструктуриран външният дълг на страната. За тази цел бе създадена комисия начело с изпълнителния вицепрезидент Тарек ел Айсами.\r\nСпоред Икономическата комисия за Латинска Америка и Карибския басейн през 2016 обемът на външния дълг на Венецуела е 132,15 милиарда долара.  ", "date": "2018.01.06", "title": "Мадуро разпореди емитирането на 100 млн. единици от венецуелската криптовалута \"Петро\""}
{"url": "https://www.actualno.com/curious/kakvo-vi-predstoi-v-lubovta-spored-meseca-na-rajdane-news_652863.html", "text": "  Ето какво ви очаква в любовен план според месеца, в които сте родена.   Вашата амбиция и силна професионална етика са сред най-хубавите ви  черти. Но през 2018 ще се влюбите в някого, който ще ви покаже, че има  живот и извън работата. Той ще подкрепя на 100% кариерата и целите ви,  но също така ще ви напомня, че е важно да вдигнете поглед от екрана, да  отворите очи, да изследвате света наоколо и да не забравяте, че работата  е важна, но освен нея има неща като семейство, приятели, радост и смях.  Ще се влюбите неочаквано – в човек, за когото никога не бихте си  помислили, че може да се случи, но който със спокойна увереност  постепенно ще спечели интереса ви. Той ще се радва на ярката ви и  блестяща индивидуалност от самото начало, но и ще ви предизвиква да се  отворите и да не се страхувате просто да си позволите да се влюбите.   През 2018 най-накрая ще срещнете някого, който ще се погрижи за вас.  Винаги поставяте другите на първо място и се грижите за тях, но не  отделяте време за своите собствени приоритети. Когато срещнете този  човек, който ще иска да ви направи щастливи и да се грижи за вас –  вместо да се опитва да ви използва – ще се влюбите в него бързо и силно.   Като човек, който е в хармония със собствените си емоции и желания,  ще срещнете някого, на когото няма да е нужно да се извинявате за  силните си чувства. В миналото винаги сте имали угризения за това колко  сте отворени и уверени по отношение на себе си и това, което искате, но  през 2018 ще се влюбите в човек, който харесва точно това у вас и с  когото ще се чувствате по-верни на себе си откогато и да било.   ", "date": "2018.01.06", "title": "Какво ви предстои в любовта според месеца на раждане"}
{"url": "https://www.actualno.com/society/30-godishen-myj-propadnal-v-propast-e-zaginalijat-pod-vihren-news_652903.html", "text": "     Той поел към върха, заедно с водач и една жена. Според ПСС те решили да преминат разстоянието от хижа Вихрен до върха. По пътя обаче мъжът се подхлъзвана заледен и стръмен склон и пада в пропаст.\r\nНе се е наложило използване на хеликоптер за акцията в района на връх Вихрен, тъй като още преди разсъмване се е установило, че пострадалият е починал. Инцидентът е станал в 05.30 часа, съобщава \"Фокус\".\r\nПървата спасителна група от седем души е заминала в 06.30 часа, за да окаже съдействие, след което към тях са са се присъединили още колеги.  Акцията е приключила преди около половин час. Тялото на починалия е откарано в ски центъра Шилигарника.     ", "date": "2018.01.06", "title": "30-годишен мъж, пропаднал в пропаст, е загиналият под Вихрен"}
{"url": "https://www.actualno.com/healthy/v-kraja-na-januari-ili-nachaloto-na-fevruari-moje-da-se-ochakva-gripnata-epidemija-news_652896.html", "text": "      Това заяви директорът на Националния център по заразни и паразитни болести проф. Тодор Кантарджиев по bTV тази сутрин. По думите му сега хората трябва да се стараят да прекарват възможно повече време навън, защото така ще се калят и ще подготвят организма си за борба със заразите. Вчера в Русе при 52-годишна жена от Русе е доказан щам H3N2 – \"Хонконг\". До момента в страната доминира грип от типовете B и H1N1, посочи Кантарджиев. По думите му процесите по предаването на болестта се забавят във времето заради празниците, но се очаква все пак да стигнем до епидемия в края на този или началото на следващия месец, допълни той. \"Хубавото време калява. Навън ли сме, не се разболяваме. Не е възможно да хванеш настинка от студената вода, ако си навън\", коментира проф. Кантарджиев във връзка с традиционното мъжко хора на днешния Йордановден. По думите му много по-рисково е да оставаме с много хора на топло и закрито в среда, която улеснява разпространението на зарази.", "date": "2018.01.06", "title": "В края на януари или началото на февруари може да се очаква грипната епидемия"}
{"url": "https://www.actualno.com/sciencelogy/twitter-otkaza-da-blokira-akauntite-na-politici-news_652851.html", "text": "   Изявлението на компанията бе направено във връзка с големия брой потребители на платформата, които призоваха за блокиране на профила на американския президент Тръмп. Поводът бяха публикациите му, с които той заплаши да нападне с ядрени оръжия Северна Корея.  От социалната мрежа аргументираха решението си с това, че “блокирането на световен лидер от „Туитър“ и премахването на противоречивите му постове може да лиши хората от важна информация“. В изявлението си компанията посочи още, че подобна мярка няма да заглуши лидерите, но ще затрудни обсъждането на техните думи и действия, а целта на „Туитър“ е да ангажира всички в един „глобален разговор.“ Припомняме, че платформата беше сериозно критикувана от Интернет потребителите заради бездействието й спрямо последната престрелка с думи между Тръмп и севернокорейския диктатор Ким Чен Ун. В нея двамата решиха да „си мерят“ кой притежава по-големия и по-мощния \"ядрен бутон\", както и на кого му е по-близко.   ", "date": "2018.01.06", "title": "Twitter отказа да блокира акаунтите на политици"}
{"url": "https://www.actualno.com/society/patriarhyt-osveti-bojnite-znamena-i-znamenata-svetini-na-armijata-news_652908.html", "text": "     На освещаването присъства и президента на републиката и върховен главнокомандващ на въоръжените сили Румен Радев, както и висши военни и народни представители. Богоявленският водосвет по традиция се отслужва във всички гарнизони на българската армия. За първи път водосвет на знамената е отслужен по времето на цар Симеон I преди битката при Ахелой през 917 година.", "date": "2018.01.06", "title": "Патриархът освети бойните знамена и знамената-светини на армията"}
{"url": "https://www.actualno.com/america/trymp-poiska-18-mlrd-dolara-za-stena-po-granicata-s-meksiko-news_652848.html", "text": "     Това съобщи в. „Вашингтон Поуст“, доказвайки твърденията си с копие от съответните документи. В тях се посочва, че въпросните средства ще послужат за изграждането на 508.6 км , както и за укрепването на вече съществуващите 655 км. В случай на успех се предвижда до 2027 г. да бъде построена повече от половината от защитната структура, отбелязва вестникът. Очаква се планините и реките пък да бъдат превърнати в естествени бариери. Това предложение дойде на фона на консултациите, които се провеждат в Конгреса относно бюджета за настоящата фискална година, която започна на 1 октомври 2017. На 22 декември Тръмп вече подписа друга проекторезолюция за временно финансиране на федералното правителство до 19 януари.\r\nАко до тази дата обаче законодателите не постигнат споразумение, федералните ведомства и служби ще останат без средства за функциониране.     ", "date": "2018.01.06", "title": "Тръмп поиска 18 млрд. долара за стена по границата с Мексико"}
{"url": "https://www.actualno.com/europe/elinor-otne-jivota-na-5-dushi-vyv-francija-news_652852.html", "text": "   Това сочат последните данни за вредите от урагана „Елинор“, който връхлетя Франция в нощта на 3 януари.  По-рано медиите съобщаваха само за три жертви. Според телевизия „Ел Се И“ другите две са 65-годишен пожарникар, изчезнал безследно в четвъртък и един жител на град Шуази-о-Бак в Северна Франция, върху когото се е срутила стена. В 14 области в източната, северната и югозападната част на страната е обявено предпоследното ниво на метеорологичната заплаха поради високия риск от наводняване. В Париж проливните дъждове доведоха до почти двойното увеличение на нивото на водата в река Сена, което достигна 3,2 м. Градът има жълто ниво на метеоритен риск. Пикът на стихията във френската столица се очаква да настъпи този уикенд.\r\n\"Елинор\" е четвъртият ураган, който преминава през Франция за последните три седмици.     ", "date": "2018.01.06", "title": "\"Елинор\" отне живота на 5 души във Франция"}
{"url": "https://www.actualno.com/society/praznuvame-jordanovden-news_652842.html", "text": "   Той е един от дванайсетте Господски и Богородични празници, известен с имената Кръщение Господне, Богоявление или Йордановден.  Според библейската легенда на този ден Исус Христос е покръстен във водите на река Йордан от Йоан Кръстител. В момента на кръщението небето се отваря и Светият дух слиза върху Христос във вид на гълъб, а от небето се разнася глас: \"Този е моят възлюбен син, в когото е моето благоволение\".\r\nОттук идва и названието на празника - Богоявление. Празникът Богоявление има най-древен произход сред празниците на Православната църква. Макар сведенията за него от писмените паметници да са твърде оскъдни, достатъчно ясно свидетелства за него църковният писател Климент Александрийски. Той говори за празнуването на месианството или за божествеността на Исус Христос при кръщението му в река Йордан, отбелязвано от християните на 6 януари. Църквата в Египет е дала и древното име на празника - \"Празник на светлината\" /на славянски \"Просвещение\"/. То се е запазило у нас и до днес наред с наименованието \"Богоявление\".  \"Богоявление\" произлиза от думата \"явяване\" /от гръцки \"епифания\"/, която била заменена с по-уточняващата - \"теофания\" - \"Богоявление\". Днес празникът е наричан още Кръщение Господне и Йордановден, а в различни места на страната - Кръстовден, Водици, Водокръщи.\r\nСпоред народното поверие през нощта срещу Богоявление в глуха доба небето се отваря и всеки, който го види, ще получи от Бог това, което си пожелае. Вярва се още, че тогава водата спира, пречиства се, след което придобива голяма сила. Затова денят е известен като Водици и Водокръщи.\r\nЗа здраве всички участват в освещаването на водата, когато след празничната черковна служба, свещеникът хвърля в нея Светия кръст. Въпреки обичайния за този сезон студ млади мъже скачат във водата и изваждат кръста от нея.   Който го извади, бива честит и здрав през цялата година. Болни се къпят във водата, където е хвърлен кръстът. Ако хвърленият във водата кръст замръзне, това предвещава здраве и плодородие през годината. Ако времето е студено и сухо, приема се като знак за плодородна и добра година. Накрая - с китка босилек, свещеникът поръсва хората за здраве.\r\nЙордановден се смята за последен от периода на т. нар. мръсни дни. Срещу празника е третата, последна кадена вечеря. Към постните ястия на нея се прибавят орехите, суровото жито и недогорялата свещ от предишните кадени вечери. Обредната трапеза включва прясна пита, колачета, сарми с кисело зеле, пълнени чушки, зеле, фасул, орехи, вино.\r\nИмен ден празнуват Йордан, Йорданка, Данчо, Дана, Боян, Богдан, Богдана.  ", "date": "2018.01.06", "title": "Празнуваме Йордановден!"}
{"url": "https://www.actualno.com/america/na-letishte-v-kanada-se-sblyskaha-dva-samoleta-video-news_652849.html", "text": "     Както съобщи в своя \"Туитър\" авиокомпанията \"Уест Джет\" неин Боинг 737-800, пристигащ от Канкун, Мексико, се е врязал в кацащия самолет на \"Сънсуинг\". На борда на лайнера на \"Уест Джет\" е имало 168 души, които са били евакуирани. За модела самолет на \"Сънуинг\" не се съобщава, но е известно, че по времето на инцидента в него не е имало пътници.  ", "date": "2018.01.06", "title": "На летище в Канада се сблъскаха два самолета (ВИДЕО)"}
{"url": "https://www.actualno.com/tennis/grigor-dimitrov-prekloni-glava-pred-nik-kirios-news_652837.html", "text": "  Бризбън беше щастливо място за през 2017 година, но не толкова през 2018 година. Този път световният номер 3 загуби на полуфинал, след като в третия си трисетов мач в тазгодишния турнир допусна обрат срещу австралийския номер едно Ник Кирьос - 6:3, 1:6, 4:6.  Първият сет беше решен от един пробив - в шестия гейм.  Тогава с пълна сила заработи основното оръжие на Григор в мачовете му  срещу Кирьос - сеченият бекхенд. Българинът завърши гейма по  изключителен начин, след като достигна с шпагат къса топка на Кирьос и  го прехвърли, а австралиецът тръгна да прави лоб с удар между краката,  който лесно беше наказан с безкомпромисен смач. С помощта на този  пробив, Димитров затвори сета с 6:3, като в тази част не позволи на противника даже да стигне до равенство на собствения си сервис, макар че направи цели 4 двойни грешки. Във втория сет Кирьос се събуди и направи пробив в четвъртия гейм, след като смени тактиката, активизира се да гони до дупка топката и с помощта на два-три бомбени форхенда реализира втората възможност да пробие сервиса на Григор. Нещо повече - австралиецът тотална разби ритъма на българина, правейки невероятни на пръв поглед неща като да тича към мрежата за ретур на първи сервис и направи втори пробив, в шестия гейм, затваряйки сета с категоричното 6:1, макар че Димитров можеше да върне единия пробив, но сервисът извади Кирьос от неприятности. До този момент той имаше вече 14 аса в мача! Какво се случи в третия сет можете .", "date": "2018.01.06", "title": "Григор Димитров преклони глава пред Ник Кирьос"}
{"url": "https://www.actualno.com/society/rumen-radev-shte-uchastva-v-ceremonijata-po-osveshtavaneto-na-bojnite-znamena-news_652818.html", "text": "  На 6 януари 2018 г., президентът и върховен главнокомандващ на въоръжените сили Румен Радев ще участва в ритуала за освещаване на бойните знамена и знамената светини на Българската армия, който ще се състои от 11.00 часа на пл. „Свети Александър Невски“ в столицата, съобщиха от прессекретариата на държавния глава.  Държавният глава ще приеме почетния строй на представителните части на Българската армия и ще положи венец пред Паметника на Незнайния воин.    ", "date": "2018.01.06", "title": "Румен Радев ще участва в церемонията по освещаването на бойните знамена"}
{"url": "https://www.actualno.com/america/trymp-obvini-hilari-v-zagovor-s-rusija-i-fbr-news_652854.html", "text": "     „Сега, когато се потвърждава, че твърденията за (мой) сговор с Русия са откровена лъжа, става ясно, че единственият заговор, който се е случил, е бил между Хилари Клинтън и ФБР/Русия”, написа Тръмп. Политическите опоненти на Тръмп твърдят, че той е спечелил изборите само благодарение на подкрепата на Москва, която с помощта на режисирана кампания за публикуване на политически реклами в социалните мрежи успяла да внесе раздор сред демократите. В момента три комисии на Конгреса и специалният прокурор Робърт Мълър разследват тези твърдения. Тръмп многократно заяви, че много вестници и електронни медии, подпомагани от демократите, охотно разпространяват небивалици за него и членовете на администрацията му.", "date": "2018.01.06", "title": "Тръмп обвини Хилари в заговор с Русия и ФБР"}
{"url": "https://www.actualno.com/viewpoint/dumata-kojato-stana-dosadna-na-bylgarina-news_652856.html", "text": "  Най-бедната и най-корумпираната страна поема председателството на Европейския съюз; в миналото България бе най-близка до СССР, а днес е на последно място по свобода на словото... Общо взето това са най-използваните клишета, с които големите международни медии описват България. Не че тези твърдения не са верни - има достатъчно изследвания, които ги подкрепят. Но клишетата за България нито дават ясна картина за случващото се в страната, нито показват разбиране за реалната ситуация. А още по-малко пък впечатляват някого тук. Като всички клишета.  Темата за борбата срещу корупцията също не предизвиква особен интерес. Преди години самото присъствие на думата „корупция“ в заглавията привличаше читатели. Но след толкова много говорене за битка срещу корупцията, споменаването на израза вече предизвиква главно досада. Повтарящите се взаимни обвинения между управляващи и опозиция, продължаващото с години създаване на нови и нови ведомства за борба срещу корупцията, както и безсрамието, с което се заобикалят закони и институции, силно отегчават българите. И когато някой голям европейски вестник за пореден път ни припомни, че България е най-корумпираната страна в ЕС, това нищо не променя.   В първите дни на годината, когато всеки ден четяхме заглавията за България в европейската преса, президентът Румен Радев наложи вето на приетия от парламента антикорупционен закон, който предвижда сливането на редица съществуващи институции и създаването на единен и централизиран антикорупционен орган. Основният проблем, според държавния глава, е опасността от силно политизиране на новата мегаструктура, чийто председател ще се избира от парламента. Радев участва активно в дебатите преди приемането на закона и подкрепи варианта на БСП, който предвиждаше ръководителят на новия орган да се назначава от президента - тоест, от самия него. Световните агенции съобщиха, че президентът „наложи вето на антикорупционен закон“. Изглежда, че нещо се случва, нали?\r\nЗаглавията създават илюзията, че България сериозно се е заела с въпроса, а политическото противопоставяне е точно по темата за борбата срещу корупцията. Нещата обаче не са такива. Управляващи и опозиция си организираха няколкомесечни телевизионни сблъсъци по проектозакона. Президентът свика заседание на Консултативния съвет за национална сигурност, а парламентът се мобилизира и прие закона преди края на годината. На нито един етап обаче корупцията не бе разгледана като престъпление, с което трябва да се бори прокуратурата, както пише в Конституцията. На нито един етап не бе направен опит за анализ защо съществуващите досега редица институции за борба срещу корупцията не се справиха и на какви основания очакването към новия орган е да успее. Подобни въпроси бяха задавани от време на време единствено от извънпарламентарни гласове.    Проблемът в България отдавна не се ограничава до класическата корупция, при която някой получава подкуп, „за да извърши или да не извърши действие по служба“, както пише в Наказателния кодекс. Когато си кмет на голяма община например и заедно с местния прокурор имаш анонимна офшорна фирма, която печели обществени поръчки в управляваната от теб община, това не е просто подкуп. Когато имаш огромен бизнес, но в същото време си политик и променяш законодателството, за да печелиш повече, това също не е просто подкуп. Когато си и политик, и бизнесмен, и медиен бос и като такъв можеш да променяш закони, да атакуваш опоненти, да притискаш конкуренти, да използваш институциите в собствен интерес, това определено е много повече от класическа корупция.\r\nВсе по-често чуваме израза „захваната държава“ и все по-често получаваме примери за това. Прокуратурата взима страна при събарянето на банка, Комисията за конфискация атакува с абсурдни мотиви критик на властта, Конституционният съд решава, че един политик хем е бил депутат, хем е бил шеф на ДАНС за ден и така спасява мястото му в парламента. Това не е просто корупция. Механизмът за сътрудничество и проверка на Еврокомисията е безсилен срещу този модел - вече 10 години продължава досадното отчитане на мерки и публикуване на доклади.   Българите виждат всичко това и осъзнават, че думата „корупция“ не е точно описание на реалността. Затова заглавията в чуждите медии вече не стряскат. Затова демонстрацията на борба срещу корупцията не привлича интерес. Стана просто досадно. Да го бяха мислили, нямаше да го измислят толкова удобно.   ", "date": "2018.01.06", "title": "Думата, която стана досадна на българина"}
{"url": "https://www.actualno.com/crime/rosen-angelov-moje-i-da-e-bil-vyv-frenskija-legion-news_652870.html", "text": "   Това заяви в интервю за bTV военният министър .  Припомняме, че вчера (5 януари) от професионалното ръководство на МВР не потвърдиха пред . С днешното изявление на Каракачанов се доказва твърдението, че криещият се от закона 56-годишен мъж има изключително на подготовка. Каракачанов за момент забрави за ролята си на вицепремиер в настоящото правителство и се възмути от факта, че живеем в страна, в която всеки може да си купи оръжие и да се крие от властите. След това обаче намери виновен за ситуацията – твърде либералното отношение към закононарушителите. „Когато един човек е съден за една камара престъпления (…) да го оставиш на свобода до произнасяне на присъдата?”, възмути се националистът и заяви, че ако се въведе ограничение вероятно „т.нар либерални философи, които са готови по всяка тема да критикуват България, веднага ще бъдат срещу това”.\r\nТой размаха пръст и на медиите, които през последните дни следят случая ( ) и запита „на кого помагаме” с преките включвания от Искърското дефиле.   Запитан заради дебатите около Истанбулската конвенция срещу домашното насилие, Красимир Каракачанов коментира, че то съществува, но „в един свят, който е заливан от чужда цивилизация, която иска да го унищожи, това ли е проблемът”?\r\nВМРО и други в левия и десния спектър се обявиха срещу с мотива, че въвежда т.нар трети пол в това число и като тема в училище. Даже вицепремиерът и правосъдният Цачева подчертаха, че и всъщност целта е по-добра закрила на тези, които са обект на агресия вътре в семейството.\r\n„За съжаление, западното общество, към което принадлежим и ние, изкриви своята ценностна система. То прави опити да се откаже от своите национални, културни и религиозни ценности”, констатира Каракачанов, който сравни съвременна Европа с Римската империя.     ", "date": "2018.01.06", "title": "Росен Ангелов може и да е бил във Френския легион"}
{"url": "https://www.actualno.com/moresport/kndr-verojatno-shte-vzeme-uchastie-v-zimnite-olimpijski-igri-v-pionchan-news_652855.html", "text": "   Това съобщиха днес (6 януари) от агенция \"Киодо\", позовавайки се на изказване на официалния представител на олимпийския комитет на КНДР.  \"Най-вероятно (севернокорейските спортисти) ще вземат участие\", каза той за агенцията. Припомняме, че в петък КНДР се съгласи да проведе преговори с Южна Корея на високо равнище в общата зона за сигурност край разделителната линия в Панмунджом. Очаква се разговорите, чиято основна тема ще бъде евентуалното участие на севернокорейските атлети в Олимпиадата, да се проведат във вторник, на 9 януари.   ", "date": "2018.01.06", "title": "КНДР вероятно ще вземе участие в Зимните олимпийски игри в Пьончан"}
{"url": "https://www.actualno.com/society/turist-zagina-pri-izkachvane-na-vryh-vihren-news_652844.html", "text": "     Инцидентът е станал около 5.00 часа тази сутрин. Водач и двама туристи са тръгнали от хижа „Вихрен“ към връх Вихрен. По време на изкачването един от тях се е подхлъзнал и паднал, в следствие на което е починал. Другите двама са в добро състояние.   ", "date": "2018.01.06", "title": "Турист загина при изкачване на връх Вихрен"}
{"url": "https://www.actualno.com/chronicles/roden-e-hristo-botev-news_652789.html", "text": "  Христо Ботьов Петков, според собствения му правопис, известен като   Христо Ботев, е български национален герой, революционер, поет и   публицист, роден на 6 януари 1848 г. (стар стил — 25 декември 1847) в   град Калофер в семейството на учителя, книжовник и обществен деец,   даскал Ботьо Петков (1815-1869) и Иванка Ботева (1823-1911).  Детство, юношество и образование\r\nХристо Ботев е роден на 6 януари 1848 година (25 декември 1847 година   по Ю.К.) в Калофер. Син е на Ботьо Петков и Иванка Ботева, и брат на   Кирил Ботев. От 1854 до 1858 година Христо Ботев учи в Карлово, където   баща му е учител. По-късно се завръща в Калофер, продължава учението си   под ръководството на своя баща и през юни 1863 г. завършва калоферското   трикласно училище. През октомври същата година с помощта на Найден Геров заминава за   Русия и се записва като частен ученик във Втора одеска гимназия. Там се   запознава с руската литература и попада под силното влияние на   Александър Херцен, Николай Чернишевски, Николай Добролюбов и други.   Тогава прави и първите си поетични опити. През септември 1865 г. е   изключен от гимназията поради липса на интерес към учебната програма, но   в същото време чете много книги и натрупва големи знания. По това  време  се свързва още по-тясно с руските революционни среди. През  октомври и  декември 1866 г. е учител в бесарабското село Задунаевка.\r\nПоради заболяване на баща му, през януари 1867 г. му се налага да се   завърне в Калофер. По това време на 15 април във вестник „Гайда“,   редактиран от Петко Рачов Славейков, е публикувано първото стихотворение   на Христо Ботев — „Майце си“.  Емигрант в Румъния\r\nПоради произнесената от него пламенна реч на 11 май в чест на   славянските просветители, братята Кирил и Методий той е принуден да   напусне Калофер и през октомври 1867 година пристига в Румъния, като   живее в Букурещ, Браила, Александрия, Измаил и Галац. Работи в Браила   като словослагател при Димитър Паничков, където се печата вестник   „Дунавска зора“. Попаднал в средата на българската революционна   емиграция, той се сближава с Хаджи Димитър и Стефан Караджа.\r\nПрез лятото на 1868 г. Ботев се записва в четата на Жельо Войвода, на   която е определен за чистач. Тогава написва стихотворението „На   прощаване“. По различни причини четата се разпада и не преминава Дунава.  През септември същата година постъпва в букурещкото медицинско   училище, но поради липса на средства e принуден скоро да се раздели и с   него. Изпаднал в крайно бедствено положение, Ботев прекарва зимата в   една запустяла вятърна мелница край града. Тук живее заедно с Васил   Левски и остава възхитен от способността на Апостола да преодолява   лишенията, на които по това време бил изложен и той.\r\nПрез февруари 1869 г. постъпва като учител в Александрия, а през   август същата година заминава, като учител в Измаил, където преподава до   май 1871. През следващите години се мести от град на град. В Галац   установява контакт с руския революционер Н. Ф. Меледин и чрез него   поддържа връзки с революционните кръжоци в Одеса. В края на април 1871   Ботев е задържан в продължение на два месеца във Фокшанския затвор (във   връзка с разкриване дейността на Н. Ф. Меледин) и след излизането му на   свобода се установява отново в Букурещ.\r\nНа 10 юни 1871 г. издава първия си вестник „Дума на българските   емигранти“. През октомври същата година участва в годишното събрание на   Българското книжовно дружество. През април 1872 г. е арестуван за   конспиративна революционна дейност и отново е изпратен във Фокшанския   затвор, но освободен вследствие застъпничеството на Левски и Каравелов.   Започва работа като печатар при Каравелов. Списва във вестник  „Свобода“,  който си сменя името на „Независимост“, а по-късно работи  като  сътрудник и съредактор на революционния орган. На 1 май 1873 г.  издава  сатиричния вестник „Будилник“. На 20-21 август 1874 година  участва в  общото събрание на БРЦК и след това продължава да работи като  негов  секретар. През следващия месец става учител в българското  училище в  Букурещ. Започва активната му дейност като журналист и под  негова  редакция започва да излиза новия орган на революционната партия —  в.  „Знаме“ (8 декември 1874 година). През 1875 година издава преводите  „За  славянското произхождение на дунавските българи“ от Д. Иловайски и   „Кремуций Корд“ от Н. Костомаров. През юли същата година сключва   граждански брак с Венета, като техен кум става Георги Странски. През   септември същата година съвместно със Стефан Стамболов издава   стихосбирката „Песни и стихотворения от Ботьова и Стамболова“ и „Стенен   календар за 1876 година“ със стихотворението „Обесването на Васил   Левски“. На 13 април 1876 г. се ражда дъщерята на Христо Ботев и Венета —   Иванка. На 5 май издава вестник „Нова България“. След удара, нанесен на Вътрешната революционна организация, след   обесването на В. Левски и колебанията на Л. Каравелов, начело на БРЦК   застава Христо Ботев.\r\nАприлско въстание и героична смърт\r\nСлед избухването на въстанието в Босна и Херцеговина през 1875 година   БРЦК под ръководството на Ботев започва подготовката на въстание и в   България. За тази цел Ботев е изпратен в Русия да събира средства и   оръжие за въстанието и да доведе оттам войводата Филип Тотю.   Преждевременното избухване на въстанието и неговият неуспех довеждат до   сериозни разногласия в БРЦК. В резултат на това в края на 1875 година   Ботев подава оставка (това довело и до разпускането на организацията),   но не се отказва от революционната си дейност. След създаването на   Гюргевския революционен комитет Ботев установява контакт и с неговите   членове. През май 1876 година той започва редактирането на последния   свой вестник „Нова България“, от който успява да издаде само един брой.\r\nПрез май 1876 г., вследствие новината за Априлското въстание, Ботев   започва дейност за организиране на чета, става неин войвода. От Гюргево   се качва с част от четата на кораба „Радецки“ на 16 май и един ден   по-късно заставят капитана Дагоберт Енглендер да спре на българския   бряг. От Козлодуй четата на Ботев се отправя към Балкана, минавайки през   десетина села. Много малко българи обаче се присъединяват към четниците,   въпреки предварителните очаквания. Четата води няколко боя с   преследващите я османски потери.\r\nНа 1 юни (20 май стар стил) 1876 година е последният тежък бой —   привечер след сражението куршум пронизва Ботев. Това се случва в   подножието на връх Камарата в Стара планина.\r\nСлед Освобождението Денят на Христо Ботев се отбелязва на годишнината   от смъртта му, 20 май. При въвеждането на Григорианския календар през   1916 година денят е отбелязан точно една година след предходния — на 2   юни, като тази традиция е запазена и до днес. В същото време, според   Григорианския календар годишнината от смъртта на Ботев е на 1 юни.   Причина за тази разлика е фактът, че 1900 година е високосна в   използвания до 1916 година Юлианския календар, но не и в Григорианския.\r\nУбеждения и идеология Като национален революционер Ботев се явява продължител на делото на   Георги Раковски и Васил Левски. Единственото радикално средство за   разрешаване на националния въпрос той вижда само в революцията. Ботев   ратува и за балканска федерация като средство, което би съдействало за   разрешаване на националния въпрос на Балканите. Интернационалист по   убеждения, Ботев защитава правото на българския народ за самоосъзнаване и   самоуправление, обявява се за радикалната революционна борба за сметка   на „просветителната“ идеология, против експлоатацията на по-слабите в   социално отношение от страна на по-силните. В международен план той   защитава Парижката комуна, познава лично редица руски революционери от   неговото време, чете Хърбърт Спенсър, Дарвин, Маркс, Бакунин и др.\r\nПроизведения\r\nЛитературното и публицистично наследство на Ботев не е голямо по   обем, но по своите художествени достойнства то бележи върха не само във   възрожденската, но и изобщо в цялостното развитие на българската   литература.\r\nИзточник: Уикипедия  ", "date": "2018.01.06", "title": "Роден е Христо Ботев"}
{"url": "https://www.actualno.com/society/sedmichna-prognoza-za-vremeto-8-14-januari-news_652888.html", "text": "  Новата седмица ще започне със слънчево и почти тихо време. В минималните температури в по-голямата част от страната ще са между минус 1° и 4°, а максималните - между 10° и 15°.  Във облачността ще се увеличи, на отделни места ще превали слаб дъжд. Ще започне бавно застудяване. В времето ще остане без промяна. Ще бъде предимно облачно, но само на отделни места ще превали. Максималните температури ще са между 6 и 12 градуса. В облачността ще обхване цялата страна, но валежи не се очакват. Температурите остават без промяна.\r\nВ над цялата страна се очакват слаби превалявания. Максималните температури ще са между 4 и 8 градуса, като в събота се очаква температурите да се понижат с 1-2 градуса.   В облачността ще намалее, като на места ще има превалявания от мокър сняг. Температурите ще се понижат и минималните ще са между минус 8 и 0 градуса, а максималните между 2 и 6 градуса.", "date": "2018.01.06", "title": "Седмична прогноза за времето 8-14 януари"}
{"url": "https://www.actualno.com/smolyan/ivanovden-sys-ski-i-snoubord-na-mechi-chal-news_652889.html", "text": "     Добрата новина за всички поклонници е, че лифтът за тях ще бъде безплатен.  Програмата за Ивановден включва и раздаване на курбан за здраве. Мечи чал е връх в Родопите, разположен на а 1 km от град Чепеларе и на 11 km от Пампорово. Има ски курорт и в подножието на върха има хижа. Там се намира и една от най-дългите ски-писти в България, съоръжена с влекове и четириседалкова въжена линия, стигаща до върха за 9 минути.  11:00 - тръгване от църква Света Богородица Чепеларе - посетителите могат да дойдат със собствен или организиран транспорт - микробуси от редовната линия Чепеларе - долна лифтова станция   до 11:30 - еднократно БЕЗПЛАТНО извозване с лифта за поклонниците\r\n13:00 - Тържествен водосвет пред параклис Свети Йоан Кръстител 1830м над Чепеларе\r\n13:30 - Раздаване на курбан за здраве на всички поклонници и гости    ", "date": "2018.01.06", "title": "Ивановден със ски и сноуборд на Мечи чал"}
{"url": "https://www.actualno.com/society/prognoza-za-vremeto-6-januari-sybota-news_652827.html", "text": "  Времето ще е почти тихо, с минимални температури от минус до . Ще бъде предимно слънчево. След обяд в Източна България ще се появи слаб южен вятър. Температурите още малко ще се повишат и максималните ще са предимно между и . Такава е прогнозата за времето на Националния институт по метеорология и хидрология (НИМХ), съобщи дежурният синоптик Евгения Егова, цитирана от агенция \"Фокус\".  Атмосферното налягане ще се повишава още и ще се доближи до средното за януари.\r\nПо Черноморието ще е предимно слънчево. В сутрешните часове в отделни райони ще има ниска облачност или мъгла. Максималните температури ще са - . Температура на морската вода е . Вълнението на морето ще бъде 1-2 бала.  Над планините ще е предимно слънчево. Вятърът навсякъде ще се ориентира от запад-югозапад и ще е предимно умерен. Максималната температура на височина 1200 метра ще е около , на 2000 метра – около .\r\nВ неделя и понеделник времето ще бъде предимно слънчево и почти тихо. В низините на места ще е мъгливо или със слоеста облачност и там ще остава относително по-студено, а в планините и планинските райони ще се затопли още. Минималните температури в по-голямата част от страната ще са между минус , а максималните - между . Във вторник облачността ще се увеличи, на отделни места ще превали слаб дъжд. Ще започне бавно застудяване.  ", "date": "2018.01.06", "title": "Прогноза за времето - 6 януари (събота)"}
{"url": "https://www.actualno.com/asenovgrad/blizo-dve-minuti-i-polovina-tyrsiha-krysta-v-rekata-na-asenovgrad-news_652883.html", "text": "  Студент от Асеновград спаси богоявленския кръст от ледените води на река Чая. 21-годишният Георги Тачев се бори дълго с над 50 други младежи, но накрая успя да извади светинята от водоема.  Момчето следва физическо възпитание и спорт в Пловдивския университет „Паисий Хилендарски“. Пред стотиците присъстващи асеновградчани и гости на града той пожела за себе си и за целия народ най-вече здраве. Георги сподели, че участва за втора година, но спасява кръста за първи път. Той каза, че както за него, така и за всички смелчаци ритуалът повишава адреналина и предизвиква страхотно изживяване. Тази година за спасяването на светинята жени не се престрашиха да скочат. А най-малкият мъж, осмелил се да се подопи във водите на Чая, независимо от студа, бе 11-годишният именник Йордан Симеонов от София. Бащата на момчето е от Асеновград и затова то се е решило за първи път да стане част от Богоявление в града, за да усети истинската емоция. Прецедент в историята на богоявленския ритуал бе това, че търсенето на кръста продължи близо две минути и половина.\r\nЧаст от момчетата се отказаха и излязоха от водата, а други тръгнаха по течението на реката, за да издирят Божия символ. В крайна сметка, Георги бе най-бърз и находчив и успя да спаси кръста, за което кметът на общината доктор Емил Караиванов го награди с родопско одеало, буре с асеновградски мавруд и парична награда. Богоявленският ритуал премина под звуците на божествена света литургия, отслужена от свещеници от Асеновград, и пукот на военни оръжия.     ", "date": "2018.01.06", "title": "Близо две минути и половина търсиха кръста в реката на Асеновград"}
{"url": "https://www.actualno.com/europe/orban-vyprosyt-s-migracijata-potypkva-demokratichnite-principi-news_652860.html", "text": "   Това становище бе изразено в петък от премиера на Унгария Виктор Орбан, който взе участие в традиционната зимна среща на партията на Германския християнски социален съюз (ХСС), състояла се в бившия Сионски манастир в Бавария.  \"Изразих мнение, че въпросът за миграцията вече е проблем, засягащ демокрацията. Европейците имат ясно желание, можем да кажем, че волята на хората е една - те не искат да живеят в постоянен страх от тероризъм, искат сигурност, искат да защитят границите си\", изтъкна Орбан. Европейските политици в много страни \"не направиха това, което пожелаха техните хора\", продължи той и добави, че е необходимо да се вземе решение относно това \"противоречие\". Министър-председателят изрази надежда, че \"2018 ще бъде годината на възстановяването на волята на народа в Европа\" и че ще бъдат приети решения по въпроса за миграцията, които ще бъдат в съответствие с желанието на хората.\r\nОт своя страна председателят на ХСС Хорс Зеехофер обяви създаването на инициатива за засилване на сътрудничеството между страните от Централна Европа.   \"Това ще включва Унгария. Аз лично ще популяризирам тази инициатива\", увери той.\r\nМиграционната политика, и по-конкретно затягането й, е една от основните пречки по пътя към създаването на коалиция между консерваторите и социалдемократите на Германия. Предварителните консултации са насрочени за 7 януари.  ", "date": "2018.01.06", "title": "Орбан: Въпросът с миграцията потъпква демократичните принципи"}
{"url": "https://www.actualno.com/scene/prodadoha-kolata-na-dejvid-baui-za-rekordnite-212-8-hil-shvejcarski-franka-news_652859.html", "text": "     Както съобщава сайтът \"Локал\", купувачът, чието име не се споменава, е платил за колата рекордните 212,8 хил. швейцарски франка при първоначална оценка 65 - 75 хил. франка. Принадлежащото на Бауи \"Волво\", произведено през 1981 г. е последният останал модел от тази серия. Според справка на аукционната къща, великият изпълнител е използвал колата си до 1998 година, като за този период пробегът на автомобила е едва 53 хил. км.\r\nПрипомняме, че Дейвид Бауи почина през януари 2016 година на 69-годишна възраст от рак на черния дроб. През кариерата си той има продадени повече от 136 млн. записи и е част от десетимата най-успешни артисти в историята на британската популярна музика.     ", "date": "2018.01.06", "title": "Продадоха колата на Дейвид Бауи  за рекордните 212, 8 хил. швейцарски франка"}
{"url": "https://www.actualno.com/society/pytishtata-v-stranata-sa-suhi-news_652847.html", "text": "     Температурите тази сутрин бяха в интервала от - 6° до + 6°. Времето над страната е предимно ясно. Слаб вятър духа в областите Смолян, Търговище и Разград. Намалена видимост поради мъгла има до 200 м в районите на Българене и Гулянци (обл.Плевен).   ", "date": "2018.01.06", "title": "Пътищата в страната са сухи"}
{"url": "https://www.actualno.com/society/nad-300-malchugani-se-vkluchvat-v-detskoto-otkrivane-na-bylgarskoto-predsedatelstvo-news_652819.html", "text": "  Детското откриване на първото Българско председателство на Съвета на ЕС MegaDojo Sofia 1.0 ще събере от цялата страна в Националния дворец на културата на 6 януари 2018 г., от 11:00 до 15:00 часа.  Сред учениците, които се включат в инициативата, ще бъдат излъчени за посланици на дигиталните умения по време на Българското председателство на Съвета на ЕС и ще имат възможност да посетят европейските институции. . Организатори са CoderDojo Bulgaria и Дигитална Национална Коалиция.   . Целта на инициативата е тя да ги вдъхнови чрез новите технологии да научат повече за Европа, Европейския съюз и Българското председателство от една страна, както и да ги мотивира да придобиват дигитални умения, които ще са основни за успешната им реализация в бъдеще. На територията на НДК ще бъдат разположени над 10 работилнички, в които децата ще могат да програмират, да учат да работят с различни програми и дори сами да създават електронни игри, да отговарят на различни предизвикателства.\r\nСред създателите на работилниците са водещи фирми в бранша като: Майкрософт, Виваком, Statsoft, Muzeiko, Taratanci, AMAkids, Ruby, Starts, TUES, SoftSkills Class, Kids4Tech, Телерик Академия, Micro:bit и др. Специална „черна работилница“ ще има и държавната агенция „Електронно управление“, която чрез стартиращата по времето на българското председателство кампания „Няма да ме хакнат“ да изгради навици и да научи децата да изграждат киберхигиена в интернет пространството.  Mega Dojo Sofia 1.0 е първото по рода си събитие за деца, което официално отбелязва откриването на Българското председателство на съвета на ЕС. Събитието се провежда под патронажа на Министерството за Българското председателство на Съвета на ЕС. Академия АМАкидс ще зарадва децата с Работилница по Ментална аритметика. Малките посетители и техните родители ще могат да се запознаят с японското сметало Абак, на което се научаваш да смяташ по-бързо от калкулатор. Нагледно ще бъдат представени предимствата на менталната аритметика, която може да превърне всяко обикновено дете в гений чрез похватите на древна методика, развиваща хармонично двете полукълба на мозъка. Сметалото е в основата на почти 2 000 годишно учение за развиване на скритите таланти на децата от 6 до 16 години и е призната практика в повече от 52 страни по света.\r\nНо Менталната аритметика не е просто смятане със сметало или наум. Тя е ефективен инструмент за стимулиране на интелектуалното развитие и обучение на мозъка да увеличава многократно скоростта на възприемане и обработка на информацията. Методологията на АМАКидс е адаптирана към нуждите на днешните деца и техните родители. Тя прави менталната аритметика още по-ефективна, като променя начина на възприемане на информацията.  Така тя отговаря на изискванията на времето и помага на децата да постигнат максимални резултати в училище и в живота. И всичко това, докато играят и се забавляват.", "date": "2018.01.06", "title": "Над 300 малчугани се включват в детското откриване на българското председателство"}
{"url": "https://www.actualno.com/cite/ekologijata-e-vajna-no-trjabvat-vtori-treti-chetvyrti-peti-lift-v-bansko-news_652922.html", "text": "  Аз съм за това да се направи втори, трети, четвърти, пети лифт. Естествено, че има много разминавания с екологии и много други неща. Екологията е важна. Ние знаем това. Но когато се прави с мерак, когато се прави за хората, когато се прави да ни види целият свят какво можем - не един и два пъти сме го показвали - аз се подписвам. Аз имам право да го кажа, защото от 2003 г. съм банскалия.  Това заяви почетният гражданин на Банско Христо Стоичков във видеообръщение, публикувано във Facebook страницата Bansko Winter Resort. Той допълни, че от 15 години следи процесите в \"този голям курорт\" и знае \"за какво става въпрос\".  ", "date": "2018.01.06", "title": "Екологията е важна, но трябват втори, трети, четвърти, пети лифт в Банско"}
{"url": "https://www.actualno.com/europe/turcija-italija-i-francija-shte-si-sytrudnichat-v-izgrajdaneto-na-nova-protivoraketna-sistema-news_652845.html", "text": "   Това съобщиха на сайта си от самата компания.  В изявлението се посочва, че подписването на документа се е състояло в петък в Париж в присъствието на президентите на Франция и Турция Еманюел Макрон и Реджеп Ердоган. Става ясно и че проучването ще се провежда в срок от 18 месеца. \"Неговата цел е да подготви договора за разработване и производство на една система, която в бъдеще да отговаря на оперативните изисквания на турските военновъздушни сили\", гласи още прессъобщението. Според него бъдещата система ще може да се справя с \"най-сериозните заплахи\", по-конкретно със „невидимите“ самолети със „Стелт“ технология и балистичните ракети. Очаква се тя да бъде готова до средата на 2025 г. От компанията отбелязаха още, че \"изследванията откриват пътя към създаването на съвместна тристранна противоракетна отбрана\".\r\nОт „Юросам“ вярват, че чрез този проект ще \"открият нови перспективи за експортните системи и ще установят дългосрочното сътрудничество между Турция, Италия и Франция\".   През ноември 2017 г. в Брюксел ръководителите на военните отдели на трите държави подписаха меморандум за укрепване на партньорството в областта на отбраната.", "date": "2018.01.06", "title": "Турция, Италия и Франция ще си сътрудничат в изграждането на нова противоракетна система"}
{"url": "https://www.actualno.com/asia/iranskijat-vynshen-ministyr-osmja-trymp-news_652873.html", "text": "     Съветът за сигурност \"отхвърли необоснования опит на САЩ да си присвои мандата му\", написа Зариф в Туитър.\r\n\"Мнозинството подчерта необходимостта от пълното прилагане на JCPOA (ядрената сделка) и от въздържане от намеса във вътрешните работи на другите. Поредна фалшификация на външната политика за администрацията на Тръмп\". Съединените щати настояваха за срещата на ООН в петък, за да бъдат обсъдени петте дни протести в Иран миналата седмица, което доведе до смъртта на 21 души и стотици арести. Американският посланик Ники Хейли заяви, че нестабилността може да ескалира в пълен конфликт и прогнозира, че в Иран може да се повтори ситуацията в Сирия.  \"Иранският режим вече е известен: светът ще те наблюдава какво правиш\", предупреди Хейли.\r\nНо руският пратеник контрира, че ако трябва да се следва американският подход, то Съветът за сигурност тогава е трябвало да обсъжда безредиците през 2014 г. в американското предградие Фъргюсън, Мисури, предизвикани от стрелбата на полицай по чернокож тийнейджър при действията на властите срещу движението „Окупирай Уол Стрийт“. Великобритания и Франция изразиха мнението, че Иран трябва да спазва правата на протестиращите, но френският посланик Франсоа Дьолетр каза, че „събитията през последните няколко дни не представляват заплаха за мира и международната сигурност“.  Китай също определи срещата като намеса във вътрешните работи на Иран.\r\nИранският посланик Голамаил Хошроо заклейми срещата като „фарс“ и „губене на време“.  ", "date": "2018.01.06", "title": "Иранският външен министър осмя Тръмп"}
