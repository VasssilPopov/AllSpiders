{"url": "https://www.actualno.com/starazagora/izkluchvat-svetofara-na-kluchovo-krystovishte-v-stara-zagora-news_706305.html", "text": "  Заради строително-ремонтните дейности на кръстовището на бул. „Св. патриарх Евтимий“ и ул. „Христо Ботев“ ще бъде изключена светофарната уредба, регулираща движението.     От община Стара Загора уведомява жителите и гостите на града  и призовава водачите на моторни превозни средства да шофират с повишено внимание в указания участък и да спазват стриктно сигнализацията с пътна маркировка и пътните знаци. Предупреждават се и пешеходците да бъдат изключително внимателни при преминаване през кръстовището.   Община Стара Загора се извинява за причиненото неудобство.  ", "date": "2018.11.15", "title": "Изключват светофара на ключово кръстовище в Стара Загора"}
{"url": "https://www.actualno.com/starazagora/evropejska-sedmica-na-profesionalnite-umenija-startira-v-stara-zagora-i-oblastta-news_706292.html", "text": "  В Европейската седмица на професионалните умения 19 фирми от Старозагорска област организират дни на отворените врати от 19 до 25 ноември за родители и ученици. Миналата година в инициативата  са се включили само 7 фирми.     Регионалното управление на образованието (РУО) е координатор на Европейската седмица на професионалните умения, а и партнират община Стара Загора, областната администрация, Търговско-промишлената  палата (ТПП) в града и другите работодателски организации.\r\nСпоред заместник кмета по хуманитарните дейности Иванка Сотирова интересът към професионалното образование е повишен през последните години, но смята, че с такива дни на отворените врати все повече ще се подобрява отношението към него най-вече на родителите. И даде за пример стартиралата преди дни безплатно IT обучение, а строителни фирми са проявили интерес за организиране на подобно обучение  за подготовка на кадри за техния бранш.\r\n„Все още професионалното образование е с нисък престиж, затова Дните на отворените врати са важен елемент, който се прилага на практика в Европа. Навсякъде се отварят вратите на предприятия, за да могат деца и родители да добият реална представа за индустрията, да се запознаят с реалното производство“, каза председателят на Олег Стоилов, председател на ТПП. Според него инфраструктурата на Стара Загора е готова да обучава повече, кадри но е необходима промяна на отношението на обществеността към професионалното образование, както и професионалното образование и дуалното обучение да станат национална политика.  С идеята за отворени врати във фирмите в РУО имат идея да сложат началото на подготовката за план-приема за следващата учебна година, обясни Татяна Димитрова, началник на РУО. Тя обяви, че засега в него има съотношение  60:40 в полза на професионалното образование. “Тъй като професионалното образование става все по-модерно, трябва да се създаде механизъм за популяризирането му”, смята тя. До 10 декември работодателските организации и училищата трябва да подадат информация, особено за нови професии, които да се включат в новия план-прием за 2019/2020 учебна година.\r\nГоляма част от включилите се в Дните на отворените врати фирми са партньори по проекта ДОМИНО за въвеждане на дуалното обучение в професионалното образование. През април, по време на Областната панорама на професионалното образование, фирми отново ще отворят врати за родители и ученици.", "date": "2018.11.15", "title": "Европейска седмица на професионалните умения стартира в Стара Загора и областта "}
{"url": "https://www.actualno.com/crime/trima-dushi-zaginaha-pri-tejka-katastrofa-kraj-hitrino-news_706346.html", "text": "  Трима души са загинали при тежка катастрофа в района на село Каменяк край Хитрино, съобщава агенция „Фокус”.     Инцидентът е станал на общинския път около прелеза след село Хитрино. Според първоначалната информация има трима загинали. Сигналът за катастрофата е бил подаден около 15:00 ч.   Полицейски служители са на мястото на катастрофата. Работи се по изясняване на обстоятелствата и причината за тежкото пътно произшествие.", "date": "2018.11.15", "title": "Трима души загинаха при тежка катастрофа край Хитрино"}
{"url": "https://www.actualno.com/europe/kriticite-na-mej-dopusnaha-che-tja-shte-byde-svalena-do-njakolko-sedmici-news_706366.html", "text": "  Свалянето на британския премиер Тереза Мей от председателския пост в консервативната партия ще отнеме няколко седмици. Това заяви лидерът на бунта на „Торите“ срещу министър-председателя Якоб Рийс-Мог, който е и депутат в парламента, предаде Reuters, цитирана от аегнция \"Фокус\".     „Мисля, че това може да се случи доста бързо. Смятам, че парламентарният процес може да бъде ускорен“, заяви той пред репортерите, като добави „не месеци, а, мисля си, седмици“, отговори депутатът на въпрос колко време ще отнеме свалянето на .   Якоб Рийс-Мог посочи Борис Джонсън, Дейвид Дейвис, Естер Маквей и Доминик Рааб, които напуснаха кабинета на Мей през тази година, като възможни бъдещи лидери, както и Пени Мордаунт, за която се смята, че е въпрос на време да излезе от правителството. След като Рааб си тръгна днес, същото сториха Суела Браверман, неговият заместник, социалният и трудов министър Естер Маквей, министърът за Северна Ирландия Шайлеш Вара, парламентарният държавен секретар по образованието Ан-Мари Травелян, парламентарният държавен секретар по правосъдието Ранил Джейуаренда и отговорният за законодателните дела в правителството Ники да Коста. Припомняме, че по-рано Тереза Мей представи пред Камарата на общините относно условията за излизане на Великобритания от Европейския съюз, съгласуван между Лондон и Брюксел.    Преди да влязат в сила, договорките трябва да бъдат одобрени на срещата на върха на ЕС, насрочена за 25 ноември, и след това да получат зелена светлина от  Европейския парламент и британските законодатели. ", "date": "2018.11.15", "title": "Критиците на Мей допуснаха, че тя ще бъде свалена до няколко седмици"}
{"url": "https://www.actualno.com/vidin/vyv-vidin-startira-systezanie-s-uchastieto-na-stotici-uchenici-news_706338.html", "text": "  Във Видин стартира мащабно спортно състезание. Събитието се провежда в рамките на проект „Развитие на диагностични центрове за ортостатични и мускулно-скелетни смущения при деца в училищна възраст в Сърбия и България“, който се изпълнява от Спортен съюз Княжевац и Община Видин. Проектът е съфинансиран от Европейския съюз по Програмата за трансгранично сътрудничество Interreg-ИПП България-Сърбия 2014-2020 г. Основната му цел е . Във Видин центърът е разположен в сградата на бившата стоматологична поликлиника и е оборудван с последно поколение модерна техника.      Заместник-кметът инж. Цветан Асенов откри събитието и приветства гостите и участниците от името на кмета на Община Видин Огнян Ценков и от свое име. Той благодари на Спортен съюз Княжевац за доброто сътрудничество и пожела на състезателите спортсменска игра и успех.\r\nВ състезанието се включиха общо 200 деца, които са преминали през вторичен преглед на смущения на стойката, походката и наличие на гръбначни изкривявания. Всички участници получиха златни медали, които връчи инж. Цветан Асенов.   След събитието гостите от сръбския град посетиха културно-исторически забележителности, сред които средновековната крепост „Баба Вида“ и Епиграфския музей.    ", "date": "2018.11.15", "title": "Във Видин стартира състезание с участието на стотици ученици"}
{"url": "https://www.actualno.com/vraza/gradonachalnikyt-na-vraca-za-vtori-pyt-s-nagrada-ot-konkursa-kmet-na-godinata-news_706356.html", "text": "  Калин Каменов, кмет на Община Враца, получи награда за кмет на годината в категория „Видеонаблюдение и сигурност“ - раздел \"Големи общини\", предаде кореспондентът на .     Това стана на официална церемония в Националния дворец на културата в София. Призът му бе връчен от актьора и режисьор Ники Илиев. „Благодарение на изградената система за видеонаблюдение, Враца се превърна в един много по-спокоен и уреден град, в който правилата се спазват\", каза в словото си кметът на Общината и благодари за подкрепата на всички свои съграждани.   Наградата се присъжда за подобряване сигурността на гражданите и контрол при спазване на общинските наредби чрез внедряването на най-модерната система за видеонаблюдение в страната, в която е вграден последен модел изкуствен интелект на световно равнище. Враца е първият град, в който бе въведен уникалният софтуер.\r\nВ системата за видеоконтрол са инвестирани близо половин милион лева от местния бюджет. На територията на града са разположени 36 камери за наблюдение, на 14 ключови кръстовища и пътни артерии.  Тази награда е второ поредно отличие за врачанския кмет в престижния конкурс „Кмет на годината“. През миналата година той получи приз в категория „Градска среда“.\r\nНа церемонията присъстваха още: еврокомисарят Мария Габриел, министърът на туризма Николина Ангелкова, омбудсманът на Република България Мая Манолова, Западно- и Средноевропейският митрополит Антоний и други официални лица.   В шестото издание на конкурса, организиран от Kmeta.bg, участваха всичките 265 общини в страната, които се състезаваха в общо 10 категории. Конкурсът „Кмет на годината“ е инициатива, която стартира в България през 2013 година. След национално онлайн допитване, всяка година се отличават най-добрите градоначалници в страната.    ", "date": "2018.11.15", "title": "Градоначалникът на Враца за втори път с награда от конкурса \"Кмет на годината\""}
{"url": "https://www.actualno.com/business/na-nivo-budjetna-komisija-povishenite-danyci-za-starite-koli-ostavat-news_706325.html", "text": "  Парламентарната бюджетна комисия прие повторно промените в Закона за корпоративното подоходно облагане (ЗКПО), чрез които бяха направени редица промени в различни закони, от които най-голям обществен ефект предизвикаха увеличенията на данъците за по-стари автомобили и за имоти (бел. ред. - в Закона за местните данъци и такси ). Така с 12 гласа \"за\", 9 \"против\" и нито един \"въздържал се\" на ниво бюджетна комисия на парламента президентското вето бе преодоляно.     Очаква се ветото, наложено от президента, да бъде гледано в пленарна зала идната сряда (21 ноември). Ако и тогава текстовете, върнати от държавния глава за ново обсъждане, бъдат прегласувани без изменения, собствениците на по-стари и евтини автомобили ще бъдат ощетени с повишен данък. Ще се повиши и данъкът на имотите, като за определени категории - с повече. Видимо доволна, председателят на бюджетната комисия Менда Стоянова подчерта, че очакваното увеличение месечно ще бъде с по-малко от цената на кутия цигари (6-10 лева) - същото, което каза и финансовият министър , защитавайки по-високите налози.   По отношение на автомобилите се увеличава главно данъкът за по-старите коли, като изчисленията сочат, че за над 2 млн. автомобила на възраст над 15 години налогът става с 20 до 30% по-голям. Що се касае до имотите, най-значимата поправка касае данъчното облекчение от 50% за основен имот – тя отпада. Ще се облагат с допълнителен данък имоти, които не са \"основни\" за собственика им и се намират в курорт.   В рамките на дискусията в бюджетната комисия отново беше изтъкнато, че  трябва да се прекрати практиката чрез промени на преходи и заключителни разпоредби да се променят други закони, какъвто е случаят с ЗКПО. От президентството поясниха, че предвидените в оспорвания закон промени предвиждат такова преструктуриране на митниците, което заобикаля защитните разпоредби на Закона за държавния служител и Кодекса на труда. В отговор от финансовото министерство казаха, че ще бъде извършено преструктуриране в митническата администрация по подобие на предприетото в НАП.    Първоначално беше предвидено днес (15 октомври) да има обсъждане и на промените в Кодекса за застраховане и по-точно предложението да има определени тавани на неимуществено обезщетение (болка и страдание) за роднини на загинали на пътя, за да не поскъпва \"Гражданска отговорност\". Предвид обществената реакция, публично предложи да има само един таван, а не три, както беше в първото предложение - от 5000 лева за по-далечни роднини на загинал при катастрофа. В първото предложение имаше таван от 20 000 лева за съпруг, съпруга, човек, живеещ на семейни начала, дете и родител на починал при катастрофа и 15 000 лева за братя и сестри на починал при катастрофа. Пред обаче Менда Стоянова каза, че на юристите им трябва повече време да подготвят новите текстове.    ", "date": "2018.11.15", "title": "На ниво бюджетна комисия - повишените данъци за старите коли остават"}
{"url": "https://www.actualno.com/asia/asad-teroristite-celjaha-razgrom-na-prodovolstvenata-sigurnost-v-sirija-news_706343.html", "text": "  Терористите и техните господари започнаха войната срещу Сирия, за да разгромят нейната продоволствена сигурност. Това заяви в четвъртък президентът на страната на среща в Дамаск с делегация на Арабския съюз на механизаторите на селското стопанство, предаде ТАСС, като се позова на информация от сирийската държавна агенция.     По думите на Асад преди войната Сирия е била самодостатъчна страна, което ѝ е позволявало да води независима политика. „Затова терористите, които бяха проводници на замислите на външните сили, се стремяха на първо място да нанесат щети на аграрния сектор и не позволиха на земеделците да реализират събраните реколти“, подчерта сирийският президент.   Както посочи той, в момента пред правителството на страната стои задача да обезпечи подема на селскостопанското производство, което изисква внедряването на нови технологии. На свой ред членовете на делегацията изразиха увереност, че аграрният сектор на Сирия разполага с необходимите ресурси за постигането на тази цел и възстановяването на довоенното ниво на производство, пише още агенция \"Фокус\". Припомняме, че в селското стопанство е заето 50% от активното население на Сирия и то отговаря за около 30% от брутния вътрешен продукт. Сирия изнася памук, животински продукти, зеленчуци и плодове.   ", "date": "2018.11.15", "title": "Асад: Терористите целяха разгром на продоволствената сигурност в Сирия"}
{"url": "https://www.actualno.com/politics/cvetanov-politicheskata-ataka-na-bsp-kym-gerb-e-izgradena-s-falshivi-novini-news_706360.html", "text": "  Днес фалшивите новини са най-голямото предизвикателство. От БСП много умело ги използват, за да ни атакуват ежедневно. Така те успяват да създават напрежение в обществото и да ни карат да влизаме в обяснителен режим, отсявайки непрекъснато истината от лъжата. Това заяви председателят на парламентарната група на ГЕРБ и зам.-председател на партията Цветан Цветанов тази вечер по време на дискусията „Икономически перспективи пред България в контекста на глобалните процеси“, съобщиха от пресцентъра на ПП ГЕРБ.     „Няма ли политическа стабилност, всички икономически постижения отиват на заден план. Политическите ни опоненти искат смяна на данъчната система и въвеждането на прогресивно подоходно облагане. Ако направим това нещо обаче, ние рискуваме да загубим днешната стабилност и да станем непривлекателна дестинация за правене на бизнес“, обясни Цветан Цветанов. По думите му в такива случаи си проличава колко важни са системните партии. „Ние осъзнаваме колко важно условие е данъчната система за инвеститорите и искаме да бъдем предсказуем партньор“, посочи зам.-председателят на ГЕРБ.   Цветанов коментира и темата с цените на горивата. „Цените вече вървят надолу, но дори когато бяха достигнали най-високите си стойности, пак бяха далеч по-ниски от тези по времето на правителството на Орешарски. По онова време доста по-ниски бяха и пенсиите, минималните и средните работни възнаграждения“, отчете председателят на ПГ на ГЕРБ. Той отбеляза, че заплатите в България може и да не са толкова високи, колкото би ни се искало на всички, но е важно да се помни от какво положение е била принудена ПП ГЕРБ да тръгне през 2014 г., да се знае какво е положението сега и какви са очакванията за следващите години.\r\n„За България и българската икономика предстоят поне още 2 много добри години. Това ще бъде подходящ момент икономиката да се разшири дори по посока развиване на нови бизнеси. След този добър период се очакват и трудности, но те няма да са само за България. Очакват се дори сътресения в банковите системи по света“, заяви по време на дискусията бившият финансов министър Симеон Дянков. Според него каквото е могла да направи България за влизане в еврозоната - го е направила. „Макар и Brexit да е болезнена тема – излизането на Великобритания от ЕС може да бъде полезно в дългосрочен план, защото Обединеното кралство е било спирачка за доста идеи и реформи през годините“, коментира Дянков и за финал даде съвет на българите до влизането ни в еврозоната да теглят кредити в евро.  ", "date": "2018.11.15", "title": "Цветанов: Политическата атака на БСП към ГЕРБ е изградена с фалшиви новини"}
{"url": "https://www.actualno.com/ruse/kmetyt-na-ruse-be-izbran-za-kmet-na-godinata-v-prestijna-klasacija-news_706367.html", "text": "  Кметът на Община Русе Пламен Стоилов беше отличен с престижната награда „Кмет на годината“ за 2018 г. - приз за цялостната му дейност през годината във всички сфери на работа от ръководената от него местна администрация. Това се случи на официалната церемония по обявяването на победителите в конкурса „Кмет на годината“ в София, предаде   репортер на .     От името на градоначалника на събитието присъства заместник-кметът инж. Димитър Наков, който получи наградата от еврокомисар Мария Габриел. „Това отличие е признание за добре свършената работа и посоката, в която се развива нашия красив град Русе. През последните няколко години успяхме да осъществим знакови и дългоочаквани проекти, благодарение на които възродихме Русе като град лидер, като икономически и индустриален център в региона“, сподели Наков и благодари на организаторите и всички, подкрепили Пламен Стоилов, който беше номиниран и в още две категории – „Иновации в образование“ и „Кмет на гражданите“.   Инициативата стартира в България през 2013 г., като чрез нея след национално онлайн допитване всяка година се отличават най-добрите градоначалници у нас.", "date": "2018.11.15", "title": "Кметът на Русе бе избран за \"Кмет на годината\" в престижна класация"}
{"url": "https://www.actualno.com/europe/paundyt-registrira-sriv-zaradi-trusovete-okolo-brexit-news_706335.html", "text": "  Британският паунд отбеляза значително обезценяване, след като по-рано днес стана ясно, че заради договорената сделка за Brexit няколко министри в британския кабинет подават оставка, сред които и главният преговарящ на Лондон с Европейския съюз Доминик Рааб.     До обявяването на оттеглянето му международните пазари бяха относително спокойни. В Азия търговията бе стимулирана от новината, че Китай и САЩ подновяват контактите във връзка с търговския им спор, съобщава Reuters.   Но изненадващата оставка на Рааб в знак на протест предизвика срив на британската валута. Паундът поевтиня спрямо долара с близо два цента, достигайки до ниво от 1,2785 долара за паунд минути след 16 ч. българско време.\r\nИ макар по-конкурентоспособната британска валута да подпомага в известна степен износителите в британския индекс FTSE 100, то останалата част от Европа бързо потъна на червена територия.  Сътресенията на пазара също така стимулираха търсенето на сигурните германски държавни ценни книжа. Доходността по 10-годишните облигации спадна с над три базисни пункта до 0,36% - най-ниската стойност от над две седмици.\r\nЕвропейските лидери заявиха, че ще се срещнат на 25 ноември, за да приемат сделката за развода с Великобритания, но сега Тереза Мей е изправена пред много по-опасното предизвикателство да спечели одобрението на своя парламент.   Опасността от евентуално сваляне от власт на Мей и Brexit без сделка представлява значителен и в същото време непредвидим риск за пазарите.    ", "date": "2018.11.15", "title": "Паундът регистрира срив заради трусовете около Brexit"}
{"url": "https://www.actualno.com/society/novinite-naj-vajnoto-za-denja-15-noemvri-news_706329.html", "text": "  Редакционният екип на ви представя най-важните новини за изминалия ден, 15 ноември.      Надявам се, че протестите ще спрат, след като падат цените на горивата. Това каза премиерът Бойко Борисов в отговор на въпрос възможни ли са предсрочни парламентарни избори, като добави, че не се е уплашил от тези протести.   Българската петролна и газова асоциация (БПГА) предложи чрез промяна в режима през зимния период да се спре влагането на биодобавка, тъй като тя е двойно по-скъпа спрямо цената на самото гориво. Това стана ясно на среща между представителите на асоциацията и вицепремиера Томислав Дончев, предаде Националната телевизия. Обсъдени бяха и мерките, които биха повлияли на цената на горивата, както и за по-голяма прозрачност в бранша. Два съдебни състава от Административен съд-Перник са постановили, че заповедите за задържане на журналиста Димитър Стоянов и на негов приятел-юрист са били незаконосъобразни, съобщава сайтът за разследваща журналистика \"Биволъ\", за който работи Стоянов. Решенията обаче могат да бъдат обжалвани пред Върховния административен съд (ВАС).     \"За двамата\" - подава пари на кондукторката в автобуса едната от двете млади жени на последната седалка. \"Ето, за двете - не за двамата!\", дава билетите кондукторката. Проблемът с езиковата бариера в Столипиново, най-големия компактен ромски квартал в България, е ежедневен. Той стои и между децата на Столипиново и образователната система. Защо от Столипиново не е излязъл нито един лекар, нито един адвокат, питат се хората. Председателят на парламентарната група на \"Обединени патриоти\" и лидер на \"Атака\" Волен Сидеров намекна за оставка на вицепремиера и министър на външните работи Екатерина Захариева, предаде БГНЕС.    Прокуратурата обяви, че разследва служители, заподозрени за участие в бягството на Никола Груевски. \"Има основания за подозрение, че някои длъжностни лица, злоупотребявайки със служебно положение и власт, са помогнали на осъдения да напусне незаконно Република Македония“. Делото относно решението на Министерския съвет от края на декември миналата година да има промени в Плана за управление на Национален парк \"Пирин\" тръгна по същество на последна инстанция във Върховния административен съд (ВАС). Британският министър по въпросите на Brexit Доминик Рааб подаде оставка. \"Не мога с чиста съвест да подкрепя условията, които се предлагат за нашата сделка с Европейския съюз\", написа Рааб в своя Twitter профил. С 12 гласа \"за\", 9 \"против\" и нито един \"въздържал се\" парламентарната бюджетна комисия преодоля президентското вето. Парламентът прие с пълен консенсус на първо четене в пленарна зала промените в Наказателния кодекс, които предвиждат до 5 години лишаване от свобода заради психически тормоз в семейството. \"За“ гласуваха 137 народни представители. За поредна вечер граждани излязоха на протести в редица градове на страната. Те се обявиха срещу високите цени на горивата, социалната несправедливост и настояха за оставка на правителството, предадоха кореспондентите на . Владимир Путин подкрепи идеята за създаване на европейска армия, с което предизвика сложни чувства в европейските, а още повече в британските и американските си колеги.", "date": "2018.11.15", "title": "Новините: Най-важното за деня, 15 ноември"}
{"url": "https://www.actualno.com/america/sasht-nalojiha-sankcii-na-17-sauditci-zaradi-sluchaja-hashogi-news_706341.html", "text": "  В четвъртък САЩ наложиха икономически санкции на 17 граждани на Саудитска Арабия, за които се предполага, че са замесени в убийството на журналиста Джамал Хашоги. Става ясно, че сред потърпевшите са и трима помощници на престолонаследника Мохамед бин Салман, предаде AFP, цитирана от агенция \"Фокус\".     Ограничителните мерки бяха обявени, след като генералният прокурор на арабската страна посочи, че петима държавни служители са изправени пред . \"Саудитските официални лица, които санкционираме, са били замесени в отвратителното убийство на Джамал Хашоги. Тези лица хванаха и брутално убиха журналист, който е живял и работил в Съединените щати, трябва да има последствия за техните действия\", каза още министърът на финансите Стивън Мнучин.    Хашоги, пишещ за The Washington Post и неприкрт дисидент, бе убит, след като е бил упоен и след това разчленен, съобщи по-рано говорителят на прокуратурата в първото саудитско потвърждение за начина на ликвидирането на журналиста. Частите на тялото на Хашоги след това са били предадени на агент извън консулството на Рияд в Истанбул. ", "date": "2018.11.15", "title": "САЩ наложиха санкции на 17 саудитци заради случая \"Хашоги\""}
{"url": "https://www.actualno.com/europe/merkel-shtastliva-ot-proektosporazumenieto-za-brexit-news_706339.html", "text": "  Германският канцлер Ангела Меркел приветства проектоспоразумението за Brexit, но предупреди, че отвхрълянето му ще доведе до „най-лошия сценарий“ на безредно излизане на Великобритания без сделка, предаде AFP, цитирана от агенция \"Фокус\".     „Много съм щастлива, че след дълги и невинаги лесни преговори, успяхме да стигнем до предложение“, заяви Меркел за проектоспоразумението, което обаче трябва да бъде одобрено от британския парламент и останалите 27 страни членки на Съюза.   Но Меркел добави, че „най-лошият сценарий и най-безредният случай, ще бъде, ако не бъде сключена никаква сделка“. „Това е алтернатива, за която винаги трябва да бъдем нащрек“, посочи германският канцлер на среща на кабинета в Потсдам край Берлин.\r\n„Въпросът е: това, което имаме в момента, основа ли е? Надявам се, че може да бъде основа“, заяви още Меркел.  Припомняме, че по-рано британският премиер Тереза Мей получи одобрението на кабинета си за проектопредложението, но в четвъртък понесе тежък удар, когато редица министри си подадоха оставката, докато тя убеждаваше парламента, че трябва да гласува в полза на предложението за Brexit.", "date": "2018.11.15", "title": "Меркел щастлива от проектоспоразумението за Brexit"}
{"url": "https://www.actualno.com/analysis/zashto-putin-podkrepja-idejata-za-syzdavane-na-evropejska-armija-news_706302.html", "text": "  Владимир Путин подкрепи идеята за създаване на европейска армия, с което предизвика сложни чувства в европейските, а още повече в британските и американските си колеги.     Трябва да си спомним, че неотдавнашното предложение на президента на Франция Еманюел Макрон за създаването на се основава на това, че армията е необходима за \"защита от Китай, Русия и дори САЩ\". На свой ред канцлерът на Германия Ангела Меркел поясни, че „единната европейска армия би доказала на света, че война в Европа е невъзможно“.   По-рано, да си припомним, френският министър на финансите Брюно льо Мер призова към превръщането на Европа в „империя, приличаща на САЩ и Китай“. Наистина, той направи уговорката, че тази „империя“ трябва да бъде миролюбива, основаваща се на принципа на правовата държава. Само че според него „Европа повече не трябва да се плаши от това, да използва своята власт“, .\r\nКакто е лесно да се забележи в последно време подобни резки изказвания на европейски държавни дейци престанаха да са редки и обичайно те биват разглеждани в контекста на ескалацията на напрежението в европейско-американските отношения. При това, макар „великодържавната“ риторика беше засилена от много водещи европейски фигури (и от Меркел), невъзможно е да не се забележи, че именно французите са особено усърдни в това отношение, така че с времето се стига до директни анекдотични ситуации. Достатъчно е да си спомним скорошния инцидент, когато внезапно беше отменена съгласуваната среща между руския и американския президенти в Париж. Причина за това се оказа по-оригинална и по-смешна от всички фантазии: Еманюел Макрон не искал руско-американските преговори да затъмнят организираните от Елисейския дворец мероприятия по случай края на Първата световна война.  Има нещо крайно символично в цялата тази суета на Елисейския дворец: както е известно, Първата световна война стана последният до днешния ден истински военно-геополитически успех за Франция. Нейното присъствие сред страните-победителки от Втората световна война е предмет на шеги, а други варианти така и не останаха.\r\nТочно сто години след последния успех, по-точно, от последното реално пълно участие в световни военно-политически събития – това е твърде много. Прекалено много за страна, съхраняваща сериозни геополитически амбиции и претенции за участие в следващото световно прекрояване.\r\nСитуацията се изостря от факта, че точно сега Париж губи тези неголеми „останки от минал разкош“, т.е. признаци на велика държава, които успяваше да опази през последните десетилетия. За да бъдат намерени примери, не трябва да се ходи отвъд планината.        - . Макар вината за унищожаването на либийската държава и кървавата касапница, в която беше въвлечена страната, обикновено да се приписва на Запада като цяло и в частност – по традиция – на САЩ, реално главният виновник за тези събития беше именно Франция. Трябва да се напомни, че именно тази страна първа започна операцията по създаването на свободна от полети зона над Либия. Резултатите от тези събития са добре известни на всички. И точно в сегашния момент светът наблюдава как Русия пое изпуснатата – по-точно захвърлена от Запада, включително и Франция заради пълната загуба на контрол върху ситуацията – инициатива и активно работи с либийските политически сили за възстановяването на либийската държавност. Централна Африка. Европейските държави в много случаи запазват политическия, икономическия и даже военния контрол над своите бивши колонии. Франция не е изключение от това правило, активно участвайки – в това число и чрез директна военна намеса – в работите на африканските страни, за които по-рано е била митрополия. Става дума на първо място именно за държавите от централноафриканския регион.\r\nНо и тук почвата се измъква изпод краката на Франция – и за това, между другото, Париж трябва да „благодари“ на първо място на Москва. Словосъчетанието „Русия и Централно-Африканската република“ през последната година стана устойчиво и приемливо за хората, следящи новините.\r\nМосква действително все по-активно си сътрудничи с държави от региона – в това число и във военната и военно-техническата сфера, изтласквайки оттам бившата митрополия. Поради това бурното желание на Париж отново да стане столица на империя общо взето е разбираемо. Но е разбираемо и спокойствието, с което гледа на това желание столицата на действаща свръхдържава – Москва. Съвсем очевидна е разликата в подходите, на които залагат двата предполагаеми локомотива на европейската държавност. Ако Франция иска да демонстрира мускули на световната арена, то Германия на първо място иска спокойно да поддържа контрол, сигурност и дисциплина в самия ЕС.\r\nА това говори, че „единната европейска армия“, ако се появи, едва ли ще бъде по-дееспособна от днешната на НАТО. Истина е, че тя ще зависи по-малко от Вашингтон – и дори поради тази причина перспективата за нейното създаване не бива да не бъде приветствана.      ", "date": "2018.11.15", "title": "Защо Путин подкрепя идеята за създаване на европейска армия"}
{"url": "https://www.actualno.com/asia/putin-zapadyt-trjabva-da-osydi-politicheskite-ubijstva-news_706344.html", "text": "   . Стопанинът на Кремъл заяви това на пресконференция след края на Източноазиатската среща на върха в Сингапур, предаде ТАСС, цитирана от агенция \"Фокус\".     По мнението на руския държавен глава изборите в Донбас са били неизбежни, защото това е реакция на живеещите там хора, на политическата ситуация в страната. Путин отбеляза също, че в момента е безсмислено да се провеждат срещи в Нормандския формат, защото в Украйна е в ход предизборна кампания.   „Въобще, до момента настоящите украински власти не са проявили никакво желание да изпълняват минските споразумения и те не правят нищо за прилагането на тези договорки, не се случва нищо“, констатира Путин. „Даже Законът за специалния статут на Донбас, който бе приет от парламента на Украйна, до сега не е влязъл в сила, а това е ключов елемент за разрешаването на ситуацията“. Руският президент посочи, че всички чакат Русия да изпълни минските споразумения, но не забелязват, че киевските власти не правят нищо.\r\nОсвен това руският лидер подчерта, че и че няма друго решение на конфликта, освен мирно.  Путин смята, че властта в Украйна не е способна да направи каквото и да е за разрешаване на ситуацията в югоизточната част на страната. „Според мен – не. Докато такива хора са на власт в Киев, едва ли можем да разчитаме на мирно разрешение на въпросите на тези територии“, заяви още руският лидер.", "date": "2018.11.15", "title": "Путин: Западът трябва да осъди политическите убийства"}
{"url": "https://www.actualno.com/society/blokadi-i-prizivi-za-ostavka-beljazaha-porednata-vecher-na-grajdanskoto-nedovolstvo-news_706352.html", "text": "   За поредна вечер граждани излязоха на протести в редица градове на страната. Те се обявиха срещу високите цени на горивата, социалната несправедливост и настояха за оставка на правителството, предадоха кореспондентите на .       с искане вицепремиерът Валери Симеонов да напусне поста си в кабинета \"Борисов 3\". Майките и хората, които ги подкрепят, се отправиха и на традиционно шествие по софийските улици.    . Със скандирания \"Оставка\" и \"Мафия\", се обявиха и срещу ниския стандарт на живот и високите цени на горивата и настояха за разпускане на правителството.\r\nДа кажат \"Не\" на ниските доходи и несправедливия стандарт на живот в страната, излязоха и граждани на Варна. Въпреки че недоволните бяха доста по-малко от предните дни, те ясно изразиха своето разочарование от политически партии. Протестиращите също така се обявиха за намаляване на цените на горивата и заявиха, че настояват за оставката на заместник-министър председателя . Хората развяха знамена и носеха плакати с надписи .  В подкрепа на вече изразените искания по места на протести излязоха и в Сливен, и в Бургас. В морския град . Акциите и в двата града се очаква да продължат и в утрешния ден.\r\nВ Добрич междувременно протестиращите организираха , като исканията им се солидаризират с тези на гражданите от другите градове на страната.   ", "date": "2018.11.15", "title": "Блокади и призиви за оставка белязаха поредната вечер на гражданското недоволство"}
{"url": "https://www.actualno.com/starazagora/kmetyt-na-stara-zagora-zashtiti-edin-ot-naj-mashtabnite-remonti-v-grada-news_706308.html", "text": "  Като сериозна стъпка в осигуряването на безопасността на хора и автомобили, за облекчаването на трафика и подобряването на транспортната инфраструктура.     Така определи реконструкцията на бул. “Св. Патриарх Евтимий” над бул. „Славянски“ кметът Живко Тодоров по време на отчета си за 2018 г. на 14 ноември.\r\nСпоред него този проект силно разбуни духовете заради затварянето на почти цялото движение в града, което създаде много неудобства за гражданите. След финализирането му обаче удобствата ще са много повече. “Мостът ще има четири платна за движение, нормални тротоари, велоалея. Правят се и две кръгови кръстовища на бул. “Славянски”, които ще облекчат включването към него и ще помогнат за облекчаване на трафика\", допълни Тодоров.\r\nНа кръстовището с ул. “Христо Ботев” се обособява лента само за завиване надясно, с което ще се предотврати образуването на тапи в автомобилното движение.  ", "date": "2018.11.15", "title": "Кметът на Стара Загора защити един от най-мащабните ремонти в града"}
{"url": "https://www.actualno.com/sliven/rom-ot-sliven-prebi-jena-si-i-ja-vkara-v-bolnica-news_706286.html", "text": "  32-годишен мъж от Сливен е пребил и наранил с нож 29-годишната си съпруга.     За това съобщава днешният бюлетин на Областната дирекция на МВР в Сливен.\r\nНа 14 ноември в 18.10 часа в дежурната част на Районното полицейско управление на  Нова Загора е получен сигнал от Спешния център в града за приета жена от ромския квартал „Шести”, пострадала при побой и с порезни рани.\r\nВпоследствие полицейските служители установяват, че след възникнал семеен скандал 32-годишният С.С. е нанесъл побой и порезни рани по ръцете на 29-годишната си съпруга. Жената е транспортирана за лечение в МБАЛ - Сливен без опасност за живота.  С.С. е задържан в РУ - Нова Загора за побой и причиняване на телесна повреда. По случая е образувано досъдебно производство.", "date": "2018.11.15", "title": "Ром от Сливен преби жена си и я вкара в болница"}
{"url": "https://www.actualno.com/europe/zaharova-nato-uvelichava-voennoto-si-prisystvie-v-blizost-do-rusija-news_706363.html", "text": "  НАТО увеличава военното си присъствие в близост до границите с Русия. Това съобщи на редовния си брифинг говорителят на Руското министерство на външните работи Мария Захарова, цитирана от БНР.     Захарова посочи още, че по границите на Русия на коалиционен принцип е разположена НАТО-вска коалиционна групировка с обща численост 10 000-12 000 души, без да се броят постоянно присъстващите в района американски военнослужещи, както и националните въоръжени сили на страните от Централна и Източна Европа. \"С цел бързото нарастване на тези групировка, активно се модернизира военната и гражданска инфраструктура, създава се система на логистика и тилово обезпечаване, включително складове за оръжия и военна техника в страни като Полша, Литва, България и Румъния. Адаптират се новите и се създават нови командни структури\", отбеляза дипломатът.   Мария Захарова коментира също така, че през последните дни е налице видима активност на американски официални лица по въпроса за газопровода \"Северен поток 2\". Това е класически безцеремонна, истинска намеса на Съединените щати в делата на Европейския съюз и на конкретна държава от Съюза, добави Захарова.", "date": "2018.11.15", "title": "Захарова: НАТО увеличава военното си присъствие в близост до Русия"}
{"url": "https://www.actualno.com/business/vmz-sopot-shte-proizvejda-dronove-s-izraelska-kompanija-news_706283.html", "text": "  ВМЗ Сопот подписа договор за сътрудничество и трансфер на технологии с израелската компания Aeronautics Group, на базата на който ще започне производство на безпилотни летателни апарати (дронове). Това стана по време на среща на министъра на икономиката Емил Караниколов  с представители на израелската компанията в Министерство на икономиката. На срещата участва още заместник - министър Лъчезар Борисов, представители на Министерство на вътрешните работи и на Министерство на отбраната.     Израелската компания е глобален лидер в производството и дизайн на безпилотни летателни апарати, има над 70 клиента по целия свят, в това число продава и на НАТО. Договорът за трансфер на технологии ще даде възможност на ВМЗ за собствен бранд български безпилотни летателни апарати, както и тяхното сервизиране,  поддръжка и обслужване, съобщиха от Министерство на икономиката.   Министър Караниколов изтъкна, че инвестициите в нови технологии са основен фактор за растеж и  подчерта, че Израел е световен лидер в иновациите, които добавят висока стойност в производството. Зам.-министър Борисов отчете, че износът в сектора на продукти свързани с отбраната за миналата година отбелязва над 20% растеж, както и че съществува сериозен потенциал за развитие на военно промишления комплекс у нас.\r\nДоговорът за сътрудничество бе подписан от г-н Атанас Богданов председател на Борда на директорите на ВМЗ Сопот и от  г-н  Ади Коен директор на бизнес развитие и маркетинг на Aeronautics.  Г-н Коен посочи, че израелската компанията счита страната ни за важен хъб за стоки за въздушната авиация. „Заедно можем да навлезем на нови пазари“, допълни той. По думите му целта е да се установи в България линия за асемблиране и производство на безпилотни летателни апарати.\r\nПредседателят на Борда на директорите на ВМЗ Сопот Атанас Богданов каза от своя страна, че подписването на договора е важна крачка в желанието на ВМЗ за развитие в нови високотехнологични области, което е част от стратегията на Министерство на икономиката за извеждането на дружеството в сектора на новите технологии и допълни, че ВМЗ ще бъде основен двигател и човешки ресурс по този проект.   ", "date": "2018.11.15", "title": "ВМЗ Сопот ще произвежда дронове с израелска компания"}
{"url": "https://www.actualno.com/books/avstrijskata-pisatelka-karolina-shuti-pristigna-v-sofija-za-premiera-news_706287.html", "text": "  Каролина Шути, една от най-интересните съвременни немскоезични писателки, пристигна в България за премиерата на романа си \"Някога навярно съм вървяла по мека трева\", отличен с Наградата за литература на Европейския съюз. Събитието е на 16 ноември (петък), в клуб „Журналист“ в СБЖ, на ул. „Граф Игнатиев“ № 4, 1 ет., от 18 ч.     Каролина Шути е родена през 1976 г. в Инсбрук, Западна Австрия. Завършила е немска филология, англицистика и американистика. Докторантската й дисертация разглежда произведенията на родения в Русе носител на Нобелова награда за литература Елиас Канети. Шути пише романи и радиопиеси. Книгите й са преведени на много езици и донасят слава на авторката както в Австрия, така и извън пределите й. През 2015 г. тя спечели Наградата за литература на Европейския съюз за романа си „Някога навярно съм вървяла по мека трева“.    Романът на Каролина Шути ни потапя в света на главната героиня Мая – свят, в който няма място за любов или безгрижна невинност. След смъртта на майка си Мая е приютена от леля си, която й дава подслон, храна и възпитание, но не й разкрива нищо за миналото й. Двете живеят в едно безименно селце в отдалечен район и се борят за оцеляването си при оскъдни и трудни условия. Всеки опит на Мая да си спомни миналото води до задънена улица. Тя се мъчи да си припомни живота в Беларус, страната, която е напуснала като малка, езика, който не говори, майката и бабата, които вече почти не помни, но с годините спомените все повече избледняват и стават все по-недостижими. Марек, възрастен мъж, който говори странен и загадъчен език и живее напълно сам в отдалечена къща, е единственият човек, който разбира Мая и я кара да се чувства у дома си.  С ясен, но същевременно красив и поетичен стил Шути описва положението на хора, които са били принудени да напуснат дома си и да се приспособят към новата и понякога неприятелска среда. Романът й е пропит от идеята за изгубената памет и непрестанното търсене на идентичността, благодарение на която можем да намерим мястото си в живота и да постигнем вътрешна хармония и спокойствие.", "date": "2018.11.15", "title": "Австрийската писателка Каролина Шути пристигна в София за премиера"}
{"url": "https://www.actualno.com/ruse/stana-jasna-prichinata-za-pojara-na-smetishteto-v-ruse-news_706299.html", "text": "  Зам.- кметът на Община Русе Наталия Кръстева сподели, че няма умишлени действия при запалването на пожара в регионалното депо за отпадъци, по време на сесия на местния парламент в отговор на питане на общинския съветник Иво Пазарджиев.     Вероятно незагасена жар е причината за пламването на отпадъците. Проверката показва, че при възникването на задимяването още на 3 ноември, операторът на депото – фирма „Берус“ е бил уведомен. Според „Берус“, причината е самозапалване на сметищния газ, с основна съставка метан. Това се потвърждава и от пожарната в Русе. 73 000 лева са разходите на оператора към момента за запръстяването. Затова е изградена инсталация за обезвреждане на газа. Затова запръстяването става на всеки два метра пласт боклук. През 2018 г. в България са възникнали подобни пожари в 12 депа.\r\nНа 5 ноември е извършена съвместна проверка от Община Русе и РИОСВ. На 6 ноември в изпълнение на заповед на кмета е извършена нова проверка, която показва че огънят е потушен с 20 100 тона земна маса. Причините за възникване на пожара не са установени с точност. „Грешка при депониране на отпадъците няма“, категорична бе Наталия Кръстева. Материални щети от пожара на техниката и регионалното депо не са нанесени. Издаден е акт от РИОСВ, предстои наказателно постановление, като глобата е от 7000 до 20 000 лева. Отделно 1500 лева е наложената санкция от Община Русе на оператора по силата на сключения договор от 2016 година. „Всичко това обаче създаде психоза сред гражданите на Русе“, коментира кметът Пламен Стоилов. Радостно е, че няма тревожни превишения на замърсяването на въздуха.", "date": "2018.11.15", "title": "Стана ясна причината за пожара на сметището в Русе"}
{"url": "https://www.actualno.com/books/shesti-sofijski-mejdunaroden-literaturen-festival-nemskoezichna-literatura-ot-vsichki-strani-news_706301.html", "text": "        Тази година чуждестранната програма на фестивала ще е посветена изцяло на немскоезичната литература. Участници ще бъдат някои от най-известните писатели и поети в съвременната литература на Германия, Австрия, Швейцария и Лихтенщайн, като: Кристоф Хайн, Роберт Менасе, Лукас Берфус, Шерко Фатах, Илия Троянов, Йонас Люшер, Фердинанд Шмац, Марион Пошман и Забине Бохмюл.\r\nКураторската програма на фестивала обичайно е изградена от няколко основни елемента: срещи с писатели, дискусии и детска програма. Тази година събитията ще се разширят с още три нови формата: Бързи литературни срещи, Софийски международен литературен фестивал представя и Тайно поетическо четене.\r\nНа сцената на Литературния фестивал ще бъдат експонирани и две изложби: „Бухшмук“ – с илюстрации по сюжети от немскоезични автори и селекция арт книги на платформата ТИ - РЕ.  В своята шеста година форумът ще включва 40 събития, които осмислят съвременни литературни процеси и събират на едно място български и немскоезични автори. Структуроопределящата линия на основната програма (срещите с писатели и дискусионните панели) на Софийски международен литературен фестивал включва теми и тенденции в немскоезичната и българската литература, които имат пресечни точки, но и които е важно да бъдат анализирани по-задълбочено в различните контексти. Намерението на подобна идейна рамка е да създаде пространство за среща и диалог на литературите и културите на различните държави.    Днешните неврози; социалната травма; Европа като сюжет; историческото наследство: памет и истина; поезията, представена пред скоби; проза и справедливост са само част от темите на разговорите с българските и чуждоезичните автори. Сред участниците тази година са поетите и писателите Алек Попов, Владимир Полеганов, Владислав Христов, Георги Господинов, Едвин Сугарев, Здравка Евтимова, Илиана Илиева, Кристин Димитрова, Крум Филипов, Людмила Миндова, Марин Бодаков, Мирела Иванова, Мехмед Атипов, Палми Ранчев, Петър Чухов, Румен Петров, Христо Карастоянов, Цвета Софрониева и Яна Букова. Темите в тазгодишното издание на Литературния фестивал формират широка картина от дискусионни блокове.\r\nСред най-интригуващите разговори ще бъде този за „Случаят СВЕП, визуалната поезия и свободата на образите“ или как списанието, част от колекцията на МоМА и от архивите на Getty Center, участва в международните процеси на изкуството.\r\nТазгодишният дебат за превода ще бъде посветен на неговите маршрути и преводните издания на българска литература на немски език.   Международната тема в програмата на фестивала изисква и присъствието на сериозни и ангажирани дискусии, тематизиращи късия разказ, немскоезичния роман, българската и немскоезичната драматургия.\r\nЕвропейската мрежа за литература и книги „Традуки“ инициира мащабен дебат със заглавие: „Как се отваря архив на тайните служби?“\r\nНяколко от тематичните панели ще бъдат ангажирани с новите тенденции в издаването на книги, със социокултурната роля на издателя и с литературата, пренесена във виртуалната реалност. Три нови форми на срещи с публиката ще бъдат добавени в тазгодишната програма.\r\nЗа първото Тайно поетическо четене може да се каже твърде малко, тъй като, както се подразбира от заглавието му, публиката няма да знае почти нищо предварително. Тайна ще бъдат имената на поетите, но и мястото, в което ще се проведе събитието. Броят на хората, които ще присъстват ще бъде ограничен, а предварителното записване ще е задължително. Това, което се знае със сигурност е, че поетите също имат поставена задача: те трябва да прочетат две свои стихотворения, едно стихотворение от немскоезичен автор, което е важно за тях и да „реагират“, както намерят за добре, на тайната.\r\nТази година фестивалът добавя в програмата си разговор за някои значими литературни инициативи в страната. В рамките на Софийски международен литературен фестивал представя всяка година ще бъдат канени разпознаваеми, устойчиви, интересни, непознати или напълно нови  начинания. Гости през декември ще бъдат организаторите и съмишленици на Международния литературен фестивал в Русе; Прозрачният преводач на Къщата за литература и превод: събитието, в което публиката е поканена да надникне зад кулисите на преводаческия процес, да види различни преводачески версии на един и същи литературен откъс и платформата Свободно поетическо общество.\r\nАлек Попов, Елена Алексиева, Виргиния Захариева, Иван Ланджев и Соня Тодорова ще бъдат първите автори, които ще участват в Бързите литературни срещи. Тези лични срещи между читател и писател ще заимстват случайния принцип на Speed Dating-формата. Първите 50 човека, които се запишат ще имат възможността да разговарят с един от писателите в рамките на 5 минути. Авторите ще са си подготвили теми за разговор, а хората ще сядат при тях на случаен принцип. Всеки ден от Литературния фестивал започва със събития, свързани с детските книги, срещи с писатели или работилници. В детската програма тази година гостуват немскоезичните писателки Катя Алвес и Дагмар Гайслер, като и добре познатите български автори: Юлия Спиридонова – Юлка, Радостина Николова, Сотир Гелев, Калина Мухова, Мила Попнеделева-Генова и Петя Кокудева. Шестте дни на Софийския международен литературен фестивал 2018 се провеждат по време на 46-ия „Софийския международен панаир на книгата“. Тазгодишното му издание ще премине под мотото: Четири страни – един език, посветено на немскоезичните държави Австрия, Германия, Лихтенщайн и Швейцария, които тази година ще бъдат Почетни гости на събитието. Шестото издание на Софийския международен литературен фестивал и 46-ия Международен панаир на книгата се организират от Асоциация „Българска книга“ с подкрепата на Министерството на културата на България и Столична община. Събитията се провеждат в партньорство с Франкфуртския панаир на книгата, Гьоте-институт България и с финансовата подкрепа на Министерство на външните работи на Германия. Партньори на Почетната програма са Княжество Лихтенщайн, Посолството на Република Австрия, швейцарската културна фондация „Про Хелвеция“, Посолство на Швейцария в България, „Традуки” и Фондация „Курт Волф”. ", "date": "2018.11.15", "title": "Шести Софийски международен литературен фестивал: Немскоезична литература от всички страни "}
{"url": "https://www.actualno.com/crime/na-pyrva-instancija-sydyt-reshi-che-mvr-e-arestuvalo-nezakonno-jurnalist-na-bivoly-news_706290.html", "text": "  Два съдебни състава от Административен съд-Перник са постановили, че заповедите за задържане на журналиста Димитър Стоянов и на негов приятел-юрист са били незаконосъобразни, съобщава сайтът за разследваща журналистика \"Биволъ\", за който работи Стоянов. Решенията обаче могат да бъдат обжалвани пред Върховния административен съд (ВАС).     Пред адвокат Николай Хаджигенов, който е защитник на Димитър Стоянов, коментира, че вече е създадена практика такива съдебни решения пред Върховния административен съд. Адвокат Хаджигенов уточни, че ако в крайна сметка съдебното решение е в полза на клиента му, то най-вероятно ще бъде заведен граждански иск и ще бъде търсено обезщетение от МВР. Юристът не коментира засега какъв размер обезщетение би било търсено.   Стоянов, румънският му колега Атила Биро и приятел-юрист на българския журналист бяха задържани край радомирското село Егълница вечерта на 13 септември тази година. Те отидоха там, тъй като бяха получили сигнал, че се горят документ, свързани с аферата \" \". Заповедта за ареста на Атила Биро обаче остава в сила, защото той не e успял да я оспори пред съда в посочения от закона срок.\r\nВ мотивите към решението на съдия Любомир Луканов по жалбата на Стоянов е написано, че \"не става ясно въз основа на какви факти и обстоятелства административният орган (МВР) е направил обосновано предположение, че лицето е извършило престъпление\".  Тезата на МВР е, че има евентуално нарушение на чл. 319 от Наказателния кодекс. Текстът гласи: \"Който унищожи, скрие или повреди чужд или не изключително нему принадлежащ документ с цел да причини другиму вреда или да набави за себе си или за другиго облага, се наказва с лишаване от свобода до три години или с пробация\". Има образувано досъдебно производство, но срещу неизвестен извършител, което всъщност било основание и за МВР да задържи Стоянов и Биро - за установяване на факти.\r\nСпоред съда обаче, за да има арест, трябва да има данни за извършено настроение. \"От нито един от документите съдържащи се в административната преписка не може да се формира извод, че жалбоподателят (т.е. Стоянов) е имал поведение, което да доведе до възникване на предположение, че именно той е извършителя на престъпление по чл. 319 от НК или е била помагач в извършването на такова престъпление\", става ясно от съдебното решение. За съда арестът представлява неоснователна принуда върху Стоянов и Биро, \"който противоречи изцяло на същността и предназначението на принудителните административни мерки\".   ", "date": "2018.11.15", "title": "На първа инстанция съдът реши, че МВР е арестувало незаконно журналист на \"Биволъ\""}
{"url": "https://www.actualno.com/europe/tereza-mej-opita-da-ubedi-britanskija-parlament-che-e-postignat-goljam-uspeh-za-brexit-news_706296.html", "text": "  Европейският съюз е отстъпил пред Великобритания по граничните въпроси за остров Ирландия. Това заяви в Камарата на общините на британския парламент премиерът на Тереза Мей, която представи относно условията за излизане от Европейския съюз, съгласуван между Лондон и Брюксел.     \"ЕС ни направи редица отстъпки ... Предложението на Европейския съюз, че митническата зона ще се разпростира само върху Северна Ирландия, е оставено настрана и е заменено с ново временно митническо споразумение, обхващащо цялата територия на Обединеното кралство\", каза Мей. \"Ние също така осигурихме гаранции за пълния достъп на бизнеса в Северна Ирландия до целия британски пазар\", добави премиерът на Великобритания според БГНЕС.   Тя обърна внимание на факта, че ако няма споразумение за ирландската граница, проектът на споразумението предвижда удължаване на преходния период по Brexit, който иначе трябва да приключи на 31 декември 2020 г. Както е посочено в проектоспоразумението, страните могат да прибегнат до тази мярка, ако до юли 2020 г. няма решение за границата между намиращата се в ЕС Република Ирландия и Северна Ирландия, която е част от Обединеното кралство. Въпреки това Мей изрази надежда, че няма да има нужда от такава стъпка. \"Не искам да удължавам преходния период и не вярвам, че ще имаме нужда от него\", каза британският премиер.\r\nМай уведоми британските депутати, че споразумението, постигнато от британските и европейските преговарящи, одобрено от британския кабинет и 27 европейски посланици в сряда, не е окончателно. \"Това е проект на споразумение, което предполага, че на 29 март 2019 г. ще излезем от ЕС плавно и под установен ред, определящо параметрите на бъдещи отношения, които отговарят на националните ни интереси\", каза тя.  Преди да влезе в сила, проектоспоразумението трябва да бъде одобрено на срещата на върха на ЕС, насрочена за 25 ноември и след това да получи зелена светлина от парламента на Европейския парламент и британските законодатели. Последната задача изглежда е най-трудната за Мей. Както съобщи вестник The Guardian, позовавайки се на член на управляващата консервативна партия - евроскептика Марк Франсоа, към дадения момент 84 тори са против текста на споразумението. Ако те бъдат подкрепени в това от членове на опозиционната Лейбъристка партия, тогава сделката Brexit в сегашната й форма няма шанс да се реализира.", "date": "2018.11.15", "title": "Тереза Мей опита да убеди британския парламент, че е постигнат голям успех за Brexit"}
{"url": "https://www.actualno.com/europe/velikobritanija-shte-kupi-17-novi-iztrebiteli-f-35b-news_706298.html", "text": "  Великобритания е подписала договор за закупуване на 17 многоцелеви изтребители F-35B. Това се съобщава на официалния уебсайт на Министерството на отбраната на Обединеното кралство, предаде БГНЕС.     \"17 нови изтребители F-35B ще бъдат доставени между 2020 и 2022\", съобщава британската армия.\r\nНовите самолети ще станат допълнение към 16-те Ф-35 в базата на кралските ВВС в Норфолк в източната част на Англия. Преди това беше подписан договор за закупуването на още два Ф-35, предава ТАСС.\r\n\"Щастлив съм да потвърдя, че удвояваме флота от бойни самолети Ф-35 и го увеличаваме до 35 изтребителя\", казва Кевин Уилямсън, министър на отбраната на Великобритания.  F-35B е многоцелеви изтребител, който съчетава стелт технология, свръхзвукова скорост, възможност за вертикално кацане и ускорено излитане. Предвижда се той да бъде използван от британските военни по-специално за самолетоносачи от типа на „Куин Елизабет“.", "date": "2018.11.15", "title": "Великобритания ще купи 17 нови изтребители F-35B"}
{"url": "https://www.actualno.com/varna/sydyt-vyv-varna-otmeni-obshtinskata-naredba-za-priem-na-deca-v-detski-gradini-i-uchilishta-news_706291.html", "text": "  Административният съд във Варна Наредбата за прием на деца в детски градини и училища. Делото беше образувано по . Според съдебния състав, формата на административния акт не е спазена, поради липса на мотиви на изготвения проект. Допуснати са съществени нарушения на административнопроизводствени правила, рефлектиращи върху законосъобразността на нормативния акт.     В своите мотиви Административният съд посочва, че срокът между внасяне на проекта на Наредбата и приемането му от общинските съветници е бил и местните депутати е да се запознаят подробно с неговото съдържание. Ако съветниците са имали възможността да получат изработения проект на Наредбата и им бе осигурено технологично време за индивидуален и колективен анализ на проекта преди гласуване, би могло да се стигне до различно съдържание на подзаконовия нормативен акт и затова е необходимо постановяване на отмяна на частично оспорената част на процесната Наредбата. Решението подлежи на обжалване пред Върховен административен съд в 14-дневен срок.", "date": "2018.11.15", "title": "Съдът във Варна отмени общинската наредба за прием на деца в детски градини и училища"}
{"url": "https://www.actualno.com/europe/orban-prehvyrli-topkata-po-sluchaja-gruevski-na-uristite-news_706303.html", "text": "  Унгарският премиер Виктор Орбан бе запитан от репортери на унгарската телевизия \"24.ху\": \"Как може престъпник от Македония нелегално да влезе в Унгария и защо не е в транзитната зона?\". На това той кратко отговори: \"Това е правен въпрос, отговора търсете от юристите\", предаде МКД     Министър Гулияш Гергели от кабинета на унгарския премиер в интервю за Reuters не пожела да разкрие в коя страна Груевски отправя искането и как е стигнал до Службата за имиграция и убежище в Будапеща, където е представил документи и е бил разпитан от служителите.   Говорителят на македонското правителство Миле Бошяковски днес каза, че искането на цялостната документация за екстрадирането на бившия премиер Никола Груевски днес ще бъде отнесена до унгарското министерство на правосъдието.\r\nТой допълни, че Унгария все още не е получила официално искане от Македония за екстрадирането на Груевски,  Стана ясно още, че ако такова искане пристигне, тогава Будапеща ще постъпи съгласно законите.", "date": "2018.11.15", "title": "Орбан прехвърли топката по случая Груевски на юристите"}
{"url": "https://www.actualno.com/curious/6-neshta-v-jenite-koito-mnogo-privlichat-myjete-news_706247.html", "text": "  Всяка жена си мисли, че нещата, които привличат мъжете са дълги крака,големи устни, къса рокля и готино дупе, но това не винаги е така.Случвало ли ви се е да се чудите защо той харесва приятелката ви, а не вас? Всъщност нещата, които привличат мъжете нямат нищо общо с тялото, устните или облеклото ви. Мъжете хлътват по качествата, които всяка една жена притежава.          - увереността е едно от най-важните качества у една жена. Ако се чувствате прекалено дебела, слаба или грозна, това мигновено се изписва на лицето ви. Ако вие харесвате себе си, всеки мъж наоколо ще ви забележи. Увереността е качеството, което показва, че харесвате себе си такава, каквато сте. Ако не сте достатъчно уверена, променете начина си на живот и направете всичко възможно да се чувствате красива. - да, мъжете определено забелязват стила ви на обличане. Не си мислете обаче, че ще се загледат в новите ви обувки или чанта, но сканират цялостната ви визия. Разголените дрехи не винаги са нещото, което привлича мъжете. Обличайте се една идея по-семпло и елегантно и ви гарантираме, че това няма да остане незабелязано от всеки един мъж около вас.   - влагайки повече емоция във всичко наоколо, ще бъдете много по-привлекателна за всеки един мъж. Мъжете обичат страстните жени, които могат да вкарат емоция във всяка една ситуация и момент. Опитайте се да не сте скучна, естествено, че няма как да ви хареса, ако не се отпуснете пред него. Ако имате страст към собствения си живот, приятели, хобита, работа, определено ще можете да вложите страст и в отношенията си с мъжа, когото харесвате. - вечно уморената жена, която няма сила за нищо, определено не би могла да привлече никого, особено когато става въпрос за връзка. Покажете му, че водите интересен начин на живот и че сте готови за много нови приключения, запознанства с нови хора и най-важното, готови сте за едно ново начало, изпълнено с хубави емоции и моменти.Никой не би харесал сива, отегчена и прехвалена персона.    - бъдете закачлива и усмихната, това определено се харесва на всеки един мъж. За да се влюби във вас, първоначално трябва да сте му интересна, а за да е така това трябва да сте закачлива и лъчезарна. Никой мъж не харесва нацупени жени, които постоянно мрънкат и все нещо не им достига. Ако показвате нещо подобно пред мъжете, няма защо да се чудите защо не ви се получава. Опитайте се да бъдете себе си.     – жената, която не се страхува да бъде спонтанна, е истински магнит за мъжете. Тя прави с удоволствие всичко и се отдава с удоволствие на всяка малка лудост, която мине през главата и. Това изпълва животът и с вълнение и щастие.", "date": "2018.11.15", "title": "6 неща в жените, които много привличат мъжете"}
{"url": "https://www.actualno.com/asia/sauditska-arabija-trygna-kym-smyrtno-nakazanie-za-petima-dushi-obvineni-za-ubijstvoto-na-hashogi-news_706253.html", "text": "  Петима саудитски граждани са заплашени да получат смъртни присъди за убийството на журналиста Джамал Хашоги. Това обяви саудитската прокуратура, като допълни, че има общо 21 задържани по случая и 11 от тях са с обвинения.     Хашоги, пишещ за The Washington Post и неприкрт дисидент, е убит, след като бил упоен от петимата обвиняеми и след това разчленен, съобщи говорителят на прокуратурата в първото саудитско потвърждение за начина на убийството на дисидента. Частите на тялото на журналиста след това били предадени на агент извън консулството, каза саудитската прокуратура.   Междувременно прокуратурата оневини престолонаследника принц Мохамед бин Салман и заяви, че не е бил замесен в убийството на Кашоги, пише БГНЕС. Мозъкът зад убийството бил човекът, ръководил \"екип от охранители-отцепници\", с който Хашоги трябвало да се срещне в саудитското консулство в Истанбул. Става въпрос за Сауд ал-Катани, адвокат в саудитския кралски съд, който е бил медиен съветник в MBS - според \"Ал Джазира\". Той обаче все още е разследван.", "date": "2018.11.15", "title": "Саудитска Арабия тръгна към смъртно наказание за петима души, обвинени за убийството на Хашоги"}
{"url": "https://www.actualno.com/curious/dneven-horoskop-za-16-noemvri-news_706268.html", "text": "        Този петък може да се окаже взривоопасен. Комбинацията от емоции и опити да наложите мнението си няма да дадат особено добър резултат, имайте го предвид. През този ден не предприемайте нищо ново, но и не довършвайте стари неща. Колкото по-ниска е активността ви - толкова по-добре.   Този петък не се заемайте с важни и отговорни дейности. Може да имате разминавания по основни въпроси с ваши колеги. Вечерта не ползвайте алкохол за разтуха.     Този петък няма да е един от най-лесните дни в седмицата, но със сигурност ще излезете победители от ситуацията. Колко ще ви струва това, вие си знаете.    Денят е изключително успешен за приключване на не толкова успешни проекти. Сега ще ви е по-лесно да обясните на някои хора защо не искате да ги виждате повече. Този петък не си правете планове без другия човек, който ще участва в тях. Възможно е ваша илюзия да ви подведе сериозно и от това да има неприятни последици.   Колкото и да ви се иска да действате сега не е моментът за каквито и да било крачки напред или назад. Опитайте се да запазите нещата такива, каквито са.    Днес ще може да постигнете повече, докато останалите вече мислят за почивка. Не пестете сили, за да получите повече, от колкото сте предполагали. Денят не подходящ за уреждането на лични отношения. Подхождайте внимателно към лекарства, особено ако ги приемате за първи път.    Очаква ви изключително романтичен ден, който може да остане, като един от най-приятните ви спомени. Ако ще празнувате - бъдете внимателни с алкохола. Денят не е подходящ за обсъждането на сериозни отношения. Леките флиртове и случайните запознанства е сферата, в която ще имате успех. Денят може да ви завари в прекалено небалансирано настроение. Най-добре не започвайте сериозни разговори - не се знае как ще завършат.", "date": "2018.11.15", "title": "Дневен хороскоп за 16 ноември "}
{"url": "https://www.actualno.com/curious/kakvo-vijdate-na-snimkata-garvan-ili-kotka-news_705156.html", "text": "  Гарван или котка? Оптичната илюзия за котка или гарван, в зависимост от вашата гледна точка, е толкова объркваща, че е заблудила и най-модерните алгоритми за търсене в Google.     Снимката беше споделена в Twitter, на нея бързо се натъкнаха хиляди хора, пише Vesti.bg. На пръв поглед това на картината може да прилича на гарван, но всъщност е котка с наклонена глава встрани.   Първият пост е събрал повече от 160 000 харесвания и 57 000 ретуита.  ", "date": "2018.11.15", "title": "Какво виждате на снимката? Гарван или котка"}
{"url": "https://www.actualno.com/velikotarnovo/demonstracii-za-reakcija-pri-tejki-katastrofi-vpechatliha-uchenici-ot-veliko-tyrnovo-news_706243.html", "text": "  Вчера, 14 ноември 2018 г. от 13,00 ч. във Велико Търново се проведе демонстрация пред ученици от СОУ \"Вела Благоева\" на специализирана техника и превозни средства на полицията и пожарната, които се използват при тежки пътни инциденти. Демонстрацията е организирана от Обласна дирекция (ОД) на МВР – Велико Търново, сектор „Пътна полиция“, Регионална дирекция „Пожарна безопасност и защита на населението“ (РДПЗН) – Велико Търново и Български червен кръст (БЧК). На събитията присъстваха заместник областният управител Ивета Кабакчиева, Марияна Христова от ОД на МВР – Велико Търново, Ангел Янчев - директор на СОУ \"Вела Благоева\", главен инспектор Станко Лазов  от РДПЗН – Велико Търново и Димитър Русев – директор на Областния съвет на БЧК – Велико Търново.      Представители на отговорните държавни служби направиха нагледно представяне на част от оборудването, което се използва в работата при инциденти и пътно-транспортни произшествия (ПТП) - трион за срязване на предното стъкло; хидравличен цилиндър, който се разпъва и повдига автомобила или част от автомобила, или консрукцията на сграда; защита, която се слага на волана за блокиране на аербека, и предпазва водача и спасителите на място да не пострадат, и други.  Снимка: Младши инспектор Георги Василев от сектор „Пътна полиция“ на МВР - Велико Търново\r\nМладши инспектор Георги Василев от сектор „Пътна полиция“ на МВР - Велико Търново каза за : .    Представените технически средства предизвикаха интереса на децата, които пожелаха да опитат да работят с тях. В залата за презентации на училището, пред повече от 100 ученици главен инспектор Станко Лазов от сектор „Пожарна безопасност“ представи видеоклипове от реално случили се тежки произшествия, регистрирани на територита на област Велико Търново и реакцита на отговорните служби. - подчерта г-жа Марияна Христова от МВР – Велико Търново.   На въпроси от г-н Димитър Русев даде следната информация:  Проявата е посветена на Световния ден за възпоменание на жертвите от пътно транспортни произшествия  - 18 ноември.", "date": "2018.11.15", "title": "Демонстрации за реакция при тежки катастрофи впечатлиха ученици от Велико Търново"}
{"url": "https://www.actualno.com/healthy/specialisti-ot-vma-izvyrshiha-unikalna-operacija-news_706254.html", "text": "  Съвместен екип от специалисти по „Ушни, носни и гърлени болести” и „Лицево-челюстна хирургия” извършиха уникална по рода си операция за отстраняване на карцином на 49-годишна жена, съобщиха от ВМА.     Пациентката потърсила помощта на професор Венцислав Цветков – ръководител на УНГ-клиниката на ВМА, след като близо година е лекувана от различни специалисти в страната, като окончателното им мнение е било, че не могат да й предложат адекватно оперативно лечение.   След направен обстоен преглед от професор Цветков и екипа му, жената е диагностицирана с карцином, обхващащ ушния канал, средното ухо, мастоида, вътрешното ухо, черепната база, темпоро-мандибуларната става, паротидната жлеза и съдово-нервния сноп на шията.\r\nОтстраняването на такъв вид тумор е крайно сложно и рисково, тъй като ангажира лицевия нерв, големите съдове на шията и близко разположените мозъчни обвивки, коментира професор Цветков.  Направена е и консултация с водещия специалист в областта на лицево-челюстната хирургия доцент Николай Янев, който се ангажира за съвместна оперативна интервенция с екипите на ВМА. В рамките на продължилата 12-часова операция туморът не само бе отстранен изцяло, но бе извършена и реконструкция на големия дефект на шията, като за целта бе използвана тъкан от гръдния мускул на пациентката.\r\nПациентката се възстановява нормално.   Професор Цветков благодари за професионализма на всички участници в изключително сложната операция и на екипа на доцент Николай Янев, д-р Гълъбена Йорданова и д-р Александрина Малинова за перфектната колаборация.    ", "date": "2018.11.15", "title": "Специалисти от ВМА извършиха уникална операция"}
{"url": "https://www.actualno.com/pleven/delo-za-katastrofa-s-chetirima-zaginali-vliza-v-plevenskija-syd-news_706267.html", "text": "  Дело за жестока катастрофа край Плевен, при която са загинали , влиза в съда. На подсъдимата скамейка ще седне обвиняемият Р.В. – шофьор на автобус. Той трябва да отговаря за това, че е карал с превишена скорост и по непредпазливост е причинил фаталния инцидент, съобщи Плевенската окръжна прокуратура.     Катастрофата станала на 13 август м.г. на пътя между Плевен и Ловеч  - край кантон „Люляк“. Съпрузите Румен З. и Любов З., заедно със своята дъщеря и техния внук, се прибирали с „Форд Фокус“ от семейна екскурзия до троянското село Орешак. По същото време по този път от Плевен към Пловдив  по редовна линия за превоз на пътници пътувал автобус „Сетра“, управляван от обвиняемия.\r\nСпоред обвинението, в района на кантон „Люляк“  на прав пътен участък автобусът се движел със 78 км/ч, въпреки че ограничението на скоростта там е 60 км/ч. Когато двете моторни превозни средства се доближили на около 110 метра  едно от друго, лекият автомобил – управляван от Румен З., внезапно променил посоката си и навлязъл в лентата за насрещно движение. Шофьорът на автобуса натиснал спирачките. В този момент фордът рязко завил на дясно и започнал да се прибира в своята лента за движение. Въпреки това последвал сблъсък, при който возещите се в лекия автомобил пътници починали на място.\r\nПредстои насрочване на делото за разглеждане от съда.  ", "date": "2018.11.15", "title": "Дело за катастрофа с четирима загинали влиза в плевенския съд "}
{"url": "https://www.actualno.com/politics/siderov-se-oblizva-za-ostavka-na-zaharieva-news_706257.html", "text": "  Председателят на парламентарната група на \"Обединени патриоти\" и лидер на \"Атака\" Волен Сидеров намекна за оставка на вицепремиера и министър на външните работи Екатерина Захариева, предаде БГНЕС.     В кулоарите на парламента Сидеров коментира изказването на премиера Бойко Борисов, който в интервю за bTV от тази сутрин заяви, че е възможно да има рокади в кабинета, но сега не е моментът за това.   \"Бих насочил моя поглед към външния министър Захариева. Няма да изброявам моите забележки към нея, но има няколко теми, по които тя търпи критики. Разбира се, тя е млад човек и може да седнем да си поговорим. Да ѝ кажа как вървят нещата в света, защото имам чувството, че тя изпуска някои тенденции. Вчера виждам, че по отношение на имаше завой. На Коалиционен съвет ние се събираме и казваме, че този пакт не трябва да се приема, премиерът се съгласява с това и изведнъж на Външна комисия започва да се говори нещо друго. Това не е хубаво\", смята Сидеров.\r\nПо отношение на Пакта за мигрантите интересно изказване направи българският евродепутат от квотата на БСП Петър Курумбашев. Курумбашев насочи критиките си към дясната ръка на Бойко Борисов - Цветан Цветанов. Причината за обяснението на Курумбашев е твърдението на Цветанов, че още на 18 април е гласувал \"за\" пакта в Европейския парламент. \"Г-н Цветанов отново бърка компютрите с компоти. Вероятно услужливо са му предоставили разпечатката от гласуването по Резолюция на Европейския парламент от 18 април 2018 г. относно напредъка по глобалните пактове на ООН за безопасна, организирана и законна миграция и относно бежанците, но г-н Цветанов не е прочел какво точно сме гласували. А сигурно не е и разбрал, че освен аз и колегите Станишев и Пирински, на 18 април в 12:13 часа колегите Асим Адемов, Андрей Ковачев, Ева Майдел, Андрей Новаков и Владимир Уручев също са подкрепили резолюцията. Започвам да се обърквам – те ли са гласували грешно или аз правилно. Дали пък не е грешка, че съм гласувал, както евродепутатите от ГЕРБ? Не може да бъде одобрен документ през април, който предстои да бъде приет през декември от ООН. Между другото, обсъждането на този пакт беше в ЕП във вторник, като гласуване от ЕП ще има евентуално в следващите месеци.\"   Лидерът на \"Атака\" коментира и протестите, които се провеждат в различни градове на страната от няколко дни. Сидеров подчерта, че всеки има право да протестира и няма как да знае дали те са организирани и финансирани от някъде.   Според Волен Сидеров съществува обществено недоволство от сегашното управление. За пример той даде увеличението на данъка върху старите коли и обяви, че на Коалиционния съвет в началото на седмицата е предложил то да отпадне. \"Вижда се, че хората не го приемат. Заради едни 20 млн. лева приход в бюджета, караме 2 млн. българи да се бръкнат в джоба. Няма значение 2 лв. или 5 лв. Всяко увеличение за българина не е добре. Не се вслушаха в моя съвет\", обясни Волен Сидеров.    \"Аз съм отговорен човек. Когато вляза с някого в отбор, докато отборът не се разтури, аз няма да предам четата. Мен са ме предавали, аз няма да го направя, но искам взаимно зачитане“, допълни още Сидеров.", "date": "2018.11.15", "title": "Сидеров се облизва за оставка на Захариева"}
{"url": "https://www.actualno.com/burgas/edna-ot-emblemite-na-burgas-skoro-shte-zaraboti-otnovo-news_706245.html", "text": "  Много хора са учудени, защо часовникът на улица \"Александровска\" в Бургас не работи. Освен, че е един от символите на града, той е ориентир за всеки минувач.     Оказва се, че стрелките му са спрели, заради повреда в задвижващия механизъм. Той вече е морално остарял и извършването на поправка е невъзможно. Въпреки това, старият механизъм няма да бъде забравен. Той ще се съхранява в Бургаския исторически музей.\r\nАлтернативата е, задвижващият механизъм да бъде подменен с нов, когато метеорологичните условия позволяват това. Часовникът ще запази старинния си вид с тройния циферблат, защото поправките ще касаят само вътрешната част.\r\nТака часовникът отново ще изпълнява своята функция - да напомня на бургазлии и туристите закъсняват ли за среща с приятели, време ли е вечеря или разходка и т.н.  За техническата поддръжка дълги години се грижи Стефан Николов. Той е човекът, който с усилия и с помощта на приятели и съмишленици възроди тази забележителност в центъра на Бургас.       ", "date": "2018.11.15", "title": "Една от емблемите на Бургас скоро ще заработи отново"}
{"url": "https://www.actualno.com/bgfootball/berbatov-za-zavryshtane-v-bylgarija-edin-otbor-me-potyrsi-i-ne-beshe-cska-news_706221.html", "text": "  Най-успешният български футболист в последните години говори за възможността да се върне в родната Първа лига. Той даде интервю в предаването \"Домът на футбола\" по Диема Спорт, като разкри, че само един български тим го е търсил в последните години.     В богатата си кариера Бербо е играл за тимове като Байер Леверкузен, Тотнъм и Монако, а най-големият връх в кариерата му е 4-годишният престой в . Там той става два пъти шампион на Англия, печели още Купа на Лигата, Къмюнити Шийлд и Световното клубно първенство.   „Мислил съм си за българския шампионат – от любов към играта, за феновете, себе си да радваш, че играеш. Но преценяш плюсове и минуси и си казвам, че може би не бива. Преценяш всичко, в това число и условията. Да идеш на мач с кеф, за жалост тук не е така. Като си свикнал на хубаво е трудно да отвикнеш.   Аз, познавайки себе си, изисквам, а така стават проблеми. От друга страна, никой не ме е търсил. Като изключим Берое, с който говорихме, но прецених, че не бива. Иначе минавало ми е през главата. Тези неща са нормални. Никой не ме търсил от ЦСКА. По тази логика и от Леверкузен трябваше да ме потърсят. Това обаче е нормално. Футболът е бизнес, няма място за сърдене. Аз приемам всичко нормално“        ", "date": "2018.11.15", "title": "Бербатов за завръщане в България: Един отбор ме потърси и не беше ЦСКА"}
{"url": "https://www.actualno.com/europe/britanskijat-ministyr-za-brexit-podade-ostavka-news_706210.html", "text": "  Британският министър по въпросите на Brexit Доминик Рааб подаде оставка.     \"Не мога с чиста съвест да подкрепя условията, които се предлагат за нашата сделка с Европейския съюз\", написа Рааб в своя Twitter профил.   Оставката идва часове, след като стана ясно, че британският кабинет е одобрил с ЕС за Brexit на свое петчасово заседание в сряда (14 ноември).\r\n\"Колективното решение на кабинета бе, че правителството подкрепя проектоспоразумението с политическа декларация\", заяви Мей пред офиса ѝ на \"Даунинг Стрийт\" 10 след заседанието.  Европейската комисия публикува текста на окончателния проект за споразумение за излизане от Великобритания от ЕС, документът е с обем 585 страници. Текстът е публикуван на уебсайта на Европейската комисия под заглавието: \" за споразумение за оттегляне на Обединеното кралство Великобритания и Северна Ирландия от Европейския съюз и Европейската общност за атомна енергия, договорено на преговарящите на 14 ноември 2018 г.\"\r\nОсновата на раздора т.е. границата между Ирландия и Северна Ирландия е решена по следния начин - ще има обща евро-британска митническа зона, която ще е в сила през транзитния период след излизането на Великобритания от ЕС докато не бъде оформено търговско споразумение между двете страни. Това означава, че мита ще има само за рибни продукти и морски продукти. Преди 1 юли, 2020 година, Лондон може да поиска увеличение на транзитния период, който трябва да е 2 години.   Освен това - в проектодоговора се казва, че гражданите на ЕС и техните семейства ще продължат да имат право да се местят да живеят и работят във Великобритания до края на преходния период след Brexit– декември 2020 година. Тези, които успеят да вземат жителство до края на преходния период ще могат да останат и след прехода, а ако останат да живеят 5 години в Обединеното кралство, ще мога да остана за постоянно. Но след като този период приключи Великобритания може да изиска от гражданите на ЕС допълнителни документи за пребиваване.    ", "date": "2018.11.15", "title": "Британският министър за Brexit подаде оставка"}
{"url": "https://www.actualno.com/politics/vmro-zapodozrja-politicheski-chadyr-nad-podsydim-za-radikalen-isljam-news_706260.html", "text": "  \"Имаме сериозни опасения, че ще има опит делото за радикален ислям срещу Ефрем Моллов да бъде потулено, върнато обратно за доразглеждане и никога повече да не бъде внесено. Налице са основателни съмнения, че той се ползва с политически чадър от определена политическа партия със сериозни позиции в Смолян и региона.\" Това заяви пред журналисти депутатът от ВМРО Александър Сиди по-рано днес в парламента.     Лидерът на партията \"Помак\"   Ефрем Моллов   е обвиняем за проповядване или подбуждане към дискриминация и омраза, основани на етническа и религиозна принадлежност, след проверка от ДАНС на дейността му.   \"В Смолян утре в 10.00 часа бъде първото заседание по поредното дело за радикален ислям в държавата. Притеснява ни това, че делото е по прокурорска преписка от 2013 година.\r\nВ последните 5 години нещо се е случило в прокуратурата след като не са успели да внесат обвинителен акт срещу лицето Ефрем Моллов за насаждане на етническа омраза и за религиозно противопоставяне в книгата си \"Има ли бъдеще Велика Булгария или защо бе скрита историята на помаците\", мотивира се Сиди.  \"Прокурорът, внесъл обвинителния акт за утрешното дело, се оказва, че не работи в Прокуратурата в Смолян.\r\nКаним всички граждани, които подкрепят нашата кауза в борбата с верската радикализация, да дойдат и да покажат своята подкрепа на съдебния състав по делото.   Призоваваме главния прокурор да бъде изключително внимателен, да следи отблизо този случай, за да може справедливостта да възтържествува\", обяви Сиди.     Той е лицето, който познавате от т.нар. Европейски институт „Помак” – регистриран е по Закона за сдруженията. Моллов е собственик и на пчеларска фирма, която е основана от баща му. Той има висше образование, работи като учител в Смолян, в 2009 година е бил освободен от работа, след което се заема с политика. Моллов е известен и като производител на пчелен мед.", "date": "2018.11.15", "title": "ВМРО заподозря политически чадър над подсъдим за радикален ислям "}
{"url": "https://www.actualno.com/europe/komentarite-v-britanskata-presa-za-brexit-news_706213.html", "text": "  Редакционен коментар на в. Daily Telegraph напомня, че британският премиер Тереза Мей през последните години непрекъснато е повтаряла, че е по-добре „Brexit без договор“, отколкото лош договор. Сега тя ще трябва да убеди и депутатите , и населението, че е вярна обратната теза и да отстоява необходимостта от предложеното от нея лошо споразумение.     Големият въпрос според изданието е дали тя ще успее да постигне това.   В друга статия в същия вестник става дума за това, че „планът Мей“ няма шансове да мине през камарата на общините. Поради което би било по-добре правителството да бъде готово и за такъв вариант и да използва оставащите до 29 март 2019 г. месеци не за пропаганда на достойнствата на „Brexit без договор“, а за опити за договаряне на условията за развода с Брюксел при по-изгодни за Великобритания условия.\r\nFinancial Times в редакционен коментар отбелязва, че няма защо планът на Мей и подкрепата на правителството за него да буди радост. Адвокати на споразумението в качеството на довод казват, че на премиера се удало да се отнесе с уважение към резултатите от гласуването. Но вестникът се съмнява, че в това има нещо, достойно за празнуване.  Черновата на споразумението разсейва „илюзията за Brexit“ - идеята, че това може да стане като бърза и лесна раздяла, просто едно ново търговско споразумение, а след това да следват само нови добри отношения.\r\nНевъзможно е просто да се пренебрегнат четири десетилетия икономически, търговски и юридически връзки, смята вестникът. Великобритания имаше слаба преговорна позиция, а Тереза Мей също така лошо изиграла картите си. Правителството на Мей предполагало да играе по традиционната формула „разделяй и владей“, но срещна неочаквано за себе си единство сред 27-те страни на ЕС.   Главният въпрос сега е ще мине ли „вариантът на Мей“ през парламента. Планът на премиера ще бъде посрещнат „на нож“ от широка коалиция от твърди „Brexit-ъри“ до внимателни противници на Brexit, като всеки от тях има свои претенции и предложения към плана.    В свой редакционен коментар в. Guardian също изразява опасения, че ако предложеният вариант за споразумение бъде приет за основа, то Великобритания ще се окаже поне за две години в положението на васал по отношение на Брюксел. Но вестникът не вижда в това пряка вина на премиера, защото не било възможно да се разчита на каквото и да е друго в неравните преговори на една държава срещу 27. Според Guardian проблемът лежи в лъжливото обещание за самата идея на Brexit, която наследи многогодишната традиция на евроскептиците за погрешно тълкуване на „европейския проект“. Поради което вредите, които ще бъдат нанесени на Великобритания в случай на реализиране на „плана Мей“ са заложени не в самия документ от много страници, а в самата идея за Brexit, твърди изданието.", "date": "2018.11.15", "title": "Коментарите в британската преса за Brexit"}
{"url": "https://www.actualno.com/plovdiv/koloezdachka-zagina-kraj-plovdiv-news_706207.html", "text": "  50 годишна жена загина, прегазена от лек автомобил край Пловдив около 17.40 часа в сряда. Инцидентът е станал в района на индустриалната зона край село Стряма.     Жената е лежала на пътя, когато е била прегазена и е издъхнала на място. Предполага се, че поради влошено здравословно състояние тя е паднала на пътя.\r\nСлучаят се разследва.", "date": "2018.11.15", "title": "Колоездачка загина край Пловдив"}
{"url": "https://www.actualno.com/health/hranite-koito-da-izbjagvame-kogato-sme-bolni-news_706027.html", "text": "  Вероятно храната не е първото нещо, за което мислите, когато се борите с грипа или стомашния вирус. Но в крайна сметка именно от храната идва силата на организма да се бори, затова трябва да знаете какво е добре да консумирате и какво да избягвате, за да не се почувствате още по-зле.             Знаем колко ободряваща е сутрешната доза кофеин, но не и когато сте настинали. Всъщност, има сериозен риск именно кофеинът да влоши състоянието ви, оставяйки ви дехидратирани. Освен това, той може да стимулира мускулите в храносмилателния тракт и да предизвика разстройство.         Опитвате се да си набавите витамин С? Не и с фреш от портокал! Високата киселинност на портокалите може да възпали гърлото ви, дори да не сте имали проблем до този момент.  Любимите на всички ни шоколадови десерти забавят оздравяването значително. Причината за това е, че рафинираната захар може временно да потисне способността на белите кръвни телца да се борят с бактериите. Няколко часа след похапване на бисквитки, бонбони или нещо подобно, имунната ви система е по-слаба. В резултат на това е по-малко ефикасна в борбата с микробите.    ", "date": "2018.11.15", "title": "Храните, които да избягваме, когато сме болни"}
{"url": "https://www.actualno.com/politics/do-5-zatvor-za-nasilie-v-semejstvoto-prie-parlamentyt-na-pyrvo-chetene-news_706214.html", "text": "  Парламентът прие с пълен консенсус на първо четене в пленарна зала промените в Наказателния кодекс, които предвиждат до 5 години лишаване от свобода заради психически тормоз в семейството. \"За“ гласуваха 137 народни представители.     В законопроекта се предвижда още тормозът извън семейството да се наказва със затвор до 1 година или пробация.  \r\nЖертвите ще бъдат предупреждавани и ако насилникът им избяга или бъде пуснат предсрочно от затвора. Законът ще преследва и принудителните бракове.\r\nДосега домашното насилие не бе включено в Наказателния кодекс. С направените предложения към всичките квалифицирани състави на убийство, склоняване към самоубийство, телесна повреда, отвличане, принуда и закана, се добавя текстът „извършени в условия на домашно насилие“.     Ще се наказва също и закана, която е предизвикала страх и жертвата. Според данните, на които се позовават вносителите, всяка четвърта жена в страната е жертва на насилие в ежедневието и дома си. То може да бъде физическо или психическо и има много проявни форми, сред които сексуално насилие, изнасилване, преследване, противозаконно лишаване от свобода, принудителен аборт и други.\r\nТези констатации се подкрепят и от съдебната практика. Данните от седем окръжни съдилища в периода 2012 – 2014 г. показват, че 91% от случаите убийствата на жени са извършени от мъже, 7% - при съучастие на мъже и жени и едва 2% - само от жени.\r\nВ 35% от случаите убийствата и опитите за убийство на жени са извършени от настоящ или бивш интимен партньор на жертвата, в 31% - от друг познат мъж и само в 9% от убийствата са извършени от непознат.    Тревожната статистика показва, че две трети от убийствата са извършени в дома на жертвата. Вносител на измененията е Цвета Караянчева и група депутати. \r\n\"Не трябва да сме зрители на домашното насилие, а участници в предотвратяването му.\"   Това заяви председателят на Народното събрание Цвета Караянчева в дебатите по първото четене на промените в Наказателния кодекс.\r\n„Дошло е времето за реални действия. Домашното насилие е страшно явление, удря по достойнството на хората“, коментира Цвета Караянчева.\r\n„Всяка жена има право да влезе във връзка и да излезе от нея, когато сама реши. Всеки гражданин има това право“, посочи председателят на парламента.   „Жертвите трябва да знаят, че ще има начин, по който да сезират органите на реда“, обяви Цвета Караянчева.\r\n„Момче и момиче имат любовна връзка за няколко месеца, без брак. Момичето решава, че трябва да излезе от връзката. Момчето всеки ден й оставя по една роза на колата. Момичето е в стрес и истерия, когато излиза и вижда розата. Пред МВР той казва, че нищо не прави като й поставя роза на колата. Да, но това е системно и психическо насилие. Ако не се вземат мерки - това може да прерасне в убийство или самоубийство“, даде пример тя.", "date": "2018.11.15", "title": "До 5 затвор за насилие в семейството прие парламентът на първо четене"}
{"url": "https://www.actualno.com/showbusiness/neprijatnosti-za-pornozvezdata-razkrila-kolko-palav-e-trymp-news_706167.html", "text": "  Майкъл Авенати, адвокатът на порнозвездата в нейното дело срещу президента на САЩ Доналд Тръмп, е бил арестуван по подозрения за домашно насилие, съобщи полицията в Лос Анджелис, предаде БГНЕС.     По предварителна информация пострадалата е съпругата му Лиса Стори-Авенати, но адвокати ѝ са отрекли твърдението. По-късно от сайта заявиха, че в инцидента е замесена друга жена, съобщава BBC.   Самият Авенати все още не е направил публично изявление по въпроса. Той е женен за съпругата си от 2011 г., но миналата година подаде документи за развод.\r\nИмето на юриста нашумя заради случая на Сторми Даниелс. Даниелс е актриса и режисьор на филми за възрастни и твърди, че е имала краткосрочна връзка с Тръмп - нещо, което той отрича, макар пред съда.  ", "date": "2018.11.15", "title": "Неприятности за порнозвездата, разкрила колко палав е Тръмп"}
{"url": "https://www.actualno.com/politics/borisov-se-nadjava-protestite-da-sprat-tyj-kato-benzinyt-poevtinjava-ne-se-uplashil-ot-protestite-news_706172.html", "text": "  Надявам се, че протестите ще спрат, след като падат . Това каза премиерът Бойко Борисов в отговор на въпрос възможни ли са предсрочни парламентарни избори, като добави, че не се е уплашил от тези протести.     Давал съм оставка два пъти, но в момента с 20 стотинки ли с колко са паднали цената на , ще продължат да падат – не заради протестите, а заради поевтиняването на петрола. Когато падаха цените, нямаше протести в подкрепа на падането. Тези държави, които добиват петрол и газ, са богати, обясни Борисов своята гледна точка за случващото се и намекна, че е попречено да има в Генерал Тошево. Винаги така се случва, настоя той относно резкия спад на цената на бензин А95 и добави, че \"може би е редно\" КЗК да накара всички търговци на горива всеки ден да публикуват официално как си формират цените.\r\nБорисов не пожела и \"да се вкарва\" в темата \" \" – виждало се, че има, но не било само това.\r\nСъщевременно Борисов видя като напредък предвиденото увеличение на заплатите в държавния сектор от догодина – с 10%, както и 20% за учителите, повечето пари за здравеопазване, за култура. Той отрече и, че България се превръща в държава, в която заплатите в публичния сектор са по-големи от тези в частния.  Премиерът каза и: \"Не мисля, че трябва да се стига до там\", визирайки преконфигурация на управлението, включително кабинет на малцинството. Две години управление, две години яростни атаки и не могат да ни стигнат – нищо по-различно, коментира лидерът на ГЕРБ какво е състоянието при БСП и въобще в държавата.    Мъчно ми е и ме е яд – така Борисов коментира случилото се между Валери Симеонов и майките на деца с увреждания, понеже много работили, за да има нови закони и помощ. На директен въпрос дали е накарал Симеонов да се извини, Борисов отговори, че имало Коалиционен съвет и \"всички го помолили\". Според мен Симеонов беше искрен в извинението си, защото и той има човек с увреждания в семейството си и знам колко трудно и тежко го понася, добави премиерът, който обеща поетото като ангажимент към хората с увреждания да се изпълнява. Не е в моите възможности да прибера майките на деца с увреждания от улицата, подчерта Борисов и за пореден път обяви, че , добави лидерът на ГЕРБ.    За десети път ще кажа, че се извинявам на майките на деца с увреждания. Тя припознава ли се, че нейните депутати нарекоха народа \"дебили\" – така Борисов отвърна на Корнелия Нинова и тезата ѝ, че е хвърлил България в хаос. И продължи – коя партия подписа за \"Белене\", в кой мандат падна КТБ, като не коментира как сега проектът \"Белене\" отново е на дневен ред и дали той и неговото управление имат роля в издигането на КТБ. Доходите се увеличават и ще продължат да се увеличават с много по-бързи темпове, обеща Борисов. Той не пропусна и да каже как ГЕРБ била партия на 10 години, а БКП/БСП била много повече години \"държавата\". Оставаме назад в класацията, защото сме тръгнали от под водата, даде оценка Борисов.\r\nРумен Радев приема Корнелия Нинова, много харесва \"Визия за България\", но не приема среща за Кодекса за застраховането, не приема кметовете, а казва, че бил в края на законодателния процес, възмути се Борисов. Да ме критикува, но да казва и какво беше по времето на БСП/БКП – не заслужаваме ли и добра дума, добави той.\r\nБорисов стигна и до темата \"доходи\" и как заплатата му била с 4000 лева по-малко от тази на президента (7000:11 000 лева), правейки паралел с 40 лева коледни добавки за пенсионерите и 90 лева повече за депутатите. Според него всеки заслужавал, и президента включително, но ако сега хората счупели държавата, нямало да може да се мултиплицира ефекта на увеличение на доходите, който ГЕРБ била постигнала.    \"Той нападна медиите – каза, че медийната среда е атрофирала. Вие атрофирали ли сте, bTV атрофирали ли сте? Той ви даде оценка – трябва да спориш с него. Трябва да излезете и да кажете с какво ви пречим, каза Борисов по отношение на оценката на влошаващата се медийна среда в мониторинговия доклад на ЕК и думите на президента Румен Радев, че има връщане на авторитарни практики и медиите страдат. Лидерът на ГЕРБ призова да се съберат \"органите\" на медиите (имате си такива) и да кажат какво пречи – да се съберат медийните асоциации и да попитат президента защо останал с впечатление за атрофирала медийна среда.   Борисов обаче се отрече от (14 ноември), че е казал, че имало олигарх, който си използвал медията, за да се брани. Казах \"олигарси\", измъкна се лидерът на ГЕРБ. Той не пропусна да каже и как карикатуристи като Христо Комарницки вземат \"огромни заплати\" за . Нещата в гротескното интервю на Антон Хекимян по bTV стигнаха дотам, че Борисов го подкани да му зададе въпрос за на ЕК. И не отговори \"колко ни писа Европа\", като каза, че България ще влезе в Шенген \"по въздух и вода\", след разговор с Холандия.\r\nИстински се надявам процесите срещу политици и кметове да се доведат до край. Съдебната система е независима. ги задържаха, ще задържат и другите (бел. ред. – ) – някои процеси отнемат години. По време на европредседателството настанявахме гостите в тези хотели (бел. ред. – \"Маринела\" ), защото само тях имахме, заяви Борисов в отговор на въпрос как така Арабаджиеви и Баневи сега се оказали виновни, а не е имало действия срещу тях преди време, тъй като те не са известни публични лица от вчера.   \"20 арестувани, постоянна мярка \"задържане под стража\", нека купуват пак\", обобщи Борисов скандала с българските документи в . От думите му стана ясно, че пак \"Обединени патриоти\" ще предложат ръководител на ДАБЧ. Същевременно .\r\nБорисов обяви и, че на Коалиционен съвет управляващите решили да не подкрепят Пакта за мигрантите на ООН. Той изрече тези думи, след като вчера (14 ноември), в парламента външният министър Екатерина Захариева каква е позицията на България.\r\nВ коментар за случилото се в Търговския регистър премиерът обясни, че можело да се промени законът и да не вземат така . Припомняме, че в Агенцията по вписванията бяха раздадени сериозни бонуси, но правосъдният министър Цецка Цачева и председателят на Агенцията увериха, че нямало възнаградени служители, отговарящи за поддръжката на регистъра.\r\nБойко Борисов отрече и, че той се е намесвал по темата \"Атанас Семов\" (бел. ред. – Семов стана конституционен съдия, а срещу него върви проверка – дали през 2016 година е било отказано законосъобразно разследване по сигнал срещу бившия депутат от РЗС ). Ние го предложихме за адвокат в Европейския съд, Европа не се съгласи, добави той. Това е все едно някой да ти удря шамари и да казва \"те се бият\", обобщи Борисов\r\nРазбира се, началото на разговора беше традиционно за участията на Борисов в bTV. \"Добро утро\", беше поздравът на Хекимян към премиера, който отвърна: \"Добър ден\" и обясни, че днес станал в 6:00 часа сутринта, а обикновено сутрин не ставал по-късно от 6:30 часа. Имал и 1 час за футбол, защото иначе щял да откачи - всеки ден му бил свръхнапрегнат.", "date": "2018.11.15", "title": "Борисов се надява протестите да спрат, тъй като бензинът поевтинява, не се уплашил от протестите"}
{"url": "https://www.actualno.com/varna/vyv-varna-publichno-bjaha-obsydeni-proekti-za-nad-80-mln-lv-spisyk-news_706202.html", "text": "  В зала \"Пленарна\" на Община Варна се проведе публично обсъждане на проекти, за които общината има намерение да поеме дългосрочен дълг. Инициативите обхващат обекти от градската среда, спортната, културната и социалната инфраструктура. Общата стойност на проектите ще е . Част от средствата местната управа предвижда да дойдат като . Други ще бъдат осигурени чрез различни дългови финансови инструменти и от общинския бюджет.      Ето всички 13 обекта, за които е планирано финансиране:  Предназначение: Mодернизиране и реконструкция на съществуващо рибарско пристанище, чрез което ще се осигури възможност за ефективно, регламентирано, сигурно и хигиенично разтоварване, съхранение, първа продажба и спедиция на уловите от риба и водни организми.   Стойност на проекта: до 16 500 482 лв. с ДДС  Предназначение: Подобряване на транспортно-експлоатационните характеристики на улицата, безопасността на участниците в движението и осигуряване на комфорт на пътуващите, постигане на изискванията за достъпна среда за лица с увреждания, ще се реши отводняването на пътното платно, изграждане на ново улично енергоефективно осветление, тротоари, места за паркиране и велоалея за връзка с Аспарухов парк, плажа на кв. Аспарухово, рибарско пристанище, жилищни сгради и военното поделение.     Стойност на проекта: 1 586 687 лв. с ДДС  Предназначение: Изграждане на спортен комплекс със съвременни условия за практикуване на различни видове масов спорт за живущите в район \"Владислав Варненчик\", гр. Варна, който да осигурява безопасност и достъпност за всички ползватели, включително и за ползвателите с увреждания. Стойност на проекта: 7 512 691 лв. с ДДС     Предназначение: Изграждане на спортен комплекс със съвременни условия за отдих и практикуване на различни видове масов спорт за живущите в кв. „Виница”, който да осигурява безопасност и достъпност за всички ползватели, включително и за ползвателите с увреждания. Стойност на проекта: 1 762 807 лв. с ДДС  Предназначение: Изграждане на спортен комплекс със съвременни условия за практикуване на различни видове масов спорт за жителите на кв. „Левски“, който да осигурява безопасност и достъпност за всички ползватели, включително и за ползвателите с увреждания. Стойност на проекта: до 2 187 267 лв. с ДДС  Предназначение: Привеждане на съществуващите спортни площадки в училищните дворове в съответствие с нормативите за отделните видове спорт, създаване на условия за спорт на учениците и населението и пълноценно използване на свободното време на младите хора, подобряване на инфраструктурата в училищните дворове. Стойност на проекта: 5 334 000 лв. с ДДС  Предназначение: Привеждане на съществуващите площадки за игра на открито и спорт в детски градини и детски ясли в съответствие с изискванията на нормативната уредба за осигуряване на безопасни условия за игра на открито и повишаване качеството на жизнената среда за децата, подобряване на инфраструктурата в прилежащите дворове. Стойност на проекта: 4 401 912 лв. с ДДС  Предназначение: Подобряване на инфраструктурата и облика на градската среда, подобряване на експлоатационните характеристики на улици/участъци от улична мрежа, създаване на достъпна, комфортна и безопасна среда за гражданите и гостите на Община Варна. Стойност на проекта: до 20 000 000 лв. с ДДС  Предназначение: Модернизиране и реконструкция на зоопарка в съответствие на нормативните изисквания и стандарти, превръщането му в привлекателно място за отдих и развлечение за гражданите и гостите на града. Стойност на проекта: 1 200 000 лв. с ДДС  Предназначение: Осигуряване на подходяща общинска инфраструктура за предоставяне на социални услуги в общността – „Кризисен център за деца“ и „Приют за временно настаняване на бездомни и социално слаби лица“. Стойност на проекта: 2 473 741 лв.  Предназначение: Модернизация на културната инфраструктура и подобряване условията за достъп до културен живот чрез реконструкция, обновяване и обзавеждане на сградата на филиал ТМПЦ-Варна. Стойност на проекта: 7 163 218 лв.  Предназначение: Модернизация на културната инфраструктура на град Варна и подобряване на условията за достъп до културен живот. Стойност на проекта: 593 060 лв.  Предназначение: Опазване и популяризиране на културното наследство и подобряване на конкурентноспособността на българския културен туризъм, чрез развитието на регионалния туризъм. Стойност на проекта: 9 779 150 лв. ", "date": "2018.11.15", "title": "Във Варна публично бяха обсъдени проекти за над 80 млн. лв. (СПИСЪК)"}
{"url": "https://www.actualno.com/pleven/eksperti-zabraniha-minavaneto-na-koli-po-avariralija-most-kraj-cherven-brjag-news_706216.html", "text": "  Експерти от фирмата за проектиране на пътища, транспортни съоръжения и инженерна инфраструктура „АЛВЕ Консулт“ ООД забраниха преминаването на автомобили по авариралия мост между Червен бряг и село Горник. Те са дали заключение за състоянието на мостовото съоръжение по искане на кмета на Община Червен бряг инж. Данаил Вълов. Изпратили са до градоначалника своето становище, което днес, 15 ноември, е публикувано на официалния общински сайт:     „Във връзка с Ваше писмо и запитване за възможността за експлоатация на мост над река Искър, свързващ Червен бряг и село Горник, становището ни като конструктори с дългогодишен опит е следното:\r\nСъоръжението е в аварийно състояние, причина за което е подравянето на стълб №2 и понижаване нивото на речното дъно на река Искър.\r\nВъпреки създадените неудобства от спиране на движението по моста, с цел безопасност на населението и предотвратяването на нещастни случаи, недопускаме преминаването на моторни превозни средства върху съоръжението преди извършването на строително-монтажните дейности по укрепване на фундамента на стълб №2.  Препоръчваме да бъдат взети своевременни мерки за укрепване на съоръжението.“\r\nСтановището е подписано от управителя на „АЛВЕ Консулт“ инж. Калин Калчев.", "date": "2018.11.15", "title": "Експерти забраниха минаването на коли по авариралия мост край Червен бряг"}
{"url": "https://www.actualno.com/cite/tova-e-vse-edno-njakoj-da-ti-udrja-shamari-i-da-kazva-te-se-bijat-news_706174.html", "text": "  Така Бойко Борисов обясни отношенията си с президента Румен Радев. Да ни критикува, но не може да не каже и за БСП, когато говори за \"партия-държава\", каза Борисов в за bTV.     Румен Радев приема Корнелия Нинова, много харесва \"Визия за България\", но не приема среща за Кодекса за застраховането, не приема кметовете, а казва, че бил в края на законодателния процес, възмути се Борисов. Премиерът стигна и до темата \"доходи\" и как заплатата му била с 4000 лева по-малко от тази на президента (7000:11 000 лева), правейки паралел с 40 лева коледни добавки за пенсионерите и 90 лева повече за депутатите. Според него всеки заслужавал, и президента включително, но ако сега хората счупели държавата, нямало да може да се мултиплицира ефекта на увеличение на доходите, който ГЕРБ била постигнала.   Разбира се, началото на разговора беше традиционно за участията на  Борисов в bTV. \"Добро утро\", беше поздравът на Хекимян към премиера,  който отвърна: \"Добър ден\" и обясни, че днес станал в 6:00 часа  сутринта, а обикновено сутрин не ставал по-късно от 6:30 часа. Имал и 1  час за футбол, защото иначе щял да откачи - всеки ден му бил  свръхнапрегнат.", "date": "2018.11.15", "title": "Това е все едно някой да ти удря шамари и да казва \"те се бият\""}
{"url": "https://www.actualno.com/dobrich/sydyt-opravda-podsydim-za-grabej-vypreki-che-e-bil-razpoznat-ot-jertvite-news_706198.html", "text": "  Магистрати от Окръжен съд – Добрич разпоредиха да бъде освободен 29-годишен мъж от града и измениха мярката му от „задържане под стража“ в подписка, съобщават съдилището. Той е оправдан по обвинение, че през май 2016 г. е ограбил две проститутки като насочил към тях газов пистолет. От едната отнел мобилен телефон, а от другата – 250 лв.     Двете труженички от околовръстния път в Добрич заявили за грабежа месец по-късно, когато при специализирана полицейска акция едната от тях е отведена в управлението на МВР за съставяне на предупредителен протокол. В една от стаите тя разпознала подсъдимия сред снимки на издирвани и разказала за грабежа.\r\nСпоред съдебния състав обаче, не е доказано в хода на делото, че посоченият мъж е извършил престъплението, за което му е повдигнато обвинение. Отхвърлени са и гражданските искове от по 5 хил. лв. на двете жени за причинени неимуществени вреди.\r\nРешението на съда може да бъде обжалвано и протестирано пред Апелативен съд – Варна.  ", "date": "2018.11.15", "title": "Съдът оправда подсъдим за грабеж, въпреки че е бил разпознат от жертвите"}
{"url": "https://www.actualno.com/business/ima-li-razlika-v-kachestvoto-na-gorivoto-u-nas-i-v-drugi-strani-news_706173.html", "text": "  \"В Австрия, в Германия, дори една Румъния, където са на 250 км от нас, горивото е в пъти по-добро. Придърпването на колата се получава от горивото. При зареждане от Румъния няма шум, няма вибрация, придърпване. Като заредя в България, 100 литра ми стигат за 600 км, а ако заредя в чужбина – 650-700 км.\" Това твърди Галин Белчов, който е преминал 5000 км по пътищата на Европа.     От Българската петролна и газова асоциация (БПГА) твърдят, че такова разминаване не може да има. \"Не е възможно да има двоен стандарт, тъй като стандартите за качество на горива са разписани в европейска директива\", твърди Светослав Бенчев от асоциацията.   Според автомонтьори, обаче има бум на ремонти заради некачествени горива.  Специалистите все по-често се натъкват на повреди на колите, причинени от некачествени горива  - запушени филтри, дефекти в горивните системи и дори повредени двигатели. От началото на годината са изтеглени над 1 млн. литра горива, които не отговарят на нормите, а наложените глоби на търговците вече минават 1 млн. лева, съобщи Нова телевизия.\r\n\"Запушват се филтри, катализатори. Това в дългосрочен план води до големи повреди на целия двигател\", каза автомонтьорът Марио Арнаудов. Според него причината е една – горивата.  Контролиращите органи признават, че често откриват и проблеми при пробите. \"Най-чести отклонения дават дестилационните характеристики при бензина и по-специално краят на кипене, както пък при дизела е пламната температура. Нарушение на всеки един от тях води до некачествено гориво\", обясни Росица Калоянова от ДАМТН.\r\nОт БПГА твърдят, че многократно тестват продуктите си преди да стигнат до резервоарите на автомобилите ни. Тестовете в някои от пробите показват и примеси в горивата. \"Не може да се каже, че това са някакви злонамерени манипулации на горивото\", смята Калоянова.   \"Основният проблем, който се констатира на по-малките обекти, е смесването на бензин и дизел. Понякога се прави умишлено. Повече случаи е въпрос на грешка при доставката\", каза Бенчев.    Адвокат Румяна Желязова обясни, че може да се търси обезщетение при ремонт заради некачествено гориво. Засега застрахователите не покриват щети, причинени от некачествено гориво.\r\nВасил Нейчев от Държавната агенция за метеорологичен и технически надзор допълни, че през последните месеци са направени масирани проверки в над 12 общини на територията на страната. Проверени са над 170 бензиностанции, взети са проби от над 260 горива, като изследванията показват 12 несъответствия от изпитванията на тези проби. Основно несъответствията са пламна температура на дизеловото гориво и дестилационни характеристики на бензина.\r\n\"През годината сме проверели над 100 обекта, които разпространяват течни горива, установили сме 60 несъответствия съгласно закона за атмосферния въздух и 15 – за съдържанието на биокомпонент\", обясни Нейчев.   ", "date": "2018.11.15", "title": "Има ли разлика в качеството на горивото у нас и в други страни?"}
{"url": "https://www.actualno.com/viewpoint/s-bylgarski-dohodi-pri-evropejski-ceni-oceljavaneto-veche-e-nevyzmojno-news_705995.html", "text": "  Българите сме разединен народ. Това е ясно на всички. Превърнало се е в нарицателно. Но все пак има три фактора, негативни, за съжаление, за които сме категорични и обединени в това, че ги има. Първият от тях е безмилостният демографски срив. Вторият е тоталната липса на някакво правосъдие към хора с каквато и да е власт, която най-често им е дадена от нас. Третият е нивото на нашите заплати и пенсии или най-вече размерът на онзи толкова важен термин, който често остава в периферията на статистиката за доходите – покупателната способност.     Явно е, че с първите два фактора сме се примирили тотално. Докато в по-богатите от нас Гърция и Румъния вдигаха поредните многохилядни протести и същевременно ни се присмиваха с транспаранти „ “, ние го играехме „над нещата“. Даже не се и обидихме, та ние си се знаем. Преди около 5 години излязохме по улиците два-три пъти, за да не стане Пеевски шеф на ДАНС и за да не платим 600 лв ток за двустаен апартамент. За повече от две десетилетия– толкоз. Отчетохме се пред следващите поколения. Няма да ни е срам от тях. Гражданската ни съвест е измита. КТБ, АЕЦ „Белене“, Цанков камък – за тях няма смисъл да протестираме, ние сме богата държава с мощна икономика, какво са за нас някакви милиарди. Същевременно над 2.5 млн. наши сънародници се евакуираха в чужбина. И това, че стават все повече, не ни трогва много.\r\nНо какво става в последните 2 седмици? Да не би изтерзаната ни България доживя събуждането на своя народ? Да не би вече ни пука, че сме най-бедните в Европейския съюз?\r\nЗа първи път, от много години, социолози, политолози, модерните безработни или така наречени „обществени“ личности, анализатори и др. са изненадани от многочислеността на протестите и провеждането им в толкова много градове. По всичко личи, че и самите жители на тези градове са изненадани от самите себе си. И на всичкото отгоре бройката и числеността им не намалява, а се увеличава. Провокирани първоначално от поредното необяснимо за обикновения човек увеличение на горивата, каузата на протестите стана по-мащабна, още по-обоснована и точно такава, каквато е трябвало да бъде винаги – срещу ниските доходи. Във всеки град исканията са едни и същи:  „Искаме повишение на стандарта ни на живот“. Или обяснено с други думи – „Вече все по-осезаемо вярваме на всички статистики, че сме с най-ниска покупателна способност в целия Европейския съюз. Търпението ни това да се промени свърши. Искаме нормален живот.“ .\r\nДосега за тях сещахме бегло, но с уплах и най-вече в края на месеца. Калкулирахме наум – как ще я изкараме до аванса, кога ми вдигнаха заплатата за последно, дали пък да не си поискам увеличение, ами зимни  гуми трябва да купувам и т.н. И до скоро „финансовият анализ“ свършваше с една кахърна псувня на системата и отпиване на глътка ракия от шишето за кураж на съзнанието и профилактика на организма. Но дори и на трезво, ние си повтаряхме „може да сме най-бедни, но у нас е най-евтино\". За съжаление или по-скоро за радост, дежурната утеха вече не важи.    Ами не, не ни е най-евтино. Даже отдавна не е. И е хубаво, че макар и през 2018 г. българинът вече е на път да осъзнае реално термина „покупателна способност“ и най-вече неговата минималистичност по нашите географски ширини. Пък макар и до това негово заключение да го е довела цената на горивото\r\nВъпросът е, защо чак сега? От 2 седмици ли имаме интернет и пътуваме в чужбина, за да видим, че в цените на много малко неща от първа, втора и каквато и да е необходимост у нас са по-ниски от тези в държави, с минимална заплата от порядъка между 2500 и 3000 лв. Даже напротив, . Нека обърнем внимание на цените у нас на стоките, за които даваме най-много средства :    С една минимална заплата у нас можем да сипем 218 литра гориво. В Люксембург – повече от 1000 литра. В Германия пък с най-ниската заплата се купуват 1203 л бензин. Cъс средната си заплата българинът може да купи 430,5 л от масовия бензин А-95, в съседна Гърция средното месечно възнаграждение стига за 789 л, а в Люксембург - за цели 2755 л, пише в анализ на \"РИА Новости\".\r\nПоданиците на Обединеното кралство, с минималното там месечно възнаграждение от 1200 паунда, могат да си налеят спокойно 1400 л бензин (на цена от 2,59 л).\r\nНужно е да отбележим, че според много шофьори, качеството на горивото у нас и чужбина е различно, макар и сипано от една верига бензиностанции. Според последната статистиката от НСИ, българинът отделя най-голям процент от дохода си за храна – цели 40%.\r\nКолко от нас си направиха труда през годините да проверят ? Достатъчно е да отворите сайтовете им. От тях ще може да си изтеглите брошура с цените и промоциите във всяка една държава, в която компанията има свои магазини. Ако не сте го правили досега, сравнението може сериозно да ви изненада, даже шокира. Абстрахирайки се от деликатната, но важна тема, „какво е качеството на това, което ядем тук и какво е на това, което консумират на Запад“, ще забележите, че цените на 90% от продуктите от първа необходимост са на равни или по-ниски цени от тези тук, обърнати в левове. Или казано накратко – . Просто и ясно.\r\nОще по-необясним остава и един феномен, който забелязваме все по-често. Продукти, произведени в България, в чужбина се продават по-евтино – в това число - лютеници, шоколад, майонеза, кисело мляко и т.н. Екскурзиите за шопинг, предлагани от все повече агенции, набират все по-голяма популярност. Ние, „богатите“ българи, често отиваме в „бедните“ Италия, Испания и Франция да си купим дрехи и обувки. Някои, сред които съм и аз, повече от 10 години пазаруваме онлайн от сайтове, най-често британски. Само от закупуването на два чифта спортни обувки, можеш да спестиш около 150 лв, ако не купиш същите от български магазин. Също така повечето световни вериги ползват еднакви етикети за цените на своите артикули за цяла Европа, от които е видно, че ние купуваме стоката на една и съща цена, на каквато я взимат и в Белгия, където минималната заплата доближава 4000 лв.\r\nДали някой чужденец пазарува онлайн от български магазин и дали идва до България за тази цел? Световните вериги, които имат своите представителства у нас, продават на абсолютно същите цени на каквито продават в цяла Европа. В някои случаи и на по-ниски с обяснението, че сме по-малък пазар. И тук проверката на този факт отнема няколко клика. Цените на телевизори, компютри, смартфони, принтери и т.н. у нас са съвсем близо до средното европейско равнище и са същите като във Великобритания, Словакия и Латвия. Купуваме печки, хладилници, съдомиялни, перални, климатици, тостери на цени, които са само с 14% под средните за ЕС. На повечето източноевропейци тези уреди им излизат по-евтино - чехи, румънци, словаци, поляци, латвийци, литовци. Какво остава за тези от Западна Европа.\r\nВ последните две години в цяла Европа са популярни и т.н. „черни“ петъци. За разлика от България, в чужбина намаленията са съществено по-реални и стоките не се изчерпват от наличност в първите няколко часа. Почти всеки, който е стигал до решението да си купи собствен автомобил е получил съвет да го направи от чужбина. И как иначе, като 99% от автокъщите в България зареждат именно от там – най-често от Италия и Германия. Автомобилът, каран стотици хиляди километри, се измива тук, превърта му се километража и се продава на цена, която е много по-висока от тази, на която бихме си го купили на място. Kaтo бaзa зa cpaвнeниe щe взeмeм малко по-скъп имот с цeнa oт 220 000 eвpo, 90% (198 000 eвpo) oт ĸoйтo щe бъдe финaнcиpaн c тpидeceтгoдишeн ипoтeчeн ĸpeдит пpи плaвaщи лиxви и пpи тeĸyщи нивa в тeзи cтpaни: Фpaнция Πлaвaщи лиxви - oĸoлo 2.21%\r\nMeceчнa внocĸa - 836.46 eвpo\r\nOбщи лиxвeни плaщaния - 81 125 eвpo Гepмaния Πлaвaщи лиxви - 2.32%\r\nMeceчнa внocĸa - 848.82 eвpo\r\nOбщи лиxвeни плaщaния - 85 575 eвpo Бългapия Πлaвaщи лиxви - oĸoлo 4.8%\r\nMeceчнa внocĸa - 1 062 eвpo\r\nOбщи лиxвeни плaщaния - 192 000 eвpo\r\nKaĸтo ce виждa, , или 90 000 eвpo пoвeчe зa cъщия ĸpeдит.\r\nВ заключение на всичко до тук ще припомним едно изчисление на Центъра за либерални стратегии, според което, чак през 2014 г. сме достигнали нивото ни на покупателна способност от 1989 ч.\r\nВъпросът е, какво правихме досега и защо се самозаблуждавахме, че макар и с ниски доходи, пазаруваме най-евтино. Хубаво е, че този мит е на път да бъде развенчан, но още по-хубаво ще бъде, ако протестите този път доведат до някакъв резултат и доходите се повишат, защото цените обикновено вървят само нагоре. И най-вече защото България се стопява всяка година с населението на един областен град и оцеляването ни като народ е по-застрашено от всякога. Димитър Лазаров ", "date": "2018.11.15", "title": "С български доходи при европейски цени - оцеляването вече е невъзможно"}
{"url": "https://www.actualno.com/europe/14-godini-zatvor-za-rusnak-otsjakyl-kitkite-na-jena-si-news_706227.html", "text": "  Серпуховският съд осъди на 14 години затвор при строг режим Дмитрий Грачов, който отсече китките на жена си Мария заради ревност. По-рано той беше лишен от родителски права над двете си деца.     Прокуратурата настояваше за 17 години затвор, но съдът е отчел признаването на вина от страна на Грачов и активната му помощ при следствието, предаде РИА Новости.   Мъжът бе обвинен в заплаха за убийство, умишлено причиняване на телесна повреда и две отвличания. Грачов призна вината си само в частта за телесната повреда. се случи преди около година. Първоначално Грачов откарал жена си в гората, където заплашвал, че ще я убие, но после я пуснал.  Жената се оплакала в полицията, но участъковият отказал да образува дело, позовавайки се на липса на доказателства. След няколко дни Грачов отново закарал Мария в гората, взел мобилния ѝ телефон и отсякъл китките ѝ с брадва. След това откарал жената в болница.\r\nПо-късно полицаите откриват едната китка, която след 8-часова операция е присадена обратно. На другата си ръка Мария има протеза след операция, извършена в Германия.   В същия ден отишъл в полицията и дал показания.    От следствието уточниха, че мъжът подготвял престъплението предварително - закупил брадва, бинт и йод. Срещу участъковия, отказал да образува наказателно дело е заведен иск за небрежност.", "date": "2018.11.15", "title": "14 години затвор за руснак, отсякъл китките на жена си "}
{"url": "https://www.actualno.com/blagoevgrad/sydbata-na-park-pirin-shte-byde-reshena-sled-10-dni-news_706215.html", "text": "  Делото относно решението на Министерския съвет от края на декември миналата година да има промени в Плана за управление на Национален парк \"Пирин\" тръгна по същество на последна инстанция във Върховния административен съд (ВАС).     Съдът постанови, че двете страни по казуса – Министерския съвет (МС) и Министерството на околната среда и водите (МОСВ), както и четирите юридически лица, които са ответници (WWF, Асоциацията на парковете в България и две физически лица), трябва в десетдневен срок да представят писмени становища. След това ще бъде взето окончателно решение за съдбата на Плана за управление - в рамките на 1 месец. В съдебното заседание днес представителят на Върховна административна прокуратура подкрепи решението на 3-членния състав, като подчерта, че Законът за защитените територии не позволява изграждането на нови спортни съоръжения.   Припомняме, че вече постанови, че промените в действащия План за управление трябва да мине екооценка. Тезата на управляващите е, че това няма нужда и екооценка трябва да минават само конкретни инвестиционни проекти. Освен това на първа инстанция ВАС каза, че строителство на водохващания без посочване, че са само за питейни нужди, противоречи на режима на територията, определен от чл. 21 от Закона за защитените територии. Според ответниците точно това е една от вратичките, които са подготвени, за да може да се строят нови ски писти в националния парк.   Ответниците т.е. МС и МОСВ продължават да настояват да не се изисква екологична оценка за промяна на Плана за управление на парк \"Пирин\". Аргументи изложи директорът на дирекция \"Национална служба за защита на природата\" Мирослав Калугеров. Той даде пример на съдиите за адекватността на Плана за управление, че ако турист настъпи клечка, от което се възбуди шум и това смути някакъв биологичен вид, резултатът няма да е изчезване на биологичния вид.\r\nКонтрапример даде в изложението си защитата на жалбоподателите в лицето на адвокат Александър Коджабашев, като каза, че много лесно може да бъде заградено малко пространство от парка, като там оставят три мечки и после да се твърди, че мечките като вид продължават да съществуват на защитена територия, а наоколо да се строи. Извън съдебната зала, представители на природозащитниците дадоха още примери за заплаха - че най-рядката орхидея в България вирее на площ от 4 кв. метра в Родопите, а в Пирин имаме редки видове, които виреят на площ от 2 декара и ако се позволи на сегашния План за управление да действа, има опасност да бъдат унищожени редки видове.   Тома Белев, който беше председател на Асоциацията на парковете в България, но в момента статутът му на този пост остава неясен, категорично настоя ВАС да потвърди решението на тричленния състав. \"Искаме да има равна поставеност в България и законите да се прилагат еднакво за всички\", заяви той. Белев коментира след заседанието, че ако ВАС реши в полза на държавата, ще отнесат въпроса към Европейския съд.    Иначе днес ВАС не прие искането на природозащитните организации за питане до Съда на  Европейския съюз (т.нар преюдициално запитване) дали планове за управление на национални паркове и такива техни промени, като одобрените с решението на Министерски съвет подлежат на задължителна екологична оценка.", "date": "2018.11.15", "title": "Съдбата на парк \"Пирин\" ще бъде решена след 10 дни"}
{"url": "https://www.actualno.com/business/nad-200-kitajski-kompanii-sa-posetili-bylgarija-prez-2018-g-news_706224.html", "text": "  Представители на повече от 200 китайски компании са посетили страната ни през 2018 г. като са проучвали възможности за инвестиции и стартиране на съвместни партньорства с български предприятия.     Това съобщи заместник-министърът на икономиката Александър Манолев по време на откриването на Международна конференция на младите лидери и предприемачи в рамките на формата „16+1“, която се провежда в София, съобщиха от Министерството на икономиката.\r\n„Изминалата година бе много важна за България от гледна точка инициативата 16+1 като приехме домакинството на редица престижни форуми – нещо, което се отрази благоприятно и на връзките между бизнеса“, каза Александър Манолев.   Той посочи, че през 2018 г. последователно страната ни бе домакин на Седмата среща на правителствените ръководители на Китай и държавите от Централна и Източна Европа; на Първата среща на Междубанковата асоциация на Китай и страните от Централна и Източна Европа; както и на 4-тата Среща на местните ръководители на инициативата „16+1“.  „Имаме всички основания да си пожелаем, че 2019-а ще е годината, в която ще видим плодовете от това активно участие на България в рамките на инициативата и в икономическата сфера“, допълни икономическият заместник-министър.\r\n„Днес поставяме фокус върху един от, може би, най-важните аспекти на икономическото сътрудничество – на контактите между младите лидери и предприемачи“, каза още Александър Манолев.\r\nПо думите му развитието на предприемачеството и стартъп общността е от изключително значение за икономиката на България и е сред приоритетите на Министерството на икономиката.    Цитирана бе и статистика, според която през последните пет години в България са създадени около 2000 стартъпа. От компаниите, в които са инвестирали инвестиционни фондове, около половината все още съществуват, а 40% са получили последващо финансиране.   „Това е и поредната година, през която отчитаме устойчив ръст на двустранния стокообмен между България и Китай“, акцентира зам.-министър Манолев и допълни, че през първата половина на 2018 г. сме изнесли стоки за над 366 млн. щ.д. за КНР, което е ръст от 10%, а двустранният ни стокообмен за изминалата година надхвърля 2 млрд. щ. д.\r\n„Сигурен съм, че с повече подобни събития и с тази активност на двустранните ни отношения, през следващата година не само ще запазим тези резултати, но и ще ги надградим“, подчерта Александър Манолев.\r\nВ днешното събитие участие взеха и посланикът на Китайската народна република у нас Н. Пр. Джан Хайджоу, академик Стефан Воденичаров, председателят на фондация „Славяни“ професор Захари Захариев и др.\r\nВ рамките на форума ще бъде даден старт на международен предприемачески – образователен център за обмяна на млади професионалисти и предприемачи.   Организатори от българска страна са Национална асоциация „Един пояс, един път“ и Сдружение „Асоциация за международно обществено развитие“. Основен партньор от страна на Китай е „All-China Youth Federation“, което е най-голямото младежко обединение в страната.", "date": "2018.11.15", "title": "Над 200 китайски компании са посетили България през 2018 г."}
{"url": "https://www.actualno.com/healthy/prezidentyt-na-evrotransplant-bylgarskite-lekari-trjabva-da-se-obuchat-v-chujbina-za-belodrobni-transplantacii-news_706183.html", "text": "   Решението е да имате самостоятелни програми и за белодробни трансплантации и за други, \"     Това каза  президентът на Европтрансплант проф. Бруно Майзер в интервю за БНТ.   \"Най-важното, от моя опит, е да има силна политическа воля, да има наследственост, ако отговорните хора се сменят често, винаги се губи време, енергия и знания, затова трябва да имате стабилна система в отговорните институции за донорството. Вече бившият директор на българската агенция за трансплантация д-р Мариана Симеонова беше много отдадена и мотивирана. Аз съжалявам малко, че тя очевидно вече не е на поста, че е подала оставка. Все ще не съм общувал с новия директор, затова не мога да съдя нищо за него. Но аз съм сигурен, че с правилното сътрудничество ще достигнете тези критерии.\", допълни още той.\r\nМайзер съобщи, че наскоро е разговарял със заместник-здравния министър Жени Начева и че е видял, че тя е целенасочена и с желание да промени системата. Ако продължите така, ще подобрим отношенията си.  \"Броят на хората, които чакат за трансплантация се увеличава, а броят на донорите и на трансплантациите намалява.\", алармира Майзер.\r\nТой припомни, че крайната цел е България да достигне 10 донора на милион население:\r\n\"Но това не означава, че това трябва да стане до утре. Да, засега сте далече от целта, но с помощта на Евротрансплант може да подобрите донорството. Ще ви дам пример с Хърватска. Когато те поискаха да се присъединят към нас започнаха с 5-6 донора на милион души, а сега даряват 35. Виждате какъв напредък е това. Въпросът е да се върви в правилната посока.\"       Майзер уточни, че Евротрансплант помага на непълноправните членки под формата на споразумения за обучение, което означава, например болница в София кандидатства за такова споразумение за белодробна трансплантация, кандидатурата се оценява и ако се прецени, че е успешна от Евротрансплант се свързват с различните центрове, които предлагат въпросната трансплантация на наша територия:\r\n\"Ако един или повече центрове проявят интерес, подалата кандидатура болница в София може да избере къде да се проведе обучението. Така екип от трансплантолози от София може да отиде да се обучи и най-важното - да вземе свои собствени пациенти.\"\r\n\"Повтарям ви, пълна отговорност на центровете е да решат дали ще приемат български пациенти. Това Евротрансплант не го решава. Тоест, ако център като Виена след лични разговори реши да трансплантира българи, това си зависи от тях. Ние не се месим. Това е номер едно. Номер две, вие имате донори в България, доколкото знам губите по няколко донора годишно. Не разбирам защо тези органи, които не са нужни или подходящи в България, не се препращат към Евротрансплант. Това е първата стъпка към сътрудничеството\", уточни Майзер.\r\nТой допълни, че докато са получавани органи от България не е имало проблем:\r\n\"Проблемът е, че от две години не сме получавали нито един орган от български донор.\"      ", "date": "2018.11.15", "title": "Президентът на Евротрансплант: Българските лекари трябва да се обучат в чужбина за белодробни трансплантации"}
{"url": "https://www.actualno.com/burgas/myj-bez-kraka-prohodi-s-pomoshtta-na-lekari-ot-burgas-news_706182.html", "text": "  След 10 години в инвалидна количка, 77-годишният Стефан Дулев от Копривщица отново може да върви. Той е с ампутирани крайници от десет години. Сега ходи сам, благодарение на специалистите от Центъра за специализирано протезиране и рехабилитация в УМБАЛ Бургас.     „Чувството да гледаш света отгоре е неописуемо. Благодаря на всички, които ми помогнаха да го изпитам отново“, казва Стефан Дулев. „Чичо Стефчо шест пъти е падал от инвалидната количка. В началото рехабилитацията беше много трудна, защото постоянно гледаше краката си и се радваше, че ходи. Задъхва се, защото е болен от сърце. Трябваше да работим много бавно“, обясняват рехабилитаторите. Трудно е било да го отучат да \"ходи на ръце\" - да се набира и премества тялото с помощта на ръцете, а не на краката.\r\nЦентърът е съвместен проект на УМБАЛ Бургас, Националния алианс за интеграция след ампутация и протезиране и Община Бургас. Намира се в Отделението за долекуване на Бургаската болница.Там работят рехабилитатори, специализирани да помагат на лица с ампутирани крайници. Престоят на пациентите става по клинична пътека.\r\nСлед успешното протезиране и рехабилитация Стефан Дулев ще може да се придвижва сам, да излиза в двора на къщата си, да се обслужва , все невъзможни до скоро дейности, които ще направят живота му по-лесен.  ", "date": "2018.11.15", "title": "Мъж без крака проходи с помощта на лекари от Бургас"}
{"url": "https://www.actualno.com/europe/shte-ima-sreshta-na-vyrha-za-podpisvane-na-sdelka-za-brexit-news_706194.html", "text": "  Председателят на Европейския съвет Доналд Туск потвърди, че Блокът ще проведе специална среща на върха, за да запечата трудно извоюваното споразумение за Brexit с Великобритания на 25 ноември.     \"Ако не се случи нищо необичайно, ще проведем среща на Европейския съвет, за да финализираме и формализираме споразумението по Brexit, която ще се проведе в неделя на 25 ноември в 09:30 ч.\", каза Туск, един ден след като споразумението за оттегляне с обем 585 страници бе одобрено от британския кабинет.   По-рано британският премиер Тереза Мей заяви пред офиса си на \"Даунинг Стрийт\" 10, че колективното решение на кабинета е правителството да подкрепи с политическа декларация.", "date": "2018.11.15", "title": "Ще има среща на върха за подписване на сделка за Brexit"}
{"url": "https://www.actualno.com/blagoevgrad/glas-ot-samokovsko-mvr-ni-represira-zaradi-protestite-snimkavideo-news_706168.html", "text": "  Все по-често в социалната мрежа Facebook се появяват оплаквания заради предполагаем полицейски тормоз – във връзка с множеството протести срещу ниския стандарт на живот, които тръгнаха заради поскъпването на горивата.     Един от тези случаи е описан от потребител на име Анита Христова. Според написано в личния ѝ профил във Facebook, синът ѝ бил предупреден да не агитира за протести в Самоков през Facebook, иначе ще бъде арестуван. Тя твърди, че предупреждението дошло след като момчето споделило в социалната мрежа публикация на блога Xak News, с която се призовава за масов протест. Блогът се цитира масово от Facebook страницата \" \", която е една от най-активните напоследък. \"Нека се знае, как ни мачкат!! И се опитват да заплашват хората УЖ ЗАКОННО!”, възмущава се Христова.   В Благоевградско най-познатите имена и организатори на протестите са Александър Стамболийски и Людмила Манова. Манова нашумя като лидера на от 2013 година, като дори беше гост на конгрес на БСП. Стамболийски, който всъщност е официалният организатор, пък има условна присъда за измама с документи на първа инстанция - на стойност 50 000 лева, и е председател на Съюза на българските транспортни работници. Той декларира изрично в свои изяви във Facebook, че не е политически и партийно обвързан.", "date": "2018.11.15", "title": "Глас от Самоковско: МВР ни репресира заради протестите (СНИМКА+ВИДЕО)"}
{"url": "https://www.actualno.com/dobrich/kmetyt-na-dobrich-imame-ambiciozna-programa-i-mnogo-zadachi-za-reshavane-news_706179.html", "text": "   За проблемите, приоритетите и нерешените задачи разговаряме с кмета на Добрич Йордан Йорданов, който снощи отбеляза 3 години от встъпвнето си в длъжност.       Не искам, а и не бива ние сами да си даваме оценка. Нашата задача е да си изпълняваме поетите ангажименти, оценките ги дават гражданите.   Приоритет е да довършим дейностите по водния проект. Веднага след което започва рехабилитация на уличната мрежа в Добрич. Вече има избрани изпълнители за асфалтиране и направа на тротоари за ул. „Никола Петков“ и бул. „Добруджа“, в частта от „Шел“ до кв. Рилци. В момента се провежда процедура за избор на изпълнители  за цялостен ремонт на още шест улици. Това са  „Кирил и Методий“, „Максим Горки“, „Стоян Михайловски“, „Георги Кирков“, „Детелина“ и „Теменуга“. Дейностите предвиждат и възстановяване на тротоарите, ремонт на осветлението, на междублоковите пространства и изграждане на детски площадки. До края на  ноември в Междинно звено за оценка предстои да се внесе проект за Интегриран градски транспорт, който предвижда подмяна на светофарните уредби и реконструкция на още две важни за града ни улици  - бул. „Добричка епопея“ и ул. „Панайот Хитов“.\r\nВажен приоритет през 2019 година ни е и образователната инфраструктура.     Не разделяме задачите си на трудни и лесни, а на приоритетни. Важно е да подобрим водоснабдяването и инфраструктурата, защото това са дългогодишни проблеми на Добрич. Предизвикателство за нас е да създадем уютна и модерна среда. Затова с голям ентусиазъм започваме работа по публични обсъждания, а след това и проектиране на нова визия за района на пазара. Амбициозната ни задача е след това да продължим и с централната пешеходна зона. Над 108 млн. лв. са средствата по проекти, по които работим в момента. През годините имаме открити нови заводи в Добрич, като общо инвестициите са за повече от 25 млн. лв. За нас е важно, че това са нови работни места и възможност за реализация на добричлии. Другият важен момент, е че общината работи активно за създаване на условия бизнесът да продължи да се развива в Добрич. Година преди изборите е рано да се правят политически заявки. Имаме амбициозна програма и много задачи за решаване.   ", "date": "2018.11.15", "title": "Кметът на Добрич: Имаме амбициозна програма и много задачи за решаване"}
{"url": "https://www.actualno.com/europe/moldova-e-pod-natisk-ot-es-news_706170.html", "text": "  Европейският съюз спира финансирането на Молдова и заплашва с персонални санкции, пише руският делови ежедневник \"Коммерсантъ\".     Молдова няма да получи пари от ЕС до парламентарните избори през февруари, а персонални санкции могат да бъдат наложени на отделни граждани. Това се посочва в безпрецедентно тежкия доклад на Европейския парламент относно прилагането от Кишинев на споразумението за асоцииране с ЕС. Документът, който критично оценява състоянието на демокрацията и зачитането на правата на човека в Молдова, беше приет в сряда от Европейския парламент. Това означава, че позицията на Брюксел, която преди това е благославяла молдовските власти, се е променя значително, но не в полза на последните, предаде агенция Фокус.   Европейският парламент одобри доклад за изпълнението на задълженията на Молдова по силата на споразумението за асоцииране с ЕС, подписано от страните през 2014 г. През същата година републиката, която в Брюксел често беше наречена \"отличник на Източно партньорство\", беше първата страна в програмата, (в която членуват Азербайджан, Армения, Беларус, Грузия и Украйна) която получи безвизово пътуване с Европейския съюз.\r\nСега няма следа от предишните оценки. Докладът съдържа остри коментари за ситуацията в страната.  Молдова е наречена държава, превзета от олигарси, където властта се контролира от малка група, под чието влияние се намират парламента, правителство, политически партии, полицията, съдилищата и средствата за масово осведомяване.\r\nКонстатира се \"значително отклонение от основните ценности, свързани с демократичните стандарти\", като се говори за натиск върху медиите и опозицията. Правосъдието, твърди документът, се използва от властите за преследване на активисти за правата на човека и членове на опозицията.   В текста се споменава и най-важният олигарх, той е сенчестия лидер на страната – лидерът на Демократическата партия, Владимир Плахотнюк. Евродепутатите изразиха особена загриженост, че се оказва натиск върху противниците му.    Списъкът с проблеми няма край. В него се заявява, че ще бъде възможно да се говори за възобновяване на замразената макроикономическа финансова помощ на Молдова от ЕС през 2018 г. едва след парламентарните избори, насрочени за 24 февруари 2019 г. Отбелязва се, че размразяването на финансирането (става дума за около 100 млн. евро) е възможно, при условие че изборите отговарят на международните стандарти. Оценка за това се очаква от изборните наблюдатели. Брюксел също предупреди, че намалява финансирането на всички програми за подкрепа за Молдова, докато не постигне \"значителен напредък\" в областта на демократичните стандарти.\r\nИзпълнителният директор на Института за стратегически инициативи в Кишинев Владислав Кулминский, който е бил съветник на молдовския премиер по време на подписването на споразумение за асоцииране с ЕС, счита доклада за пълно отражение на реалността.\r\n\"Всъщност текстът гласи, че управляващата Демократическа партия превърна страната в сива зона, където управляващият елит се възползва от държавата, преследвайки съмнителни цели, пренаписвайки правилата на играта, за да задоволи интересите си, нарушавайки демократичните норми, водейки необуздана пропаганда, преследвайки опозицията и неконтролираните медии“, заяви експертът.   ", "date": "2018.11.15", "title": "Молдова е под натиск от ЕС"}
{"url": "https://www.actualno.com/america/majk-pens-nastojava-sankciite-sreshtu-phenjan-da-ostanat-v-sila-news_706188.html", "text": "  Вицепрезидентът на САЩ Майк Пенс отново подхвана американската кампания за натиск срещу Северна Корея. Това се случи на срещата на върха на световните лидери по отношение на загрижеността на ключовите съюзници на Пхенян за облекчаване на санкциите, наложени заради севернокорейската ядрена програма, предаде БГНЕС.     Припомняме, че по-рано американският президент Доналд Тръмп и севернокорейският лидер Ким Чен Ун проведоха историческа среща на високо равнище в Сингапур. На нея подписаха неясно формулирана сделка за ядрено разоръжаване на Пхенян. Но оттогава насам има малък напредък, като двете страни се разминават в разбирането на точния смисъл на споразумението.   Изолираната и обедняла, Северна Корея е подложена на тежки санкции, наложени заради програмата ѝ за ядрени оръжия, която Пхенян провеждаше в нарушение на резолюциите на ООН.\r\nВашингтон настоява, че санкциите трябва да бъдат запазени, докато Северна Корея не се разоръжи. Американските власти обаче признават, че санкциите, наложени от традиционните търговски партньори на Севера, Китай и Русия са се облекчили. Междувременно Сеул заяви, че иска да вдигне собствените си наказателни мерки срещу Пхенян.  В забележки при откриването на среща с лидерите от Югоизточна Азия Пенс заяви, че регионалното \"партньорство на Америка включва и нашата кампания за натиск“ по отношение на Северна Корея.\r\nНа срещата на върха в Сингапур присъстват също така руският президент Владимир Путин, китайският премиер Ли Къцян и южнокорейският лидер Мун Дже Ин.   „Ще говорим изключително много за нуждата от поддържане на програмата за натиск“, заяви високопоставен представител на Вашингтон. \"Това е, което Ким Чен Ун получи на масата. Изключително важно натискът да остане в сила“.    Японският премиер Шиндзо Абе също подчерта на срещата с членове на 10-членната Асоциация на страните от Югоизточна Азия (АСЕАН) необходимостта от пълното налагане на санкциите.\r\nСАЩ настояват за окончателно, напълно потвърдено ядрено разоръжаване на Корейския полуостров преди санкциите да бъдат вдигнати.\r\nПхенян отхвърли исканията за това, което страната нарича \"едностранно\" разоръжаване и вместо това потърси неуточнени реципрочни мерки на САЩ в постепенен процес. Северна Корея също така призова за намаляване на санкциите като награда за идването на масата за преговори, като предупреди, че позицията на Вашингтон подкопава доверието.", "date": "2018.11.15", "title": "Майк Пенс настоява санкциите срещу Пхенян да останат в сила"}
{"url": "https://www.actualno.com/asenovgrad/887-krushki-i-11-chasovnika-za-ulichno-osvetlenie-sa-podmeneni-v-asenovgrad-news_706169.html", "text": "  Над 80 броя нови тела за улично и парково осветление са монтирани в Асеновград, а сменените крушки са близо 900, съобщи пред медии кметът на града доктор Емил Караиванов. Извършен е ремонт на повече от 170 улични осветителни тела, като са подменени шест стълба. Възникналите и отстранени аварии по въздушната мрежа наброяват 355, а по кабелната мрежа са 17 на брой. Осъществено е и възстановяване на 590 метра улична мрежа, като са поставени над 330 нови клеми и са подменени 11 часовници за уличното осветление в града.     „Разчитам на асеновградчани, както досега са проявявали бдителност и са сезирали общината, когато съществуват рискови участъци, да продължат да бъдат активни и да сигнализират, за да бъдат предприети адекватни обезопасителни мерки и на други места.”, апелира градоначалникът. Той уточни, че е изградено ново уличното осветление по улиците “Цар Иван Асен II”, \"Васил Петлешков“, при блокове с №24 и №25 в квартал „Баделема“, както и по  улиците \"Капина“ и \"Христо Анастасов\" в квартал „Долни Воден“. Ново парково осветление е поставено и по малката пътека до СПТУ \"Цар Иван Асен II“. И още - възстановено е осветлението в парк “Свети Георги”, нови осветителни тела са поставени на тенис кортовете, както и при “Свинефермите” в село Боянци.\r\nКметът Караиванов съобщи, че е извършено и допълнително осветяване на пешеходните пътеки, най- вече там, където видимостта е ограничена през тъмната част от денонощието. Поставени са осветителни тела на няколко пешеходни пътеки по улица „Цар Иван Асен II“ - до магазините за цветя и на кръстовищата с улиците „Конушка“, „Поп Матей“ и „Мануш войвода“. Осветление вече има и на пешеходната пътека на улица „Княз Борис I“ - до кръстовището с улица „Градешница“. Предстои да бъдат поставени осветителни тела на още три пешеходни пътеки в Асеновград, а именно: на улица „Марица“ - до кръговото кръстовище, на улица „Цар Иван Асен II“ - до кръстовището с улица ”Пере Пошев” и до стария гробищен парк. Всичко това бе извършено с цел осигуряване на безопасна среда в Асеновград, със стартирането на учебната година.\r\nВ резултат на проверките и предприетите спешни мерки по състоянието на улична мрежа, осветление и изправност на светофарните уредби, са извършени и още няколко дейности. Демаркирани са пешеходни пътеки тип „Зебра“ и са очертани нови - с две прекъснати успоредни линии, съгласно нормативните изисквания на светофарните уредби. Това е осъществено на улиците „Александър Стамболийски“ (до ОУ „Петко Каравелов“), „Цар Иван Асен II“ (до ОУ „Христо Ботев“), „Христо Ботев“ (до ОУ „Отец Паисий“), „Съединение“ (до ДГ „Дружба“) и „6-ти януари“ (в близост до Дома за хора с увреждания).  ", "date": "2018.11.15", "title": "887 крушки и 11 часовника за улично осветление са подменени в Асеновград"}
{"url": "https://www.actualno.com/balkani/bylgarskite-vlasti-gruevski-njama-izdaden-bylgarski-pasport-news_706197.html", "text": "   . Това съобщават от българското Министерство на правосъдието във връзка с публикации, че с български паспорт.     По данни на МВР , посочват още властите у нас.    Припомняме, че бившият премиер на Македония Никола Груевски е осъден на две години затвор по делото „Танк“ за закупуването на служебния му „Мерцедес“ за 650 000 евро.  Преди дни стана ясно, че е успял да избяга в Будапеща и е подал молба за получаването на политическо убежище. От лятото на 2017 година той е без паспорт и има забрана за напускане на Република Македония.   По-рано унгарското издание \"Непшава\" коментира, че Груевски вероятно е използвал български паспорт, за да избяга от страната. \" \" - това е краткият отговор пред журналист от вестника на представител на унгарското правителство, който отговаря за правните въпроси свързани с молбата на Груевски за получаването на политическо убежище в Будапеща. \r\nПовечето унгарски медии определят случая като \"тежък скандал\" поради отношението на властите към Никола Груевски.   Междувременно днес (15 ноември) българският премиер Бойко Борисов ще се срещне с македонския си колега Зоран Заев. Фокус на срещата ще бъде задълбочаването на двустранното сътрудничество между България и Република Македония в различни области, както и развитието на инфраструктурните проекти в региона.    ", "date": "2018.11.15", "title": "Българските власти: Груевски няма издаден български паспорт"}
{"url": "https://www.actualno.com/velikotarnovo/obuchitelna-kampanija-za-bezopasnost-na-decata-se-realizira-vyv-veliko-tyrnovo-news_706185.html", "text": "  Съвместната кампания за обучение по безопасност на движение и предотвратяване на инциденти за деца в предучилищна възраст е инициатива на Областна администрация – Велико Търново, сектор „Пътна полиция“ към Обласна дирекция (ОД) на МВР – Велико Търново, Регионална дирекция „Пожарна безопасност и защита на населението“ (РДПЗН) – Велико Търново и Дарителско сдружение „Св. Иван Рилски“. Началото е поставено с малчуганите от 4б група „Мечо Пух“ на Детска градина „Соня“ – Велико Търново и техни родители. В обучителните и демонстрационни мероприятия, проведени на 14 ноември 2018 г., участва заместник областния управител Ивета Кабакчиева, която предаде информацията за кампанията.     Основната цел на обучителната кампания е повишаване на знанията и уменията на най- малките участници в движението за това, как да се пазят на пътя и да избягват инциденти с тях, както и прилагане на личния пример на родителите за безопасно участие в пътното движение. Служители на РДПЗН – Велико Търново обясниха на децата как трябва да се реагира в случай на възникнал пожар и как се спасява един човешки живот. Демонстрирациите се проведоха на площадката за пожарна безопасност.   Представител на сектор „Пътна полиция“ към ОД на МВР – Велико Търново запозна децата с всички видове маркировка, два вида пешеходни пътеки, уредбата на кръгово движение, както и с пътния и пешеходния светофар. Обучението се състоя на единствената по рода си площадка по пътна безопасност в с. Балван, която е с дължина 100 м.    След приключване на демонстрациите възпитаниците на Детска градина „Соня“ посетиха и Център за превенция и спорт, където кметът на с. Балван Недьо Георгиев ги запозна с вредата от наркотиците, опасностите, които дебнат в интернет и трафика на хора.", "date": "2018.11.15", "title": "Обучителна кампания за безопасност на децата се реализира във Велико Търново"}
{"url": "https://www.actualno.com/actualno/vyprosite-koito-slavi-trjabva-da-zadade-na-borisov-news_706232.html", "text": "  Който е гледал днешното в сутрешния блок на bTV, няма как да не е останал с усещането, че много въпроси бяха пропуснати – за сметка на много повторения на тези, от които на всеки здравомислещ в България вече му е втръснало. И тъй като, поне засега, Борисов е приел поканата на Слави Трифонов да гостува в шоуто му (21 ноември), а Слави призова във Facebook профила си желаещите да изпращат въпроси към премиера да го направят на , аз ще си позволя да го направя в следващите редове под формата на виртуален разговор с Борисов. И така:     1. Г-н Борисов, има ли според Вас монопол на пазара на горива в България?\r\n2. Преди година и половина на пазара на горива и каза на бензиностанциите сами да се борят да няма картел на пазара. Сега цените на горивата. Какво означава това според Вас?\r\n3. Какво трябва да се случи, за да подаде оставка правителството?  4. Какво трябва да се случи, за да подаде оставка Валери Симеонов?\r\n5. Последният на ЕК за България е най-добрият, откакто съществува Механизма за сътрудничество и проверка. Не е ли така, защото сте удобен за Жан-Клод Юнкер и определени кръгове в Брюксел, а не защото България е преборила организираната престъпност, корупцията и си е оправила съдебната система?\r\n6. Защо в България няма осъден още нито един политик на висок пост заради корупция?    7. В редица свои публични изяви припомняте какво е било по времето на БСП и говорите специално за КТБ и АЕЦ \"Белене\". Само БСП и Орешарски са виновни за фалита на КТБ?\r\n8. Как така през първия Ви мандат КТБ порасна като активи от 2 млрд. лева до 5,6 млрд. лева?\r\n9. Колко държавни дружества държаха парите си в КТБ по време на първия Ви мандат и защо?\r\n10. Защо проектът \"Белене\" беше подновен, след като многократно през годините казахте, че заради този проект сме ощетени с милиарди и това е попречило да се вдигнат по-бързо\r\n11. Смятате ли, че , че има частен интерес в медийния сектор, след като внесе законопроект за медиите? Защо не го направи според Вас?   12. След като вече има нов Закон за медиите, чиято основна цел е изсветляването на собствеността им, ще дадете ли прогноза колко медии ще се окажат притежание на г-н Пеевски?\r\n13. Ще предложите ли промяна на законодателството така, че ако даде депутат отсъства от парламента на определен брой заседания, да бъде автоматично изхвърлян от Народното събрание?\r\n14. Смятате ли, че само с наливане на пари българското образование и здравеопазване ще се оправят?\r\nРазбира се, това е само малка част от въпросите, на които Борисов дължи публичен отговор. И то не просто еднократно, а постоянно. Но и телевизионният формат не позволява да се разгърне истинската картина на това, което може да бъде принуден да каже или да откаже да каже човек като Борисов. Затова, дано на 28 ноември вечерта Слави Трифонов се прояви като човек, задаващ точните въпроси в точните моменти, а всички ние да слушаме внимателно отговорите и да си ги спомним като дойде време за избори. Иначе просто нищо не правим.  Ивайло Ачев ", "date": "2018.11.15", "title": "Въпросите, които Слави трябва да зададе на Борисов"}
{"url": "https://www.actualno.com/music/paco-baliardo-ot-the-gipsy-kings-haresvam-usmihnatata-publika-i-hubavata-hrana-v-bylgarija-news_706204.html", "text": "  Датата на визитата на фламенко кралете The Gipsy Kings, водени от Paco Baliardo  наближава, а самият Paco сподели пред водещи наши медии нетърпението, с което очаква концерта у нас. Шоуто е на 7 декември и се организира от Loud Concerts. Това ще е втори концерт на групата за годината у нас, но Paco обеща музикантите, с които идва, отново да дадат всичко от себе си и да вдигнат на крака българската публика в зала 1 на НДК. Публиката ще види и чуе всички култови хитове на Gipsy Kings - \"Bamboleo“, „Djobi Djoba“, „Volare“, „Un Amor\"...     Бандата се надява да има повече време да разгледа столицата ни и да се наслади на възхитителната българска кухня.\r\nПреди концертът у нас The Gipsy Kings имат дата в Румъния, а след София ще се отравят към Хърватия.\r\nБилетите за концерта на са в продажба в мрежата на ) и партньорите им в цялата страна - магазинитe Office 1 Superstore, OMV, Български пощи, Технополис. Ценовите категории остават непроменени - 35 лева до 90 лева, в зависимост от местоположението в зала 1 на НДК.  Всеки фен може да използва и опцията на Eventim Print at Home, която дава възможност да се отпечатва закупеният електронен билет вкъщи.\r\nНачалото на концерта на Gipsy Kings в зала 1 на НДК е 20 часа!", "date": "2018.11.15", "title": "Paco Baliardo от The Gipsy Kings: Харесвам усмихнатата публика и хубавата храна в България"}
{"url": "https://www.actualno.com/society/zapochva-kolednijat-post-news_706201.html", "text": "  От днес, 15 ноември, започва постът преди празника Рождество Христово. Според Типика (Устава) на БПЦ Рождественският (Коледният) пост е втори по своята продължителност след Великия пост. Той е четиридесетдневен и не е така строг като Великия и Богородичния пост, като е подобен на Апостолския (Петровия).     Постът завършва на 24 декември.   В навечерието на поста се отбелязват Рождественски заговезни - с взаимно опрощение и заговяване (консумиране на блажна храна), с разговори и създаване на нагласа за встъпване в предстоящия пост, посветен на славното Христово Рождество.\r\nПрез първата седмица на Рождественския пост и от 20 до 24 декември включително се консумира само растителна храна с олио. През останалите дни на този пост (без сряда и петък) се разрешават безгръбначни животни (охлюви, миди, октоподи и др.), които също се приемат за постни храни. Традиционно на 21 ноември - Въведение Богородично, и на 6 декември - Никулден, се консумира и риба.  Човек, който се готви за изповед и св. Причастие, е необходимо предварително да уточни с изповедника си начина и степента на постене. Който е болен или има хронични заболявания, непременно трябва да се посъветва с изповедника си, като му съобщи и мнението на лекаря, съобщава на страницата си Св. Синод.", "date": "2018.11.15", "title": "Започва Коледният пост"}
{"url": "https://www.actualno.com/society/novini-ili-novini-kartinata-na-pechata-za-15-noemvri-news_706152.html", "text": "   Докато изстиваше новината за положителния доклад на Европейската комисия за България и стана ясно, че със законодателни промени и европрограми, в края на деня дойде една не толкова положителна новина. Ето кои са водещите теми в печата за днешния 15 ноември.       Вестникът ни информира, че най-високият бонус в Търговския регистър е 4805 лв. Още четирима души от ръководството са взели от 4046 до 4301 лв., но не е ясно кои са. Изданието акцентира върху реакцията на премиера, който се хвали с мониторинговия доклад на ЕК и пита дали протестите искат да се спре борбата с корупцията.   Изданието споделя информация за това кой от срещу цените на горивата какъв джип притежава, като се оказа, че Мартин Пенчев, застанал начело на протеста в Бургас с джип \"Мерцедес\", е съдружник с племенника на скандалния общински съветник Бенчо Бенчев, арестуван за връзки с Митьо Очите. Не трето място по важност според вестникът е новината, че Софийски град съд обяви за невиновни обвиняемите за , която преди 12 години уби две млади жени. Водещото заглавие на вестника е предупреждението, че шофьорите ги грози 30 лв. глоба, ако нямат винетка. Друг акцент, пак по транспортна тема, ни информира, че през декември през центъра на столицата ще се движат 20 автобуси на ток.     Изданието съобщава, че след проверка на Агенцията за социално подпомагане в домовете за хора с увреждания е установено наличието на влага и мухъл, а храната е развалена. Медията не пропуска новината, че след 12 години точене, сагата със в София приключи с оправдателни присъди на първа инстанция. Така смъртта на две млади жени – 26-годишната Деница Ченишева и 24-годишната Петрина Христова, остава без възмездие.", "date": "2018.11.15", "title": "Новини или Novini - картината на печата за 15 ноември "}
{"url": "https://www.actualno.com/europe/makron-otvyrna-na-trymp-francija-ne-ochakva-ot-men-da-otgovarjam-na-tuitove-news_706159.html", "text": "  Френският президент Еманюел Макрон отвърна на нападките на американския си колега Доналд Тръмп с думите, че \"съюзниците си дължат уважение\". Припомняме, че заради предложението ЕС да има собствена армия, което е основно идея на Макрон, а той обяви, че с тази армия ЕС ще може да се брани от \"Русия, Китай и САЩ\".     \"Мисля, че той прави това заради американските политици\", заяви Макрон в телевизионно интервю, предаде БГНЕС.   \"Това е критичен момент в нашата история и ние трябва да бъдем съюзници\", заяви той, цитирайки ролята на Франция в борбата за американска независимост, двете световни войни, както и общата им борба срещу тероризма.\r\n\"Смятам, че Франция очаква от мен да не отговарям на тутиове, но да остана ангажиран с тази важна история\", допълни той.  ", "date": "2018.11.15", "title": "Макрон отвърна на Тръмп: Франция не очаква от мен да отговарям на туитове"}
{"url": "https://www.actualno.com/asia/isljamska-dyrjava-zaplashi-avstralija-i-zapada-s-novi-atentati-news_706160.html", "text": "  Организация, свързана с \"Ислямска държава\" (ИД), предупреди Австралия и Запада за предстоящи нови атаки, като разпространи в интернет плакат с лицето на човека, който направи , предаде БГНЕС.     \"Австралия не си мисли, че си далеко от нашите атаки\", пише на един от постовете в социалните мрежи, на който е показана снимка на превозното средство използвано от нападателя в Мелбърн.   Според официални данни постовете в социалните мрежи са качени от медийната фондация \"Сунитски щит\", която действа с \"Ислямска държава\". Други снимки показват нападателят от Мелбърн Хасан Калид, който се опитва да наръга полицай, преди да бъде смъртоносно прострелян. Текстът върху снимката казва \"Днес е Мелбърн – кой ще е следващият град утре?\".\r\nНа 9 ноември Калид се е вряза в сградата на търговски център и се е запали. Въоръженият с нож мъж се опита да нападне дошлите полицаи и беше прострелян в гърдите. Един човек беше убит при атаката, а други двама бяха ранени. По-късно нападателят почина от раните си. Няколко часа след това ИД пое отговорността за нападението.  ", "date": "2018.11.15", "title": "\"Ислямска държава\" заплаши Австралия и Запада с нови атентати"}
{"url": "https://www.actualno.com/curious/10-prichini-da-obichate-skorpion-news_706199.html", "text": "  Скорпионът е eднa oт нaй-cлoжнитe зoдии: тe ca мнoгo ĸpacиви и нe  пo-мaлĸo cтpaнни. Иcтинcĸa ĸвинтeceнция нa пpeĸpacнoтo. Mнoзинa, ĸoитo  глeдaт xaoca в живoтa нa Cĸopпиoнитe, cмятaт, чe тaĸa изĸycнo мoгaт дa  ce cпpaвят c вcичĸo caмo тe.     Toвa нe e нaй-лecният зoдиaĸaлeн знaĸ в oтнoшeниятa, нo пъĸ e  нaй-зaпoмнящият ce и блaгoдapeн. Ho нищo цeннo нe ce дaвa бeз тpyд,  нaли? Зaтoвa щe ви пoĸaжeм 10 пpичини, зapaди ĸoитo cи cтpyвa чoвeĸ дa  изгpaди oтнoшeниятa cъc Cĸopпиoн: Aĸo oщe нe cтe нaяcнo, тoвa e eднa oт нaй-yвepeнитe зoдии. Дopи  ĸoгaтo ce cъмнявaт в ceбe cи, тe знaят нa ĸaĸвo ca cпocoбни. Cлoжнocттa  ce cъcтoи в тoвa, чe oтcтpaни изглeждaт твъpдe caмoвлюбeни.  Caмoчyвcтвиeтo им пoняĸoгa гpaничи c нapциcизъм.  Ho нe тpябвa дa ce cтpaxyвaтe. Cĸopпиoнитe пpaвят вcичĸo възмoжнo oĸoлнитe дa ce чyвcтвaт cъщo тaĸa yвepeнo. Cĸopпиoнитe ca нaй-дoбpитe любoвници. Ceĸcът зa тяx e нeизмeннa чacт  oт живoтa, вce пaĸ тe иcĸaт пapтньopът им дa изпитвa oгpoмнo и cтpacтнo  влeчeниe. Зa тяx e вaжнo дa ce чyвcтвaт жeлaни.     Hямa нитo eдин Cĸopпиoн, ĸoйтo би ce oтнecъл ĸъм нeщo бeз cтpacт. Te  иcĸaт и cтpacтни oтнoшeния. Toлĸoвa възтopг във вpъзĸaтa ви нямa дa  видитe c ниĸoй дpyг. ", "date": "2018.11.15", "title": "10 причини да обичате Скорпион "}
{"url": "https://www.actualno.com/vraza/nagradiha-aktiora-dimityr-jivkov-s-priz-poslanik-na-vraca-news_706191.html", "text": "  Младият актьор Димитър Живков получи наградата „ “. Авторът на моноспектакъла „Живак“ представи вчера пред публика своята пиеса. След края на постановката заместник-кметът Петя Долапчиева връчи наградата за особени заслуги на актьора, родом от Враца.     Инициативата за награждаване с отличието „Посланиците на Враца“ търси да намери  активни млади хора, които представят в нова светлина града и региона на Северозапада в своята професионална дейност. Димитър Живков е роден е на 19 ноември 1984 година във Враца. Завършва НАТФИЗ „Кръстьо Сарафов“ със специалност „Актьорство за драматичен театър“ в класа на проф. Атанас Атанасов. Работи в театрите в Сливен и Стара Загора. От 2009 г. е част от актьорския състав на Сатиричния театър. Освен с театър той се занимава с кино, телевизия и дублаж на филми. Носител на „Аскеер 2013“ в категория „Изгряваща звезда“.   ", "date": "2018.11.15", "title": "Наградиха актьора Димитър Живков с приз „Посланик на Враца“"}
{"url": "https://www.actualno.com/balkani/ungarski-vestnik-predpolaga-che-gruevski-e-izpolzval-bylgarski-pasport-za-da-izbjaga-news_706158.html", "text": "  Бившият македонски премиер Никола Груевски вероятно е използвал български паспорт за да избяга от страната. Това пише унгарското издание \"Непшава\" за бягството на Груевски в Будапеща и подаването на молба от негова страна за получаването на политическо убежище.     \"Направете проверка при българските власти\" - това е краткият отговор пред журналист от \"Непшава\" на представител на унгарското правителство, който отговаря за правните въпроси свързани с молбата на Груевски за получаването на политическо убежище в Будапеща, пише БГНЕС. Журналистът попитал \"как бившият македонски министър-председател е пристигнал до центъра на Будапеща без документи, след като те са му отнети?\". От лятото на 2017 година Груевски е без паспорт и има забрана за напускане на Македония.   Повечето унгарски медии определят случая като \"тежък скандал\" поради отношението на властите към Груевски. Публикацията в \"Непшава\" е озаглавена \"ВИП отношение от страна на правителството към Груевски\". Изданието нарича бившият македонски лидер \"македонският Орбан\". В публикацията се припомнят корупционните практики от времето на Груевски и антизападните му политики. А държавният секретар по европейските въпроси в германското МВнР Михаел Рот написа подигравателно в Twitter следно за случилото се: \"Унгария отвори границите си за мигранти. Това е невероятно!\"\r\nГруевски е осъден на две години затвор по делото \"Танк\", заради това, че си купи служебен \"Мерцедес\" за 650 000 евро. Той вече трябваше да е в затвора за излежаване на присъдата, но изчезна точно преди да се отзове там.  Същевременно собственикът на БГНЕС Любчо Нешковски заяви пред БНТ, че миналата година двама висши служители на македонските служби избягали в Гърция с български документи и зададе въпросът - контролират ли кръгове около Груевски и въобще чужди кръгове издаването на български паспорти?\r\nПрипомняме, че днес, 15 ноември, българският премиер Бойко Борисов ще се срещне с македонския си колега Зоран Заев. Фокус на срещата ще бъде задълбочаването на двустранното сътрудничество между България и Република Македония в различни области, както и развитието на инфраструктурните проекти в региона. А Нешковски посочи, че трябват конкретни мерки - роумингът още не е паднал, а състоянието на граничните пунктове с Македония е потресаващо.", "date": "2018.11.15", "title": "Унгарски вестник предполага, че Груевски е използвал български паспорт, за да избяга"}
{"url": "https://www.actualno.com/chronicles/syvetskata-podvodnica-k-19-se-sblyskva-s-amerikanskata-podvodnica-uss-gato-v-barencovo-more-news_706140.html", "text": "  Съветската атомна подводница К-19 под командването на капитан I ранг Затеев след завършване на сложен етап от учението „Полярен кръг” преминава в нов район на Северния Атлантик. Предстои пуск на балистична ракета под арктическия лед. Всички механизми са в норма и бойното дежурство върви по план. Към 4 часа и 15 минути се включва аварийната защита на левия реактор. Уредите показват рязко спадане на налягането в първия контур на реактора до нула. В резултат на това блокира и системата обезпечаваща циркулацията на топлоносителя в първия контур. Въпреки, че теоретически са предвидени да се случат, инструкция за противодействие на инцидент от този род не е била разработена. Инструкцията препоръчвала да се свалят топлоотделящите елементи преминаващи в активната зона на водата охлаждаща реактора. Сложността идва от това, че този модел реактори нямали за тази цел специални системи и устройства.     Командният състав на подводницата взема решение да се използва нещатната система за охлаждане използвайки за целта бордовия запас от прясна вода. След 2 часа повредата била отстранена, но на голяма цена. Нито един член на екипажа не избягва от радиацията. Корабния лекар А. Косач и началникът на химическата служба на подводницата майор Вахромеев попадат в извънредна ситуация. С такава обстановка и с такива болни те се срещат за първи път. Два пъти през това време възниква пожар в реактора, образува се облак от пара в реакторния отсек. Поради разлятата при аварията радиационна вода тръбите на реактора се превръщат в опасен източник на радиация. Моряците, които не са заети със спасителните работи са изкарани на горната палуба.   Положението допълнително се усложнява с повредената антена на радиостанцията. Оказва се, че при дългото плаване и форсирането на ледените блокове тя е счупена и подводницата остава без свръзка с брега. Освен това подводницата се намира в пуст район на океана на 500 мили от базата. Командирът взема решение да поеме курс за сближаване с други кораби от района на учението. С помощта на предавател с малък обхват връзката с тях се осъществява. Рискът подводниците да излязат от района на учението никак не бил малък, но се оправдал. На аварийния сигнал се отзовали командирите на 2 дизелови подводници – С-270 и С-159.\r\nНа своя отговорност и без разрешение от бреговото командване капитан 3 ранг Жан Свербилов незабавно напуска района на учебното занятие и се насочва към бедстващата подводницата в условията на заформяща се буря. На приближилата се С-270 с трудност евакуират болните и свободните от наряд моряци. В това време от брега пристигат радиограми. Бреговото командване дава съвети, на облъчените моряци да се дават плодове, сокове, зеленчуци, но нито едното, нито другото, нито третото е в наличност на борда. Предпоследната радиограма на Затеев към брега е с молба личния състав да напусне авариралата подводница, но не получава отговор.  Разбирайки, че разрешение няма да получи, а да остава още на К-19 е безразсъдство, Затеев заповядал цялостна евакуация на своя екипаж. В дневника на дизеловата лодка е записано предложението на капитан Затеев да се подготвят 2 бойни торпеда за потапяне на атомната подводница, ако тя бъде подложена на опити за проникване от „неканени” чуждестранни представители.\r\nПри разследването на специалната правителствена комисия нередности в действията на екипажа и командира не били открити. Комисията установила, че причината е дребна на пръв поглед повреда – нарушена връзка между две тръби в първи контур на реактора. Заварката явно била направена некачествено. Отронило се малко парче метал, поради високата температура и налягане и се образувала пукнатина. Тогава в началото на атомната ера никой не предполага колко голяма е опасността за хората, за околната среда, ако реакторът експлодира. Разбират го по-късно, когато света узнава за Чернобил.   Всички следващи подводници са снабдени със системи за аварийно охлаждане на реактора. Много матроси, старшини и офицери са наградени с медали, някои от тях посмъртно.    За саможертвата на екипажа е създаден американски игрален филм, но не и съветски или постсъветски.", "date": "2018.11.15", "title": "Съветската подводница К-19 се сблъсква с американската подводница USS Gato в Баренцово море"}
{"url": "https://www.actualno.com/society/prognoza-za-vremeto-15-noemvri-chetvyrtyk-news_706137.html", "text": "  Днес над по-голямата част от страната облачността ще се задържи значителна, със слаби валежи от дъжд. След обяд временни разкъсвания ще има над Западна и централните райони на Южна България. Ще духа слаб до умерен вятър от север-североизток, в Източна България след обяд временно ще се усили. Минималните температури ще останат високи и ще са между 5° и 10°, в югозападните райони по-ниски – между минус 2° и 3°. През деня ще нахлува хладен въздух и максималните температури ще са между 7° и 12°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Боряна Маркова.     По Черноморието ще е предимно облачно със слаби валежи от дъжд. След обяд по северното крайбрежие ще спрат и облачността временно ще се разкъса. Ще духа умерен предимно северен вятър. Максималните температури ще са между 10° и 13°. Температурата на морската вода е 15-16°. Вълнението на морето ще е 2-3 бала.   В планините облачността ще е по-често значителна, с временни разкъсвания над масивите на Западна България. На много места ще има валежи от сняг, под 1300 метра от дъжд примесен със сняг. Ще духа умерен, по високите и открити части и временно силен вятър от север-североизток. Температурите ще се понижават и максималната на височина 1200 метра ще е около 2°, на 2000 метра – около минус 4°.\r\nВ петък и събота ще преобладава облачно време. С продължаващото понижение на температурите, на отделни места в Северна и Източна България е възможно да превали сняг, несъществени количества. Преобладаващите температури в петък ще са: минимални - между минус 1° и 4°, максимални – между 4° и 9°, в събота - с още градус - два по-ниски. В неделя облачността временно ще се разкъса, вятърът ще отслабне. Сутрешните температури ще са ниски, в отделни райони и под минус 5°, дневните слабо ще се повишат.  ", "date": "2018.11.15", "title": "Прогноза за времето - 15 ноември (четвъртък)"}
{"url": "https://www.actualno.com/celebrate/sv-gurij-samon-i-aviv-news_705933.html", "text": "  Св. Гурий и Самон пострадали в гр. Едеса във време на гонението при Диоклетиан (царувал 284-305 г). Чрез най-ужасни изтезания ги принуждавали да турят тамян на идолския жертвеник, но християните били готови по-скоро да отидат на смърт, отколкото да извършат езически обред. По време на своите страдания те молели Господа за помощ:     \"Господи Боже наш! – молел се Самон – Ти, без Чиято воля ни една птичка не загива, помогни ни с Твоята сила, опази в нас неугасимия светилник на Твоите заповеди, ръководи ни чрез Твоята светлина и удостои ни да достигнем блаженство, понеже си благословен вовеки!\"   Господ чул молитвата на светците и им дарувал необикновена твърдост. Като претърпели страшни изтезания, мъчениците били обезглавени с меч.\r\nСлед няколко години, при император ЛикинийРечник, дякон Авив бил мъчен в Едеса за Христовата вяра. Тялото му било погребано до гробовете на св. Гурий и Самон, и по-късно едеските християни построили църква над мощите на св. Мъченици, които Господ прославил чрез чудеса.    © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.11.15", "title": "Св. Гурий, Самон и Авив"}
{"url": "https://www.actualno.com/business/sreshta-na-visoko-ravnishte-v-sofija-za-startirashti-predprijatija-news_706157.html", "text": "  Четвъртото издание на Startup Europe  Summit ще бъде открито на 15 ноември в Интер Експо Център от българския  комисар по въпросите на цифровата икономика и общество Мария Габриел,  министър-председателя Бойко Борисов и кмета на София Йорданка Фандъкова. Тазгодишната среща на високо  равнище за стартиращите предприятия ще бъде свързана с Програмата в  областта на цифровите технологии за Западните Балкани, чието начало бе  поставено по-рано тази година от Европейската комисия, предава БГНЕС. Сред панелистите ще бъдат  министър-председателите на Сърбия Ана Бърнабич, на бившата югославска  република Македония Зоран Заев и на Черна гора Душко Маркович. Ще  участват още вицепремиерът на Косово Енвер Ходжай, министри и  представители на редица други държави от ЕС и региона. В рамките на събитието ще има  церемония по подписването на съвместна Декларация за подсилване  технологичните предприемачески среди в Централна и Източна Европа и  Западните Балкани.     Наред с това експерти от Европейската комисия ще  представят напредъка в създаването на политики за цифровия единен пазар и  действията за подпомагане на растежа на стартъпите и новите иновативни  компании.   ", "date": "2018.11.15", "title": "Среща на високо равнище в София за стартиращи предприятия"}
{"url": "https://www.actualno.com/business/benzinyt-s-novo-poevtinjavane-news_706165.html", "text": "  Бензин А95 продължава да поевтинява за пореден ден, по данни на специализираната платформа fuelo.net. В началото на днешния ден средната цена на този вид гориво е 2,20 лева на литър, след като допреди седмица и половина беше средно 2,35 лева. Има данни, че на определени места – например бензиностанцията \"Адмирал ойл\" в София, бензинът е вече 2,11 лева за литър.     Същевременно обаче дизелът се задържа на ниво от средно 2,36 лева на литър. А прогнозите за петролния пазар са, че може да се очаква поевтиняване на сорта Brent под 60 долара на барел до края на годината, дори под 55 долара.   Междувременно, според данни на Българската петролна и газова асоциация (БПГА), цитирани от \" \", малко над половината от цената на горивата на дребно отиват в държавата – за акциз. Средно около 1 лев от всеки литър влиза в държавната хазна, а чистата печалба на търговците е  3-4 стотинки на литър. БПГА обаче посочва, че всъщност дори повече средства отиват в държавната хазна – и заради ДДС.", "date": "2018.11.15", "title": "Бензинът с ново поевтиняване"}
{"url": "https://www.actualno.com/books/izliza-romanyt-fenomen-goljamata-vojna-na-aleksandyr-gatalica-news_706153.html", "text": "   Накъде отива човешката цивилизация 100 години по-късно      В дните, когато светът отбеляза 100 години от края на Първата световна война, в превод на български излиза романът феноменна Сърбия - „Голямата война“на Александър Гаталица (издание на „Изида“, превод Таня Попова). Книгата не само спечели най-престижната литературна награда в страната (НИН-овата, за роман на годината – 2012 г.), но е и най-продаваната през това десетилетие. Досега, за 6 години от появата си, романът има 29 издания само в Сърбия. Преведен е и на много езици.   Книгата разказва за петте години на войната, от покушението срещу австрийския престолонаследник Франц Фердинанд и неговата съпруга до самия ѝ край през 1918 г., през погледа на всички страни, участващи в нея. Редом с последния руски император Николай II, сръбския крал Петър I Караджорджевич, Мата Хари, Троцки, Хитлер, Аполинер, Кокто и Витгенщайн са обикновени, непознати, „малки“ хора. Техните съдби се преплитат фатално, очаквания, амбиции и надежди се сгромолясват.\r\nВсъщност главният герой е Войната, която преобръща живота и той вече никога не е същият както преди. В Голямата война умира преди всичко Човекът, без оглед на неговата национална или верска принадлежност, а като последица от неговата смърт постепенно загива и цялата човешка цивилизация.  Романът в никакъв случай не може да се нарече военен или исторически. Не очаквайте батални военни сцени и детайлно описание на битки или исторически личности. Това е успешен опит да се обхване в цялатаѝ комплексност огромната тема за Първата световна война по един нетрадиционен за типичните военни романи начин. Целта е да се опишат с художествените средства на литературата петте години на войната от покушението срещу австрийския престолонаследник Франц Фердинанд и неговата съпруга до самия ѝ край през 1918 г., без да се пропусне нито една гледна точка, през погледа на всички страни, участващи в нея. Авторът ни представя всичко това чрез близо осемдесет образа – от  известни исторически личности, пълководци и хора на изкуството до обикновени хора, носители на различни идеали и ценности. Техните съдби и преживявания се преплитат по чудновати и понякога дори свръхестествени пътища, които побеждават дори смъртта и са необясними за ограничените човешки възприятия: мъртъвци, които говорят, писма, които се изпращат от отвъдното, предсказания и съновидения за бъдещето, пътуване във времето и много други фантастични епизоди, съпътстващи реалистичните описания на трагичната действителност. Но всъщност главното действащо лице е войната, показана в най-грозния ѝ, жесток и гротесков образ, войната, която преобръща живота и той вече никога не е същият както преди.\r\nРоманът се състои от пет главни части – по една за всяка година на войната, и съдържа в себе си три плана: исторически, политически и културологически. Споменаването на многобройни знайни и незнайни събития, ключови исторически моменти или съвсем интимни мигове и лични впечатления и емоции ни разкрива една грандиозна, епическа и всеобхватна картина на Първата световна война.\r\nПодреждайки търпеливо мозайката на многобройни малки истории, Гаталица умишлено отбягва темите за технологичния прогрес в областта на военната техника, описания на битки и фронтови комюникета, така често експлоатирани в типичните военни романи. Той обаче наблягана индивидуалния героизъм и човешките страдания, без да натрапва идеологически определения и догми. По този начин ни разкрива страховитите последици от онова, в което се превръща Първата световна война, и нечовешкото лице на цивилизацията: „Този свят е скалъпен набързо в някакъв неподходящ момент, когато творецът не е знаел какво прави или не е бил на себе си.“       Следвайки идеята, че всяка история е конструкция, а не реконструкция, интерпретация, а не абсолютна истина, само разказ за онова, което вярваме, че се е случило, авторът преплита документалното с митологичното, историята с фантастиката и фактите със съновиденията. Романът се люшка между класическия и постмодерния стил, а свободата на изказа го доближава до магическия реализъм, без да се придържа към историческите закономерности. Осъзнавайки, че историята го задължава, а литературата го освобождава, той създава роман със сложна структура, развихряйки и въображението си.\r\nЧарът на повествованието е в детайлите, в наглед незначителните подробности от живота на милионите малки обикновени хора, участници във войната.В описанията на облеклото, емоциите, в пейзажа или обстановката, във всичко онова, което всеки от нас е изпитвал в критични ситуации или в съкровените си мисли. Но с огромната разлика, че всичко се случва в условията на една безумна, жестока, излязла извън контрол демонична сила, която помита всичко по пътя си: „Но беше война, Голямата война…“\r\nЗа Гаталица войната е преди всичко символ на падението на цивилизацията, защото борбата за „голия живот“ унищожава нормалния облик на всички човешки взаимоотношения.\r\nОсновното послание на романа е, че в Голямата война умира преди всичко Човекът, без значение към коя нация принадлежи. Това ярко е подчертано в епизода, в който руските войници бълнуват на немски език, тоест рецитират стиховете на Гьоте. Заличават се езиковите и културните бариери, защото човекът е просто от плът и кръв и страда еднакво: „На един и същ език се ридае и на един и същ език се умира – и на изток, и на запад.“      ", "date": "2018.11.15", "title": "Излиза романът феномен \"Голямата война\" на Александър Гаталица"}
{"url": "https://www.actualno.com/kardjali/10-godini-sled-totalnija-proval-obshtina-kyrdjali-otnovo-shte-pravi-posetitelski-centyr-na-perperikon-news_706105.html", "text": "  Посетителски и изложбен център в подножието на археологическия комплекс „Перперикон“ ще изгражда община Кърджали. Той ще е с разгъната застроена площ от .     Местната управа преди дни е сключила договор за изпълнение на обекта с „Устра Холдинг“ АД – Кърджали, на стойност .\r\nСредствата са осигурени с договор за безвъзмездна финансова помощ по Програма за трансгранично сътрудничество INTERREG V-A Гърция-България. Дейностите по проекта „Антични Родопи и Егея – културен коридор за подпомагане развитието на региона“ са на териториите на общините Кърджали и Maрония – Сапес .\r\nЗа изграждането на посетителски и изложбен център в подножието на археологическия комплекс е разработен и одобрен технически проект, има и и влязло в сила строително разрешение.  Проектът включва инвестиционни, промоционални и изследователски дейности. \r\nНа практика първа копка за изграждане на посетителски център в подножието на Перперикон е имало през 2009 година. В церемонията са участвали тогавашният президент Георги Първанов, министърът на регионалното развитие и благоустройството Асен Гагаузов, вр. и. д. областен управител на Кърджали Бойка Арабаджиева, вр. и. д. кмет на общината Нурджан Юсеин, депутати от 40-тото Народно събрание и проф. Николай Овчаров - ръководител на екипа археолози, проучващ древния скален град.     Общата стойност на онзи проект е 2,5 млн. евро (почти 5 млн. лв. – б. р.), обезпечени от програма ФАР ТГС между България и Гърция. Възложител на дейностите е Министерството на регионалното развитие и благоустройството.\r\nОт ведомството на Гагаузов провели две процедури за възлагане на планираното строителство - хоризонтално и вертикално планиране в зоната на културните монументи; водоснабдяване, дренаж и електроснабдяване, електрическа система и осветление; изграждане на посетителски и изложбен център „Перперикон“; изграждане на пътеки за туристите и места за изложби; строителство на места за отдих и обществени събития. Първата бива прекратена поради факта, че постъпилите оферти надхвърляли предвидения бюджет. Но средствата трябвало да бъдат усвоени спешно и за участие във втората били поканени фирмите“Екса“ АД и ГД „Перперикон 2008“.   С фирма „Екса“ АД е сключен договор по лот 1 за консервация на стойност 655 545 евро без ДДС.\r\nВсички останали дейности са договорени за изпълнение от ГД „Перперикон – 2008“ на стойност 1 763 087 евро без ДДС. Правят гръмко откриване на строителната площадка с високопоставени гости по средата на 2009 година. През октомври 2010 г., когато министър на регионалното развитие вече е Росен Плевнелиев, договорите биват прекратени. С „Екса“ АД заради липса на положително становище от Националния институт за недвижимо културно наследство.\r\nС ГД „Перперикон“ за това, че изпълнителят е извършил строително-монтажни работи без да е бил въведен в строителната площадка, без надлежно разрешение за строеж и е отказвал достъп на строителния надзор до заповедната книга.\r\nТака строителството на обекта се проваля напълно, а финансирането е загубено. Отделно е провалена и поръчката за технологично оборудване на туристическия център, защото поканеният да предложи оферта за доставка подал съвсем различни от заявените спецификации на стоките.", "date": "2018.11.15", "title": "10 години след тоталния провал община Кърджали отново ще прави посетителски център на Перперикон"}
{"url": "https://www.actualno.com/art/nacionalnata-galerija-predstavja-oda-jon-za-pyrvi-pyt-v-bylgarija-news_706154.html", "text": "  Националната галерия представя Ода Жон за първи път в България с голяма ретроспективна изложба „Сърцевина“ –  това е и своеобразно завръщане на художничката в родината. Експозицията е събрана от музеи и частни колекции със съдействието на галерия „Темплон” и включва над 50 произведения – живопис, скулптура  и акварел от най-ранни творби до днес.     Със стил, който препраща към старите майстори, сюрреализма и немския експресионизъм, художничката създава свят, неподчинен на условности, отвъд рационалното, навлизайки дълбоко в подсъзнанието. Алтернативна вселена, която завладява с красота и спокойствие, поезия и романтика, но същевременно е изпълнена с насилие, еротика и ирония.Това са серии от безкрайни анаграми на разчленени и мутиращи човешки фигури; вътрешни органи; тела, вплетени в болезнена симбиоза; хибридни същества,сякаш родени в неспокойния сън на дете-демон.   Внимателно отношение към детайла, към пропорциите, смяна на мащаба, фотореалистична прецизност при изобразяването на отделни форми, противопоставянето на елементите водят авторката в нейния визуален, мистичен разказ. Емоционални състояния и образи, изплуващи от подсъзнанието, се издигат на повърхността и материализират в понякога ужасни, понякога забавни сцени.Изкушеният зрител навлиза в приказен, фантастичен свят, но остава стъписан, изненадан, отвратен, развеселен, озадачен. Той е въвлечен в ребус, визуална загадка, в чиято сърцевина се крие отношението на художничката към любовта и еротиката, страха и болката.\r\n„Коя е Ода Жон?” – отговор на този въпрос търси германската режисьорка Камила Пфефер в своя документален филм. Галеристът Даниел Темплон, приятели, колекционери, както и самата художничка говорят за това. Премиерата на филма е на 66-ото издание на „Берлинале” през 2016 г., а в България ще бъде прожектиран в Двореца на 1 декември 2018 г.   Ода Жон е артистичният псевдоним на художничката Михаела Дановска, даден й от германския художник Йорг Имендорф. Родена е през 1979г. в София. Следва в Художествената академия в Дюселдорф, Германия, като през 2003 г. завършва в класа на Йорг Имендорф с отличие „Майстершулер”. От 2007 г. живее и твори в Париж. От 2008 г. я представлява френската галерия „Темплон“ (Galerie Templon). През 2012 г. става носител на наградата за живопис „Пиер Карден”, Франция.   Нейни творби са част от международни обществени и лични колекции, между които: Национален фонд за съвременно изкуство (FNAC) Франция; фондация „Антоан дьо Галбер” (La maison rouge), Париж, Франция; фондация „Франсе” (Francès Foundation), Санлис, Франция; Център на изкуствата (Maison particulière), Брюксел, Белгия; колекция BOROS, Берлин, Германия; колекция JP Morgan Chase&Co, Ню Йорк, САЩ. Има над 40 самостоятелни и общи изложби в Европа, между които в Музея „Лудвиг“ (LudwigMuseum), Кьолн, Германия;Музея „Фелисиан Ропс“ (FelicianRopsMuseum), Намур, Белгия;фондация „Мудима“(MudimaFoundation), Милано, Италия; Mu.ZEE, Остенд, Белгия.    Вижте картини от изложбата в ", "date": "2018.11.15", "title": "Националната галерия представя Ода Жон за първи път в България"}
{"url": "https://www.actualno.com/showbusiness/sandra-bylok-dari-400-hil-dolara-za-vyzstanovjavaneto-na-kalifornija-news_706166.html", "text": "  Сандра Бълок е дарила 400 000 долара на американския Червен кръст, за да помогне с възстановяването от калифорнийските горски пожари, съобщи \"Контакт мюзик\".     54-годишната актриса наскоро дали и 100 000 долара на Хуманното общество на Вентура в подкрепа на домашните любимци, които са изгубили дома си в пожарите, които продължават да горят в щата, тя също така обяви, че е дарила 400 000 долара на Червения кръст, предаде БГНЕС.   Сандра заяви пред организацията, че трябва да се помага при бедствия, като напомни за последната стрелба в бар в Калифорния, където загинаха 12 човека.\r\n\"Неизказаното разрушение е съкрушително, особено след трагедията в Бордерлайн. Щастлива съм, че мога да помогна. Ние сме заедно в това, като семейство, независимо дали сме хора или животни\", каза Бълок.  По-рано стана ясно, че броят на жертвите на горския пожар в Северна Калифорния се е увеличил от 48 на 56 души. Това съобщи в сряда шериф Бут Корей Хонеа на пресконференция, предавана от ABC. По този начин, общия брой на загиналите от пожарите, които и сега горят в цяла Калифорния, е 58 човека.\r\n\"Днес бяха открити останките от още осем души, което увеличи броя на жертвите до 56 човека\", информира Хонеа. Според него всички жертви са умрели в домовете си в района на Парадайс, който е практически унищожен от огъня.   Площта на огъня е повече от 546 квадратни км. Пожарът разруши над 7,6 хиляди сгради.    Над 5,1 хиляди пожарникари, 622 единици специализирана техника, 21 хеликоптера, 107 булдозера и 71 цистерни за воден транспорт бяха мобилизирани за борба с пожара в района. Около 200 души са обявени за изчезнали.\r\nЗаради пожари в редица калифорнийски окръзи в щата е обявено извънредно положение. Американският президент Доналд Тръмп вече нареди да се отпуснат средства от федералния бюджет за борба със стихията.", "date": "2018.11.15", "title": "Сандра Бълок дари 400 хил. долара за възстановяването на Калифорния"}
{"url": "https://www.actualno.com/cars/es-predupredi-sasht-che-shte-otvyrne-ako-ima-po-visoki-mita-za-evropejski-koli-news_706162.html", "text": "  Европейският съюз се подготвя за ответен удар, ако американският президент Доналд Тръмп наложи нови мита на вноса на автомобили от Европа, предупреди еврокомисарят по търговията Сесилия Малмстрьом. Тя се срещна с търговския представител на САЩ Робърт Лайтхайзер, за да обсъдят в детайли отворена търговия между двете основни глобални икономики, но Малмстрьом заяви, че няма краен срок за постигане на сделка.     Тръмп и председателят на Европейската комисия се съгласиха през юли да не налагат нови мита докато текат преговорите, припомня БГНЕС. ЕС вече отговори на САЩ по-рано тази година за налагането на \"изключително несправедливите\" мита върху вноса на стомана в САЩ (25%) и алуминий (10%).   \"ЕС вече има списък с мита, ако САЩ реши да наложи мита за вноса на коли от Европа\", заяви Малмстрьом пред репортери след срещата и с Лайтхайзер. Малстрьом е предупредила американския представител, че такъв ход може да застраши работните места в автомобилния сектор. Очаква се американското министерство на търговията да съобщи на Белия дом дали подобни мита биха били оправдани в името на националната сигурност на страната.\r\nВ продължаващите преговори се обсъжда улесняването на вноса на соя, лекарства, медицински устройства и продукти и услуги от други сектори.  \"Все още ние не преговаряме за нищо с американците. Говорим как да улесним регулационните стандарти”, каза още Малстрьом.", "date": "2018.11.15", "title": "ЕС предупреди САЩ, че ще отвърне, ако има по-високи мита за европейски коли"}
{"url": "https://www.actualno.com/cars/novata-kia-soul-dvigateli-ot-hyundai-kona-i-zadvijvane-4h4-news_706233.html", "text": "Корейският производител Kia показа първа официална снимка на новото поколение на компактния кросоувър Soul. Премиерата на третата генерация на модела ше се състои на 28 ноември по време на автосалона в Лос Анжелос. Kia и Hyundai слагат слънчеви батерии на колите си Още през 2019 г. корейският производител Hyundai Motor Group ще започне да оборудва своите модели със слънчеви панели. С тяхна помощ ко... Прочети повече Очаква се, автомобилът да запази сегашния си „ръбат” дизайн, като промените в дизайна ще засегнат предната част, където ще видим нови брони и различна решетка на радиатора. Светодиодната оптика вече ще бъде на три етажа, а задните светлини ще пораснат на размери и ще завършват върху вратата на багажника. Засега няма яснота за двигателите, с които ще се предлага новия Soul, като от Kia обявиха, че моделът ще получи съвременни бензинови турбомотори и електрически агрегат. По неофицална информация, автомобилът е на платформата на Hundai Kona, което означава, че ще получи и неговите двигатели. Това са 4-цилиндров атмосферен мотор 2.0 MPI (149 к.с.) и 1,6-литров турбодвигател T-GDI със 177 к.с. В Европа моделът на Hyundai се предлага още с 1.0 T-GDI (120 к.с.), както и с дизел - 1.6 CRDi (115 и 136 л.с.). Впрочем, в Европа новият Soul няма да се предлага с двигатели с вътрешно горене. Още през юни от Kia обявиха, че на Стария континент ще продават единствено електрическа версия на модела. Най-вероятно и той ще получи задвижването на Kona, която се предлага с избор от два електромотора. Първият е с мощност 135 к.с., като батерията разполага с капацитет 39,2 кВт/ч. Това позволява пробег от 300 км според новия цикъл за измерване в Европа – WLTP. KIA Soul 1,6 CRDi: Еволюционен трик (тест-драйв) Еволюцията отдавна е създала механизъм, който позволява на по-слабите за секунди да се преобразят, за да охладят апетита на хищниците. ... Прочети повече Топ-версията на модела ще получи електромотор с 204 к.с. и акумулатори с капациет 64 кВт/ч. При нея пробегът вече е 470 км. За сравнение, предишният електрически Soul (на снимката) имаше мощност от 110 к.с. и батерия с 30 кВт/ч, които осигуряваха изминаване на 250 км/ч с едно зареждане (според стария цикъл NEDC).", "date": "2018.11.15", "title": "Новата Kia Soul – двигатели от Hyundai Kona и задвижване 4х4"}
{"url": "https://www.actualno.com/business/izglejda-chast-ot-biznesa-shte-trjabva-da-naema-zadyljitelno-hora-s-uvrejdanija-news_706163.html", "text": "  Засега спорните задължителни квоти за наемане на хора с увреждания в частния сектор остават. Това стана ясно след заседанието на парламентарната социална комисия, на която мина второто четене на Закона за хората с увреждания, пише в. \" \".     Депутатите гласуваха вместо двама души с увреждания фирмите с числен състав от 50 до 99 души да бъдат задължени да наемат един човек с увреждане. При численост 100 и над 100 работници и служители наетите лица с трайни увреждания трябва да са 2% от състава. Това задължение обаче отпада, в случай че производственият процес не позволява наемане на хора с увреждания, както и при условие, че липсват такива хора, насочени от бюрата по труда и трудовите посредници. В тези случаи бизнесът се задължава да прилага алтернативни мерки - или ще дължи санкции в размер на 30 на сто от минималната работна заплата.   Комисията прие и предложението на ГЕРБ вместо ресорния вицепремиер председател на Националния съвет за интеграция за хората с увреждания да бъде министърът на труда и социалната политика - в случая , след като предишният текст предполагаше председател да е вицепремиерът с ресор демографска политика, т.е. Валери Симеонов.\r\nПредложеният вчера вариант обаче също беше посрещнат на нож от протестиращите, които видяха в това гаранция, че Валери Симеонов ще бъде спасен на вицепремиерския пост. Хората от \"Системата ни убива\" държат съветът да се председателства от вицепремиер, за да се излезе \"от дупката на социалното министерство\", и заплашиха с остра реакция, ако законът бъде гласуван така и в пленарната зала.  Не беше прието предложението на БСП при оценката на индивидуалните потребности на лицата с увреждания да се предвиди възможност за наемане на външен специалист, както и комисията да се мотивира за работа със заплащане. Мнозинството отхвърли и предложението на левите месечната финансова подкрепа за лицата от най-ниската група - с увреждания от 50 до 70.99, да се увеличи от 7 на 10 на сто от линията на бедността. Така размерът на новата помощ ще бъде между 7 и 57% от линията на бедност (348 лв. догодина) според степента на загубена работоспособност. Най-голяма подкрепа ще има за хората с над 90% увреждане, право на чужда помощ и социална пенсия за инвалидност.", "date": "2018.11.15", "title": "Изглежда част от бизнеса ще трябва да наема задължително хора с увреждания"}
{"url": "https://www.actualno.com/politics/pravosydnijat-ministyr-na-sakskoburggotski-vyzdyhna-s-oblekchenie-ot-ohlabvaneto-na-nadzora-na-ek-news_706171.html", "text": "  Този механизъм (Механизъма за сътрудничество и проверка, МСП) даваше възможност да се влияе от неправителствени организации, от хора, които стоят \"малко встрани, в сянка\". Въздъхнах с облекчение, когато разбрах, че има частично отпадане на МСП. Това заяви бившият правосъден министър от кабинета \"Сакскобургготски\" Антон Станков, който уточни, че МСП давал възможност и на \"чужди агенти\" да влияят на България.     Същевременно обаче Станков заяви пред bTV, че нашите проблеми не са решени и че не било лошо някой друг да оценява правителството т.е. НПО, а не правителството да се самооценява. Той видя като „много сериозни крачки напред” разделението на ВСС на съдийска и прокурорска колегия. Припомняме, че Станков нашумя, когато като председател на съдебен състав към Софийския градски съд (СГС) влезе в ръководството на НДСВ през 2007 година и това създаде предпоставка всяка постановена от него присъда да бъде обжалвана, заради което три дни по-късно (3-6 юни 2007 година) Станков иска а бъде освободен от СГС.   На директен въпрос пребори ли държавата организираната престъпност, Станков отговори, че не може да каже и добави, че имало предприети действия, но \"едва ли\" мафията е преборена.\r\nСтанков не пропусна да каже, че дълго време ни бил натрапван \"т.нар. румънски модел\", а сега, след мониторинговите доклади за и можело да се говори за \"български модел\". Той обаче обяви, че \"не му стои добре\", че Брюксел казал, че ще махне МСП, ако има осъден политик.  Антон Станков коментира по-завоалирано и забележката за медийната свобода, като единствено посочи, че медиите трябвало сами да се защитят. Относно купищата статии по адрес на председателя на ВКС Лозан Панов от медиите, приближени до Пеевски – най-вече \"Монитор\" и \"Телеграф\", Станков видя за нормално да има такъв брой материали, защото обществото трябвало да знае. Припомняме, че последната вълна от материали е защото Панов отказва да се яви пред Антикорупционната комисия (КПКОНПИ), тъй като тя е орган, който подлежи на съдебен контрол и председателят на ВКС изтъква това като аргумент по закон да не може той да бъде привикан от КПКОНПИ за разпит за имуществото му.", "date": "2018.11.15", "title": "Правосъдният министър на Сакскобургготски въздъхна с облекчение от охлабването на надзора на ЕК"}
{"url": "https://www.actualno.com/politics/rosen-plevneliev-ne-sym-ubeden-v-avtentichnostta-na-tezi-protesti-news_706187.html", "text": "  \"Не съм убеден в автентичността на тези протести, водени от коли с руски номера. Дали не сме свидетели на геополитически сблъсък на българска територия? Призовавам служибите да се намесят.\" Това каза бившият президент на България Росен Плевнелиев в интервю за Нова телевизия.     По думите му Русия няма никакъв интерес България да влезе в още една фаза на интеграция в ЕС.   Плевнелиев допълни, че патриотичното не може да бъде политизирано:\r\n\"Патриотите са точно обратното на националистите, а в България имаме точно това сливане, което не е добре за българската демокрация.\"  Той подчерта, че правителството на Борисов е постигнало не малко – проведе успешно европредседателство, сключи исторически договор за приятелство с Македония, а сега е на път да отвори вратите на страната ни към Еврозоната и Шенген, благодарение на позитивния доклад от ЕК.\r\n\"Президентът Радев в момента се държи като опозиционен лидери и донякъде като подбудител на протестите. Той подклажда напрежението, а не бива да прави това в ситуацията, в която се намира държавата\", коментира още Плевнелиев.   Той бе категоричен, че не вижда предпоставки за оставка на правителството, но подчерта, че протестите на гражданите трябва да бъдат чути и институциите да се опитат да помогнат на недоволните.    ", "date": "2018.11.15", "title": "Росен Плевнелиев: Не съм убеден в автентичността на тези протести"}
{"url": "https://www.actualno.com/crime/pensioneri-dadoha-nad-200-000-lv-na-telefonni-izmamnici-samo-za-den-news_706236.html", "text": "  Само за ден възрастни хора дадоха на телефонни измамници у нас. При най-мащабната измама жена на 72 години от София в злато и пари, предава БНР.     Всички случаи са от преди ден. Най-крупната измама е регистрирана в столичния квартал \"Младост\". Парите и бижутата пенсионерката е оставила на различни места в София. Излъгана е по схемата съдействие на полицията.   Пак в \"Младост\" друга жена е оставила на спирка на градския транспорт за да съдейства на мними полицаи.\r\nПри друга измама в Добрич пак пенсионерка е дала на измамници, а възрастен мъж от Стара Загора е оставил   За пореден път от представящи се за полицаи, лекари или други длъжностни лица.", "date": "2018.11.15", "title": "Пенсионери дадоха над 200 000 лв. на телефонни измамници само за ден"}
{"url": "https://www.actualno.com/burgas/shte-se-prevyrne-li-pomorijskata-ulica-krajbrejna-v-konservna-news_706229.html", "text": "  „Чии интереси защитава министерството на туризма – тези на Поморие или частни интереси? То все пак е държавна институция и отговорът на този въпрос е много важен. До този момент от министерството не са поискали диалог с нас.“     Това каза кметът на общината Иван Алексиев по проблема с улица „Крайбрежна“. Казусът започна след като министерството на туризма в Поморие.\r\nПроблемът е, че границата на концесионната територия навлиза в уличната регулация и половината от улица „Крайбрежна“, която е пешеходна, транспортна и търговска попада в концесията.\r\n„Много е интересно, че от министерството на туризма твърдят че там е плаж. И аз им предложих лятото да дойдат и да летуват на асфалта“. Това каза още Иван Алексиев и добави: “Видно е, че там в улица. По-важното е, че от министерството работят само по документи, които на тях са им удобни и изгодни. Ние сме внесли още на трети октомври жалба до министерството на туризма“.  Улицата съществува много отдавна, още от , когато градът се е казвал Анхиало е част регулационния план на Поморие. Има я и в следващия регулационен план от 1968 и в последния от 1988 година, което показва, че улица „Крайбрежна“ е одобрена от държавата.\r\nМинистерството на туризма обаче, стъпва на , който не е само за плаж „Изток“, а за цялата плажна ивица на Поморие.    „Когато прехвърлят плажовете към министерството на туризма, те бяха длъжни да издадат новите атове, но това не са свършили. Поморие и поморийци нямат вина, че някои чиновници в министерството не са си свършили работата, а министърът не е проконтролирал всичко това. Поморие няма да търпи тази несправедливост. Имаме надлежни документи, които сме входирали в съда и в министерството на туризма“, обясни още кметът на общината.\r\nСпоред него проблемът може да се реши без да се чака съдът.\r\n„Ние искаме да спрем процедурата, да се установи къде е границата на плажа и къде е границата на улицата, да ни се освободи улицата, която е публична общинска собственост и след това вече да си обявяват концесията от министерството“, настоява Алексиев.\r\nСега от проблема са потърпевши хората от целия град и най-вече тези, които живеят на улица“ Крайбрежна“. От 20 години търпят хаоса, и не искат това да продължи още толкова години.\r\nОбщината губи и от факта, че заведенията, които са на тротоара на улицата, плащат наем на концесионера. В същото време общината се грижи за канализацията. От   реши да потърси кмета, докато той междувременно контролира ремонта на канализацията на улица “Крайбрежна“. „Предложих на министерството на туризма, вместо общината да се ощетява с 400 хиляди лева, държавата или концесионерът да направят ремонта. Този ремонт е още едно доказателство, кой в крайна сметка се грижим за хората. Ние сме тук, а къде е концесионерът?\" пита кметът на община Поморие.\r\nТой е сигурен, че тази справедливостта ще възтържествува, защото спорът не е кой ще е концесионерът на плажа, а точното установяване на границата на улица „ Крайбрежна“ и границата на ивицата.\r\nПоморийци подкрепят това искане в подписка, която набира все повече последователи.", "date": "2018.11.15", "title": "Ще се превърне ли поморийската улица „Крайбрежна“ в „Консервна“?"}
{"url": "https://www.actualno.com/europe/francija-odobrjava-sdelkata-po-brexit-no-otpravi-preduprejdenie-news_706237.html", "text": "  Предложеното споразумение за Brexit е „добра новина за френската икономика“, но Париж трябва да внимава при прилагането ѝ, каза министърът на финансите Брюно льо Мер.     Факт е, че споразумението е оценено като „добра новина за френската икономика, добра новина за всички френски фирми. В интерес на всички е Brexit да мине гладко“, каза Льо Мер по телевизия Франс2.   „Това трябва да позволи както на европейците, така и на Великобритания да намерят път, който е в интерес на всички.“\r\nНо в съзвучие с коментарите, направени в сряда от говорителя на правителството Бенжамин Гриво, Льо Мер също предупреди, че Франция трябва да бъде „предпазлива“ преди пълното споразумение по сделката за Brexit и да „пази френските и европейските интереси“.  \"Ако Великобритания остане в митническия съюз, трябва да бъдем сигурни, че Великобритания ще спазва всички европейски правила\", включително \"фискални правила и екологични норми\", каза министърът.\r\nСделката \"не трябва да отслабва общия ни пазар\", добави той.   ", "date": "2018.11.15", "title": "Франция одобрява сделката по Brexit, но отправи предупреждение"}
{"url": "https://www.actualno.com/healthy/otbeljazvame-mejdunarodnija-den-bez-tutunopushene-news_706164.html", "text": "  Този ден по традиция се отбелязва всеки трети четвъртък на месец ноември. Според данни от изготвения от Европейската комисия „Здравен профил за България“, 2017 г., разпространението на тютюнопушенето сред българското население е най-високо в ЕС и е с почти седем процентни пункта над средното за ЕС. Не по-малко от 28% от възрастното население, включително повече от един на всеки трима (35%) мъже, пушат ежедневно.     Равнищата на тютюнопушене сред младежите са сходни: разпространението на тютюнопушенето сред 15-годишните момчета е второто най-високо в ЕС (21%, след Хърватия), а при 15-годишните момичета 30% са редовни пушачи, което е най-високото равнище в ЕС.   Съгласно оценките на Световната банка цената, която плаща здравната система на дадена държава за последствията за здравето от употребата на тютюневи изделия съставлява между 0.1% и 1.1% от брутния вътрешен продукт в различните страни.\r\nТютюнопушенето е една от водещите предотвратими причини за болестност и смъртност сред населението. Данните в България показват, че 13.5% от всички болести и 12.4% от смъртните случаи възникват вследствие употребата на тютюневи изделия. Изчислено е, че в Европейски мащаб всяка година приблизително 650 000 активни и пасивни пушачи умират преждевременно.  Във връзка с това Министерството на здравеопазването определя за мото на кампанията на 15 ноември 2018 г.: „Спри сега за по-добро здраве утре”.\r\nМинистерството на здравеопазването, Регионалните здравни инспекции (РЗИ), Националното сдружение на общините на Република България и Общинските съвети по наркотични вещества ще отбележат Международния ден без тютюнопушене на 15 ноември с редица прояви в страната срещу тютюневата зависимост и за мотивация на активните пушачи за отказване от нея.   Основната цел на кампанията е активните пушачи да преустановят употребата на тютюневи и свързаните с тях изделия.    Инициативите за популяризиране на Международния ден без тютюнопушене започнаха в цялата страна още в началото на месец ноември. Те са насочени и към младите хора, родители и деца за реализиране на ефективни превантивни дейности за ограничаване на пасивното тютюнопушене. Кампанията цели и да информира населението относно ефективните методи за отказване от поведенческа и никотинова зависимост, вследствие употребата на цигари. Министерството на здравеопазването припомня, че през цялата година в Кабинетите за консултиране и отказване от тютюнопушенето всеки пушач може да се консултира безплатно как да откаже тютюнопушенето. Тези кабинети са разположени в Регионалните здравни инспекции в областните градове.\r\nСдружение „България без дим“ и тази година ще се присъедини към отбелязването на Международния ден без тютюнопушене, като организира Национална акция под надслов: „Да спечелим заедно: един ден без цигари!“. Министерството на здравеопазването подкрепя тази инициатива. С нея Сдружението апелира всички граждани да се включат в отбелязването на Международния ден без тютюнопушене, като спрат да пушат поне на 15 ноември.", "date": "2018.11.15", "title": "Отбелязваме Международния ден без тютюнопушене"}
{"url": "https://www.actualno.com/crime/sled-sedmica-shte-se-izjasni-dali-banevi-shte-bydat-ekstradirani-v-bylgarija-news_706239.html", "text": "  Следващата сряда (21 ноември) ще стане ясно дали разследваните за източването на завод \"Полимери\" Николай и Евгения Баневи ще бъдат екстрадирани в България.     На вчерашното си заседание Апелативният съд в Екс ан Прова̀нс е обявил, че ще се произнесе по европейските им заповеди за арест на 21 ноември, каза пред БНР адвокатът на семейството Винсент Пенард.   Баневи бяха задържани на 26 октомври на летището в Ница. Според адвоката им - на път за София. С тях бяха и трите им деца, които в момента са при семеен приятел на фамилията, обясни Пенар. На заседанието вчера е била обсъдена и молбата на Евгения Банева да бъде пусната от ареста, за да се грижи за децата си. Съдът е отказал, пише БГНЕС.\r\nЩо се отнася до процедурата по същество, по която се чака решение след по-малко от седмица, на въпрос възможно ли е съдът да откаже екстрадицията на Баневи, Винсент Пенар отговори: \"Възможно е\".  \"Има няколко случаи, в които това може да стане. Първо, ако заповедта за арест е нередовна и има формални пропуски или грешки, заради които не е възможно Баневи да бъдат предадени на българската държава. Второ, ако има риск за тяхната сигурност в страната, която иска връщането им. Трето, в случай, че от България е поискана информация, а тя не я е предоставила и четвърто - в случай, че съществува риск искът за екстрадиция на има политическа цел\", обясни адвокатът.", "date": "2018.11.15", "title": "След седмица ще се изясни дали Баневи ще бъдат екстрадирани в България"}
{"url": "https://www.actualno.com/politics/borisov-objavi-za-falshiva-novina-dannite-na-ungarska-medija-za-bylgarski-pasport-na-gruevski-news_706241.html", "text": "  Длъжен съм да оправдая една фалшива новина – бившият македонски премиер Никола Груевски нито е искал да има български паспорт, нито му е издаван. Това заяви българският премиер Бойко Борисов след днешната си среща с настоящия си македонски колега Зоран Заев.     Припомняме, че новината за такъв развой на нещата що се отнася до търсения от македонските власти Груевски дойде от - вестник \"Непшава\". Медията информира, че е задала въпрос на представител на унгарското правителство, който отговаря за правните въпроси свързани с молбата на Груевски за получаването на политическо убежище в Будапеща. Въпросът е бил: \"как бившият македонски министър-председател е пристигнал до центъра на Будапеща без документи, след като те са му отнети?\", а отговорът: \"Направете проверка при българските власти\".   Груевски беше осъден на две години затвор по делото \"Танк\" заради това, че си купи служебен \"Мерцедес\" за 650 000 евро. Той вече трябваше да е в затвора за излежаване на присъдата, но изчезна точно преди да се влезе зад решетките.\r\nПрипомняме, че един от скандалите на есента тази година в България беше арестът на бившия председателя на Държавната агенция за българите в чужбина ( ) Петър Харалампиев, с прякор Бате Харо - номинация на считаното за много приближено до ВМРО гражданско сдружение \"БГ Патриот\". Причината - съмнение, че е движил схема за продажба на удостоверения за български произход, с които при облекчен режим се вадят български документи на чужди граждани. Заедно с Харалампиев бяха .       Извън традиционните похвали и уверенията на Заев как добре си сътрудничим с Македония, македонският премиер заяви, че продължава процедурата по възстановяване на паметника на Каймакчалан. Припомняме, че той от Миленко Неделковски - македонски журналист, известен с пристрастията си към ВМРО-ДПМНЕ. А по-рано днес, в интервюто си пред bTV, Борисов предупреди, че ще има твърд отговор от българска страна, ако Македония не ни зачита и не зачита Договора за сътрудничество, подписан тази година - защото Македония още предстои да влезе в ЕС и НАТО, стана ясно от думите на българския премиер.    Иначе Борисов обяви и, че в началото на декември ще има съвместно заседание на правителствата на България и Македония. Заедно ще открием участъка от АМ \"Струма\" Сандански-Кресна, заяви премиерът, предаде БГНЕС.\r\nОт своя страна Заев каза, че са провели една близка приятелска среща с Борисов. Това беше полезна среща с конструктивни диалози. Всичко това е в резултат на подписания двустранен договор за приятелство, подчерта Заев. Македонският премиер отбеляза, че икономическите взаимоотношения между двете страни се развиват изключително добре. Търговският стокообмен се оценява на 500 млн. евро, като според Заев са си поставили за цел да стигне 1 млрд. евро.\r\nРаботи се по отварянето на нови гранични пунктове, сред тях на Делчево- Невестино и при Симитли. Развива се и проектът за жп линия София - Скопие, както и за газова инфраструктура от разпределителния център в Петрич по посока Струмица, по думите на Заев.", "date": "2018.11.15", "title": "Борисов обяви за фалшива новина данните на унгарска медия за български паспорт на Груевски"}
{"url": "https://www.actualno.com/healthy/58-ot-pushachite-iskat-da-se-vyvede-po-strog-kontrol-vyrhu-zabranata-za-tutunopusheneto-news_706276.html", "text": "  Пушачите в България са 38%, бившите пушачи са 21%, а тези, които никога не са пушили са 41%.     Това показват резултатите от проведеното през септември проучване на „Екзакта Рисърч Груп”. Данните от него бяха изнесени от Сдружение „Без дим”, Коалиция за живот без тютюнев дим и маркетинговата агенция по повод Международния ден без цигари, който се отбелязва днес, предаде репортер на БГНЕС.   Такова проучване е направено през 2017 и 2018 г. с 1000 пълнолетни граждани в 92 населени места в страната.\r\n\"Данните от 2018 г. показват, че най-често пушат мъжете. И през 2017 и 2018 г. в групата на „бившите пушачи” има по-често мъже, хора на възраст над 50 г., както и жители на столицата и малките населени места”, заяви управителят на маркетинговата агенция Елена Дариева.  Тя каза още, че 71% от българите подкрепят действащата пълна забрана за тютюнопушене в закрити и на някои открити места. 65% от анкетираните подкрепят пълната забрана на всякаква форма на промоция на тютютеви изделия и тяхното популяризиране, което е с 12% повече в сравнение с даденото мнение от запитаните през 2017 г.\r\nОт проучването става ясно още, че 58% от пушачите и 78% от непушачите искат да се въведе по-строг контрол върху забраната за тютюнопушене.\r\n\"Данните от двете проучвания показват, че хората по-често забелязват реклами на тютюневи изделия в търговските обекти, където те се продават, отколкото рекламите на открито. Те правят впечатление на младите хора на възраст до 40 години, които са високообразовани и живеят в големите градове. Същевременно изследването регистрира растяща нетърпимост към възможността децата да виждат реклами на тютюневи изделия. Тази тенденция се наблюдава както сред пушачите, така и сред непушачите”, уточни Дариева. Според нея през 2018 г. се наблюдават сериозни положителни промени, една от които засяга промяната в съзнанието на пушачите. Все по-малко налагат своя вкус и не налагат своето пристрастие.       По време на конференцията д-р Гергана Гешанова от Коалиция за живот без тютюнев дим коментира промените в Закона за здравето.\r\n\"На 6 август Министерството на здравеопазването представи за обществено обсъждане промени в Закона за здравето. С тези промени те искат да покрият онези недостатъци, които бяха заложени при приемането му през 2012 г. Те дадоха възможност на бизнеса да го заобикалят”, заяви д-р Гешанова. Тя поиска в закона да залегне забраната за употреба на електронни цигари на закрити обществени места, както и да се санкционират обектите, които често нарушават забраната за тютюнопушене или в тях бъдат открити угарки, пепелници, наргилета или съоръжения за пушене.\r\n\"Освен обектите за хранене и развлечение настояваме и другите да бъдат затваряни ако се установи, че не изпълняват закона. Искаме да се премахнат обособените места за пушене по летищата”, добави още тя.\r\nД-р Гешанова каза също така, че е необходимо да се даде право на инспекторите, които проверяват заведенията да имат право да изискват документ за самоличност, както и към екипите им да има възможност да се включват и обучени доброволци.\r\n\"Искаме още, чрез преходните и заключителни разпоредби на Закона за здравето да се промени законът за тютюна, тютюневите и свързаните с тях изделия, чрез които да бъде наложена пълна забрана за външна реклама на тютюневите изделия и в търговските обекти\", заяви д-р Гешанова.      Целта на днешния ден без тютюнопушене е да призове хората да не пушат, а събраните средства да бъдат дадени за благотворителност. Нека днес не миришем на партньорите си, призова д-р Маша Гавраилова от Сдружение „България без дим”.", "date": "2018.11.15", "title": "58% от пушачите искат да се въведе по-строг контрол върху забраната за тютюнопушенето"}
{"url": "https://www.actualno.com/showbusiness/djenifyr-lopes-vzema-milioni-ot-katar-news_706161.html", "text": "  Изглежда любовта на Дженифър Лопес е доста скъпа - любов за милиони. Миналата седмица певицата е получила 2 милиона, за да се появи за 20 минути на откриването на супер луксозен мол в Катар, като за нейното приятно изкарване е бил изхарчен още един милион долара, като в цената се включва и частни самолети, съобщава TMZ, цитирана от БГНЕС.     Според информация от близки източници Джей Ло е разговаряла с хора в мола за правата на жените - нещо, което е огромен проблем в страната и тя е една от малкото знаменитости жени, които са канени в емирството.   Появяването в този мол не е единствената катарска инициатива на Дженифър Лопес - певицата трябва да има концерт по време на фирмено парти на Катарските авиолинии в \"Долби Театър\" в Лос Анджелис, където за 20 минутно изпълнение ще прибере 1,2 милиона долара. Но компанията може и да не успее да ангажира изпълнителката, тъй като тази сума е тяхно предложение, но то все още не е прието от звездата. Въпреки това катарският превозвач я е посочил като звездата на шоуто в своите покани.", "date": "2018.11.15", "title": "Дженифър Лопес взема милиони от Катар"}
{"url": "https://www.actualno.com/starazagora/otkrivat-oficialno-ajazmoto-v-nachaloto-na-dekemvri-news_706264.html", "text": "  Емблематичният за Стара Загора парк “Митрополит Методий Кусев” е сред обектите, с чието финализиране се отчете снощи кметът Живко Тодоров. Официалното откриване на парка се очаква в началото на декември. За неговото обновяване са изразходвани ., получени по Оперативна програма “Региони в растеж”. По време на строително-ремонтните дейности кметският екип е понесъл много критики, защото хората са чувствителни по отношение на парка, но Тодоров се надява, че крайният резултат за голяма част от старозагорци. Извършен е сериозен обем от работа за обновяването на Аязмото - пренаредени са плочките, алеите са преасфалтирани, възстановени са фонтаните на “Жабките”, изградени са детски площадки и е извършено озеленяване на част от площите.     Вече е одобрен идейният проект за обновяване и реконструкция на летния театър в парка от Министерството на културата и от институт за опазване паметниците на културата, съобщи Живко Тодоров. Освен това е готов техническият проект за обновяване на зоопарка, който е още една атракция на парк “Митрополит Методий Кусев”. Общината има амбицията той да стане най-добрия зоопарк в страната. Само през тази година за посещението му са продадени , а могат да бъдат много повече след превръщането му в модерен зоопарк. А като атракция в обновеното Аязмо може да стане обект, който ще привлича и жители на съседни области, които нямат такива, надява се кметът Тодоров.", "date": "2018.11.15", "title": "Откриват официално Аязмото в началото на декември"}
{"url": "https://www.actualno.com/business/es-investira-nad-290-mln-evro-v-jp-linijata-plovdiv-burgas-news_706270.html", "text": "  Европейският съюз инвестира 293,4 млн. евро по линия на Кохезионния фонд в по-модерни, по-бързи и по-безопасни железопътни връзки между градовете Пловдив и Бургас, свързващи някои от най-големите градове на България с едно от най-важните пристанища на Черно море.     По този начин инвестициите допринасят за изграждането на високоскоростната железопътна линия по коридора Ориент/Източно Средиземноморие от трансевропейската транспортна мрежа (TEN-T), свързващ Централна с Югоизточна Европа, съобщиха от ЕК, цитирани от БГНЕС. \r\nКомисарят по въпросите на регионалната политика Корина Крецу заяви, че благодарение на този проект, финансиран от ЕС, българските граждани ще могат да пътуват за по-кратко време и при повишена безопасност. „Те също така ще усетят и ползите от по-доброто качество на въздуха, тъй като проектът насърчава екологосъобразната мобилност в страната”, добави Крецу.\r\nПроектът ще доведе до намаляване с 40 минути на времето за пътуване както за пътниците, така и за товарите, като влаковете ще достигат скорост между 130 и 160 км/ч по участъка с дължина 293 км. Това ще направи пътуването с влак конкурентно на автомобилния транспорт и ще насърчи по-екологосъобразна мобилност в страната. В същото време редица мерки ще доведат до повишаване на безопасността по линията благодарение на новите системи за сигнализация и телекомуникации и заменянето на съществуващите железопътни прелези с 29 надлеза, пешеходен надлез и подлез.  ", "date": "2018.11.15", "title": "ЕС инвестира над 290 млн. евро в жп линията Пловдив-Бургас"}
{"url": "https://www.actualno.com/curious/gala-se-vyrza-s-grym-i-trjasyk-na-porno-majtapa-sys-sashka-sivova-video-news_706278.html", "text": "  Водещата на \"На кафе\" по Нова телевизия Гала се върза на най-популярния майтап в социалните мрежи. В национален ефир тя показа фотоса на хубавицата Сашка Сивова (в някои версии - Ганева), за която се твърди, че се е върнала от НАСА в БАН, за работи за родината за 2000 пъти по-малко пари. Гала я засипа със суперлативи и възхищение, след като попаднала на нейна снимка в Инстаграм. \"Млада, изключително красива, различна външност. Човек, посветен на науката, работил е в чужбина, страхотни успехи, решава да се върне и да прави наука в България. Заслужава си да я покажем\", заяви водещата на \"На кафе\". (повече за майтапа прочетете )      Това е вероятно най-големият й гаф, сред множеството други, тъй като въпросната Сашка Сивова е самата порноактриса Саша Грей, чиято снимка с лъжлив текст остроумно се разпространява в интернет, за да лови наивистични патриотични трепети и да кара хората масово да споделят за нейното емигрантско \"завръщане\" и любовта към България. \r\n\"Няма нищо по-хубаво от това една сексапилна, интересна, интелигентна, умна жена - това е трудно постижимо, но нека се стремим към този идеал\", ефектно додаде глас експертката по всичко Кристина Патрашкова в студиото.  ", "date": "2018.11.15", "title": "Гала се върза с гръм и трясък на порно майтапа със Сашка Сивова (ВИДЕО)"}
{"url": "https://www.actualno.com/vraza/vodata-v-mezdra-e-godna-za-piene-news_706277.html", "text": "  Питейните води от централното водоснабдяване на град Мездра съответстват на изискванията за качествата на водата, предназначена за питейно-битови цели, съобщават от РЗИ – Враца.     Информацията е потвърдена от получено писмо в Община Мездра, подписано от директора на РЗИ- Враца д-р Орлин Димитров.\r\nОт здравната инспекция уточняват,че проверката и изследването на водата  е провокирано от сигнал на граждани и разпореждане на кмета на Община Мездра инж. Генади Събков на 5 ноември т.г. Взети са проби за микробиологичен и физикохимичен анализ от четири пункта в града: жп гара, ул. „Христо Ботев“, сграда „ВиК“ – Мездра, ул. „Ал. Стамболийски“, магазин „Андем“, ул. „Христо Ботев“№ 76А и социален патронаж, ул. Иван Вазов“ № 2.", "date": "2018.11.15", "title": "Водата в Мездра е годна за пиене"}
{"url": "https://www.actualno.com/vraza/kmetyt-na-vraca-i-policejskite-shefove-s-priziv-da-se-spazva-tolerantnost-pri-protestite-news_706275.html", "text": "  \"Ще спазим правото на протестиращите да изразят своето мнение, но апелираме “, заяви на специален брифинг кметът на Враца Калин Каменов. Към апела за толерантност на пътя се присъединиха и директорът на ОУ на МВР Янко Янколов и началник сектор “Пътна полиция” Янко Харалампиев.     Кметът благодари на полицейските служители, които охраняваха протестното шествие в миналата неделя, че между преминаващи и протестиращи и апелира към спазване на добрия тон. Директор Янко Янколов призова към добър обществен ред и граждански мир. От ”Пътна полиция” поясниха, че има специални правила за безопасност при митинги и шествия и Янко Харалампиев припомни чл.177 от Закона за движение по пътя, който гласи, че ако превозно средство попречи на предвижването на останалите водачи, глобата за шофьора е от 100-300 лв., а за пешеходец от 10-30 лв. Кметът Каменов призова да не се стига до глоба и да се предупредят протестиращите,че е тяхно задължение да се спазват и правата на преминаващите по трасето на протеста, тъй като сред тях има възрастни хора и малки деца.\r\nБеше припомнено от полицията още,че съгласно закона на провеждане на митинги и шествия, протестиращите не трябва да носят в себе си оръжия, взривни вещества или маски. ”Ние ще разрешим и този, както и всички останали протести, защото е конституционно право на хората, но апелираме като превантивна мярка – спазвайте гражданските права и на тези, които пътуват и преминават през пунктовете на протест”, каза в заключение кметът Калин Каменов.", "date": "2018.11.15", "title": "Кметът на Враца и полицейските шефове с призив да се спазва толерантност при протестите"}
{"url": "https://www.actualno.com/health/kak-da-pazim-ochite-si-prez-zimata-syvetite-na-oftalmotologa-d-r-ivo-borshukov-news_706029.html", "text": "   Зимата вече чука на вратата, а през този сезон здравословните проблеми не са рядкост. Със сигурност обаче подценяваме ефекта на студеното време върху зрението ни и често го осъзнаваме, когато се превърне в сериозен проблем. Какво можем да направим, за да не се стига до големи неприятности - ето какъв е експертният поглед и какви са съветите на д-р Иво Боршуков. Той е офталмолог, член на Европейската и Американската академия по офталмология, работи в Очна клиника \"Ден\" от 2007 година.        Живеем в климатичен пояс с четири сезона и макар грижата за очите да е приоритет за всеки, рядко се замисляме, че сезоните носят специфични предизвикателства за зрението. Зимата би могла да повлияе на очите ни и да обостри някои състояния в тях. Зимното слънце и неприятната сухота в очите са основни фактори, с които трябва да се съобразяваме. Трябва да отчетем и по-късия ден с по-малко естествена светлина, което е допълнително затруднение при хора с по-слабо зрение, а връзката между ниско зрение и падания/травми при възрастни хора често се подценява. Студът и силният вятър нерядко водят до досадно сълзене, познато на повечето от нас. През зимата сме по-често в затворени пространства с изкуствено осветление и доказано прекарваме повече време пред телевизионни монитори и електронни устройства. През този сезон шофираме по-често в тъмнина и това, придружено с по-сурови пътни условия, би могло да бъде сериозен проблем в ежедневието.  Това са най-общо особеностите на зимния период, с които в идните месеци ще трябва да се съобразяваме всички. Естествено е при пациентите ни, които ползват корекция (очила или контактни лещи), проблемите да са по-осезаеми. В случай, че имаме сухота в очите, отоплението през зимата най-вероятно ще обостри състоянието. Това важи не само за централно отопление, климатици и \"духалки\" в домовете ни, но и за автоклиматици и други форми на отопление в обществени помещения и на работното място. Може да очакваме по-често дразнене, парене, чувство за чуждо тяло, зачервяване и сълзене. Няколко прости стъпки, с които да намалим дискомфорта от сухотата в очите ни са:    - да намалим температурата в помещението, когато е възможно\r\n- да повишаваме влажността в помещенията с овлажнители и често проветряване\r\n- да мигаме и по-често да ползваме качествени лубриканти и изкуствени сълзи. Последното е особено актуално за работещите с компютър ( мигането е по-рядко), особено за тези от тях, които ползват контактни лещи (засилване на усещането за сухота). Планината през зимата, далеч от града, е незаменима със слънцето и чистия въздух, който ни предлага. Но, за да бъде едно изцяло положително преживяване, трябва да сме наясно, че снегът и ледът са отразяващи повърхности. Отразените UV лъчи могат да проникнат в очите не само отгоре, но и отдолу и встрани от слънчевите ни очила. Тези лъчи имат кумулативен негативен ефект и макар краткосрочните ефекти да изглеждат безобидни (зачервяване и раздразнение), то вредните въздействия върху лещата и ретината в дългосрочен план са доказани. Инвестицията в качествени очила за планина и скиорска маска е напълно оправдана. Ползвайте каска, шапка с козирка или периферия. Тук обаче хората, ползващи очила, срещат следния проблем - или трябва да си осигурят скиорска маска със специфична форма, която да поеме очилата, или да преминат към контактни лещи, които дават възможност да ползват слънчеви и предпазни очила от най-високо качество, с най-адекватната UV защита. Ползването на контактни лещи високо в планината също не е безпроблемно - по-сухият въздух на голяма надморска височина, екстремно ниските температури и по-трудното обслужване на лещите са недостатък.   Ограничението на периферното зрение, запотяването на стъклата от студено на топло, страхът да не изгубиш или счупиш очилата, са едни от най-честите притеснения на пациентите с очила. Шофиране, по-активен начин на живот, специфика на професията или спорт, са областите в ежедневието, в които недостатъците на корекцията с очила излизат на преден план. Решението с преминаване към контактни лещи носи своите особености и не е за всеки. Да станеш обаче трайно независим от очилата и лещите е възможно от години благодарение на лазерната корекция. Иновациите в тази сфера на медицината позволяват изключително прецизно коригиране на зрението бързо, безболезнено и с видим ефект веднага след самата манипулация. SmartSurfACE е последната новост в лазерната корекция. Този метод позволява да се коригира зрението директно чрез изпаряване на роговицата, без никаква друга оперативна намеса. Изключително подходяща е за хора, занимаващи се активно със спорт. Самата процедура трае 15 минути, а пациентът \"вижда\" ефекта веднага щом отвори очи. Използва се за премахване на диоптри при късогледство, далекогледство, астигматизъм и комбинацията от тях. Тук трябва да спомена, че има и известни ограничения като възраст - хубаво е лазерната корекция да се планира между 20 и 45 години, както и в диоптъра. Възможно е тя да се извърши при необходимост и след 45г. Най-общо казано всеки пациент със споменатите оптични недостатъци, който иска да има свободата на доброто зрение. Кандидатът за лазерна корекция е нужно да премине през предварителен преглед. Целта на този преглед е да се прецени подходящи ли са очите за процедурата. Тя се извършва само в случаите, когато сме убедени, че не съществуват каквито и да е противопоказания (придружаваща очна патология, ектатични заболявания на роговицата, общи и системни заболявания). Съвременната лазерна процедура SmartSurfACE комбинира предимствата на утвърдения метод TransPRK за повърхностно изпаряване и иновативната технология SmartPulse. Резултатът е добро зрение, без да се допуска компромис. За разлика от съществуващите методи, окото не се докосва с никакъв инструмент по време на процедурата. Вместо това лазерната станция коригира зрението през повърхностните слоеве на роговицата без механична намеса, използването на микроножове, засмукване, оформяне на ламбо, инцизия или използването на алкохолни разтвори. Към този неинвазивен, сигурен и щадящ окото на пациента метод е добавена SmartPulse технологията, която придава на роговицата гладка повърхност. Резултатът, доказан в клинични проучвания, е оптимално зрение в ранния период след процедурата и по-бързо възстановяване. Процедурата определено не е болезнена (използват се капки упойка) и по-важното е, че при правилен подбор на пациентите и точно изпълнение, рисковете са сведени до минимум. Този период винаги е бил и ще бъде индивидуален, но практиката показва, че повечето активни работещи хора се връщат към нормалното си ежедневие в рамките на няколко дни.", "date": "2018.11.15", "title": "Как да пазим очите си през зимата - съветите на офталмотолога д-р Иво Боршуков"}
{"url": "https://www.actualno.com/crime/otkriha-blizo-30-000-l-nelegalno-vino-v-stopanska-postrojka-news_706265.html", "text": "  Екип на митническа мобилна група и служители от Митница Бургас иззеха близо 30 000 литра вино в стъклени бутилки и пластмасови опаковки от стопанска постройка в селище на територията на община Ямбол, съобщиха от Агенция „Митници”.     Проверката в частния имот - стопанска постройка е извършена на 12.11.2018 г. В едно от помещенията митническите служители установяват наличието на голямо количество вино - бяло, червено и розе. Най-голямо е количеството на установените бутилки от 0,75 литра - 21 369 броя. Открити са и 6255 бутилки по 0,375 литра, както и 1576 полиетиленови опаковки по 3 литра и 820 полиетиленови опаковки по 5 литра. В рамките на проверката за виното не са представени документи по Закона за акцизите и данъчните складове. Общото количество на откритата и иззета акцизна стока е 27 200,375 л. Взети са проби за лабораторен анализ. Предстои да бъде образувано административнонаказателно производство. Работата по случая продължава, предава БГНЕС.   ", "date": "2018.11.15", "title": "Откриха близо 30 000 л нелегално вино в стопанска постройка"}
{"url": "https://www.actualno.com/plovdiv/obrazovanieto-v-stolipinovo-ili-kak-da-se-izmyknesh-ot-lonoto-na-ednakvite-news_706261.html", "text": "  \"За двамата\" - подава пари на кондукторката в автобуса едната от двете млади жени на последната седалка. \"Ето, за двете - не за двамата!\", дава билетите кондукторката.      . Той стои и между децата на Столипиново и образователната система. Защо от Столипиново не е излязъл нито един лекар, нито един адвокат, питат се хората. Всъщност, пита Стефан Шопов, на средна възраст, завършил навремето едно от професионалните училища в Пловдив. . Днес не е така и ситуацията е подмолна, доколкото в идеята да се осигури добро образование в училищата в Столипиново са вложени много труд, усилия и средства. Само че очевидно има нещо дълбоко сбъркано.\r\n\"Внукът ми беше тройкаджия в СОУ \"Димитър Матевски\" в \"Тракия\", казва Камен Ангелов. Това е бившият комсомолски секретар на Столипиново от времето на Тодор Живков, завършил СПТУ по стругарство, а \"Тракия\" е изцяло български квартал. \"Направиха всичко възможно да го върнат в Столипиново, сега е отличник. Е как става така?\"\r\nАко някой разплете възела в Столипиново, ще има успешен подход и спрямо други по-слаборазвити и силно сплотени общности. На този етап, обаче, . Това е истината. Политиката спрямо тях преди 89-та беше напипала като че верния подход, поне спрямо децата. Български семейства получаваха жилища в Столипиново, ромски семейства отиваха в българските квартали, децата ходеха заедно на училище, българчета и ромчета, тримесечни курсове за големи момичета даваха знания и умения за семейния живот, като акцентът падаше на училището в живота на бъдещите им деца. Първото нещо, което се случи след 90-та, беше изключително бързото наместване на етническите пластове - българските семейства от Столипиново разменяха жилищата си с роми от другите квартали, бяха изключително улеснени от властите и така общността се скрепи и затвори. Вместо да посещават различни училища, децата от махалата ходят само в училища...в махалата. Те са изцяло ромски.  До четвърти клас децата са най-редовни в училище, те са и много благодатна почва за работа за редица учители, които може и пред колеги да се жалят, че работят в махалата, но за себе си са сигурни, че са направили правилния избор. Има я тази тайна, която знаят само посветените. Столипиново върви назад във времето, напук на сателитните чинии и смартфоните. Тук все още са живи традиции, които другаде вече са само спомен. Децата от ромския етнос в Столипиново обичат учителите си и им го казват - или с думи, или със спонтанни прегръдки в коридора. На улицата родителите им поздравяват с уважение учителите. Това не е само бегло впечатление, потвърждават го мнозина. За него говори и Цонка Драганова.\r\nЦонка е най-голямата в ромско семейство на разведени родители с три деца. И трите деца са завършили висше образование със степен магистратура, реализират се успешно. \"Защо успяхме ли? Първо, не сме живели никога в махалата, бяхме в български квартал. Най-важното - никога не сме имали проблем с езика. Вкъщи имаше огромна библиотека и майка ни от малки ни научи на любов към книгите.\" Майката на Цонка е санитарка, а самата Цонка в момента работи с децата от подготвителната група в едно от училищата в Столипиново. \"Езикът е най-големият им проблем, опитвам се да им помогна да преодолеят тази преграда, но щом излязат от двора на училището, ги посрещат пак с техния език. Така до осем часа другата сутрин.\"   \"Децата от Столипиново гледат сватби, раждания, за тях това са успелите хора. Нямат пример на образован човек, който благодарение на учението се е издигнал.\" Това каза министърът на образованието Красимир Вълчев преди година, когато дойде да разгледа детска градина \"Лилия\", пилотен модел с голяма финансова подкрепа от страна на Швейцария. Там децата целенасочено учат български език. Само че точно пред градината всеки ден се събира огромно миризливо сметище и много родители отписаха вече децата си оттам именно заради него. А сметището всеки ден се пресъздава просто защото общината е махнала контейнерите...     Роси Златева преподава математика в СОУ \"Пенчо Славейков\" в Пловдив. Интересното е, че стига тук след рязък завой в кариерата си на висш бизнес администратор в столицата. \"Исках да опитам нещо ново, а знам, че тези училища не са желани\", казва тя. Рационалните числа и десетичните дроби се учат в седми клас, никак не са проста работа и повечето деца се затрудняват, но не и Райна, която отговаря със самочувствието на човек, който наистина е наясно с тая материя. В друг урок на Златева в пети клас учат деление с остатък. Там пък по същия начин, без да се натрапва, но в точния момент, когато всички други грешат, верния отговор подава Емине. Оказва се, че двете момичета са сестри. Какво се случва с ученолюбивите деца на Столипиново?\r\n\"Има известна тенденция да продължават образованието си, забелязва се, и при момичета, и при момчета\", казва Цонка Драганова. \"Но изучат ли се веднъж, излизат от махалата и повече не се връщат. Ако успеят да се реализират чрез образование и се върнат, дори само за да видят роднините си, усещат съпротива. Вече са чужди сред своите. Нещо като вакуум, който вместо да ги привлече навътре, ги изхвърля. А по-нататък става и сложно във всички контакти. Как, например, да създадат семейство с човек, който има техните разбирания и цели? Как да го намерят в махалата? Не е лесно. По-лесно е да останеш в лоното на еднаквите\", обяснява Цонка.\r\nДецата в Столипиново имат наистина разкошни условия за учене. В директорката Екатерина Делинова е направила истински чудеса, които се увеличават всяка година. . В 11 учебни стаи на деца от първи до трети клас стената в дъното е изрисувана от учителя по рисуване, като сюжетът е избор на класа. Тук са приказки, планетната система, герои от филми, природни красоти. Всяка стая има природен кът с растения, за които се грижат децата. Всичко това им помага в главното - да изградят доброто си отношение към училището. Защото това е важното. \"И в моята работа се опитвам да им създам добри емоции. Да знаят, че училището е място, където се чувстваш добре, изживяваш нещо хубаво\", казва Цонка Драганова.      И те наистина се забавляват в училище, не са по-различни от всички други деца на тая възраст. Някои са калпазани, други са кротки, пишат, отговарят. Така до седми клас. И точно тогава изведнъж редиците оредяват. Започват сватбите. Защото традицията повелява.\r\nТрудно се намира отговор там, където има само въпроси. Истината, която може лесно да се провери, е, че почти всеки на възраст над 50 години в Столипиново говори добре български, може да пише и чете и обикновено има някаква професия. Неграмотните са сред младите. . Тъжно и непонятно. Но е факт. Част от тях са от Столипиново. Някои дори са завършили осми клас.  Веселина Божилова ", "date": "2018.11.15", "title": "Образованието в Столипиново или как да се измъкнеш от лоното на еднаквите"}
{"url": "https://www.actualno.com/vraza/bjala-slatina-investira-nad-1-mln-leva-v-obrazovatelna-infrastruktura-krasimir-vylchev-vidja-rezultatite-news_706317.html", "text": "  Министърът на образованието и науката Красимир Вълчев и областният управител Малина Николова посетиха обновената по ОП „Региони в растеж“ Професионална агротехническа гимназия „Никола Йонков Вапцаров“ в град Бяла Слатина.     Проектът за цялостното модернизиране на образователната инфраструктура е на стойност . „Наша е ролята да подкрепяме училищата с допълнително финансиране, което миналата година въведохме за най-проблемните учебни заведения в малките и отдалечени населени места. Осигурени са допълнително средства за дейности за преодоляване на образователни трудности. Предстои догодина да бъдат увеличени парите за гимназиите и по-специално за професионалните гимназии с технически и аграрни специалности. Трябва да се отчете, че държавата работи заедно. Помагат ни кметовете и областният управител от област Враца“, заяви министър Вълчев.\r\nПо време на посещението, министър Вълчев, съвместно с областния управител Малина Николова, проведе среща с кмета на община Бяла Слатина Иво Цветков и директорите на учебни и детски заведения.\r\n„Акцентът върху който работим, заедно с Регионалното управление на образованието е Държавният план-прием за учебната 2019/2020 г. Създадохме пътна карта, с която по време на информационна среща определихме дейностите и сроковете по планирането, организирането и популяризирането на приема. От в общините, съвместно с РУО и Областната комисия  по заетост, която съгласува Държавния план-прием“, обяви Малина Николова.Тя изрази увереност, че  кметовете на общините ще съдействат за определяне броя и вида на паралелките, професионалните направления и специалностите.„Бизнесът доказа, че може да работи заедно с нас. Към този момент, на територията на областта превъзходството на ученици, записани в професионални паралелки е 66% към 34% в профилирани. Смятам, че това е един много сериозен резултат на база миналата година, когато 29% бяха ангажираните ученици в професионално образование. Този ръст трябва да стане устойчив“, заяви областният управител.  Министър Вълчев изрази удовлетвореност от работата на институциите в областта. „Механизмът за приема след 7 клас, връзката с пазара на труда, тук в област Враца работи най-добре от всички области. Това е благодарение и на личната ангажираност на областния управител Малина Николова. За да ограничим процеса на намаляване на децата, трябва да задържим повече млади родители. Правилният начин е да направим образованието съответстващо на пазара на труда, да имаме по-активни и ангажирани работодатели“, заяви в края на срещата министър Вълчев.\r\nПо време на своята визита в област Враца, министърът на образованието и науката посети и ремонтираното със средства от бюджета на МОН училище в село Галиче.", "date": "2018.11.15", "title": "Бяла Слатина инвестира над 1 млн. лева в образователна инфраструктура, Красимир Вълчев видя резултатите"}
{"url": "https://www.actualno.com/crime/prokuraturata-razsledvame-slujiteli-zapodozreni-za-uchastie-v-bjagstvoto-na-gruevski-news_706315.html", "text": "  Прокуратурата обяви, че разследва служители, заподозрени за участие в бягството на Никола Груевски.     \"Има основания за подозрение, че някои длъжностни лица, злоупотребявайки със служебно положение и власт, са помогнали на осъдения да напусне незаконно Република Македония“.   Делото е възложено на съответния прокурор и в рамките на досъдебното производство са издадени заповеди за събиране на данни, свързани със събитието\", информира основната прокуратура, предаде БГНЕС. Малко по-рано унгарски вестник предположи, че По-късно , а самият Бойко Борисов заяви, че ", "date": "2018.11.15", "title": "Прокуратурата: Разследваме служители, заподозрени за участие в бягството на Груевски"}
{"url": "https://www.actualno.com/showbusiness/njama-da-povjarvate-kakva-e-iskala-da-byde-nikol-kidman-news_706314.html", "text": "  Известната актриса Никол Кидман е смятала да стане монахиня, когато порастне.     \"Аз съм много духовен човек и вярвам в Господ. Но очевидно не избрах този път, въпреки че много го исках\", споделя тя.   Наскоро актрисата отпразнува 30 години, откакто се е появила на екран. Тя не се смята за звезда – професия, която понякога, както казва тя, й носи повече вреда, отколкото полза, предаде БГНЕС.\r\n\"Не виждам себе си като звезда, защото не съм такава. Чувствам себе си само като актриса. Бионсе е звезда\", каза Никол.  ", "date": "2018.11.15", "title": "Няма да повярвате каква е искала да бъде Никол Кидман"}
{"url": "https://www.actualno.com/business/biznesyt-predloji-na-dyrjavata-kak-da-napravi-gorivata-po-evtini-news_706295.html", "text": "  Българската петролна и газова асоциация (БПГА) предложи чрез промяна в режима през зимния период да се спре влагането на биодобавка, тъй като тя е двойно по-скъпа спрямо цената на самото гориво. Това стана ясно на среща между представителите на асоциацията и вицепремиера Томислав Дончев, предаде Националната телевизия.     Обсъдени бяха и мерките, които биха повлияли на цената на горивата, както и за по-голяма прозрачност в бранша.   Членовете на БПГА изразиха готовност да обсъдят и в промяна на корпоративните си стандарти с цел намаляването на разходите за издръжка - още една мярка, която според бизнеса може да намали цените.\r\nБПГА поиска съдействие от правителството за разговори с Комисията за защита на конкуренцията (КЗК), така че фирмите да могат да публикуват себестойността на продуктите си, за да има яснота в обществото за съществуващите маржове. Според тях тази мярка трябва да важи за всички участници на пазара, в това число и за т. нар. ведомствени бензиностанции.  Асоциацията предлага също така при извършване на проверки от страна на държавни органи да се обявяват конкретно проверените обекти, както и нарушенията, които те са извършили.\r\nОт асоциацията настояват и за мерки срещу сивата икономика и контрабанда, както и за регулиране на икономическите дейности, свързани с нефт и продукти от нефтен произход. Те са категорични, че решаването на политически и обществени проблеми не може да става за сметка на дискредитирането на цели браншове от българската икономика.   \"И ние сме българи и при нас работят българи… Идеята, че гледаме отвисоко на това, което се случва, не е вярна. Обратно – отговорни сме, търсим начин да дадем своя принос за нормализиране на пазара\", каза пред БНР главният изпълнителен директор Андрей Делчев.    ", "date": "2018.11.15", "title": "Бизнесът предложи на държавата как да направи горивата по-евтини"}
{"url": "https://www.actualno.com/football/stana-jasno-koga-visshata-liga-shte-vyvede-sistemata-var-news_706327.html", "text": "  Висшата лига на Англия ще използва системата за Видео асистент рефер (ВАР) от следващия сезон, съобщиха британските медии.     Това стана ясно, след като на среща днес клубовете от елита на страната стигнаха до \"принципно\" съгласие да въведат видеоповторенията в първенството.\r\nПреди година отборите от Висшата лига отхвърлиха въвеждането на ВАР и гласуваха за продължаване на изпробване на системата в мачовете от Купата на Футболната асоциация и Купата на лигата.\r\nКъм днешна дата вече са се убедили, че повторенията са наложителни за изчистване на грешките на съдиите и системата ще бъде факт от следващото лято.     По този начин Висшата лига се присъединява към другите водещи първенства в Европа, които вече използват ВАР - италианската Серия А, германската Бундеслига, испанската Ла Лига и френската Лига 1.\r\n\"Днес собствениците на акции на клубовете от Висшата лига получиха информация за последните резултати от тестовете на ВАР, които се провеждат по време на мачовете от Висшата лига.\r\nДискутирахме и наученото от употребата на системата в мачовете от ФА Къп и Карабао Къп. Висшата лига официално ще поиска от ФИФА да използва ВАР от следващия сезон\", се казва в съобщение от Лигата.    По-рано тази есен УЕФА обяви, че ще въведе използването на видео повторенията и в Шампионската лига от следващия сезон.", "date": "2018.11.15", "title": "Стана ясно кога Висшата лига ще въведе системата ВАР"}
{"url": "https://www.actualno.com/politics/evrodeputati-predlagat-merki-za-poveche-prava-na-pytnicite-na-jp-transport-news_706319.html", "text": "  Актуализираните правила за пътници, използващи железопътен превоз, включват по-високо обезщетение при закъснение и оказване на по-добро съдействие на хора с намалена подвижност, съобщиха от пресцентъра на Европейския парламент.     Евродепутатите подкрепиха промените в правилата от 2009 г., като по този начин се гарантира предоставянето на по-добра помощ на лица с намалена подвижност, по-добър достъп за велосипедисти и по-ясни процедури за разглеждане на жалби. Освен това железопътните предприятия трябва да подобрят достъпа до информация относно правата на пътниците и да увеличат равнищата на обезщетения за пътниците при закъснение. Евродепутатите увеличиха обезщетенията за закъснения над 1 час от 25% на 50% от цената на билета. Пътниците ще имат право на обезщетение в допълнение към правото да продължат да пътуват или да бъдат пренасочени.  Пътниците ще имат право на 75% обезщетение от цената на билета за закъснение от 1 час и 30 минути и 100% от цената на билета за закъснение от повече от 2 часа.\r\nЗа да се избегне блокирането на пътници в случай на изпусната връзка от многоетапно пътуване, евродепутатите посочват, че пътниците ще имат същите права на информация, помощ и обезщетение като при директно пътуване.\r\nЕвродепутатите също така отхвърлиха предложенията за освобождаване на железопътните оператори от изплащане на обезщетения в случаи на „извънредни обстоятелства“.        Съдействието за хора с намалена подвижност трябва да бъде безплатно и достъпно на по-големите гари, без нужда от предизвестие.\r\nЕвродепутатите също така намалиха времето за предизвестие за нужда от съдействие на по-малки железопътни гари и уточниха отговорността на железопътната компания и управителите на гарите за пълното обезщетяване на пътници, в случаите на липса и нанесени повреди върху оборудването за придвижване. Пътниците имат право да вземат велосипеди във влакове, включително високоскоростните влакове, влаковете, извършващи превози на дълги разстояния, трансгранични и местни превози, гласи приетият текст. Новите или обновени влакове трябва да разполагат с ясно обособени пространства за превоз на сглобени велосипеди.      Евродепутатите също така подкрепиха по-ранното приключване на временното освобождаване, използвано от някои държави членки, за прилагането само на части от правилата за пътници от 2009 г. за вътрешните железопътни услуги. Това освобождаване трябва да бъде прекратено най-късно една година след като правилата влязат в сила.\r\nЕвродепутатите искат правилата да се прилагат и за крайградски железопътни услуги. Евродепутатите приеха позицията на Парламента относно преразглеждането на правата на пътниците, използващи железопътен транспорт, с 533 гласа „за“, срещу 37 гласа „против“ и 47 „въздържал се“. Преговорите за окончателния текст на законодателното предложение могат да започнат, след като Съветът на ЕС приема своята позиция.", "date": "2018.11.15", "title": "Евродепутати предлагат мерки за повече права на пътниците на жп транспорт"}
{"url": "https://www.actualno.com/ruse/rusenci-se-objaviha-za-smjana-na-politicheskata-sistema-news_706369.html", "text": "  Тази вечер на площад „Свобода“ пред сградата на Община Русе се проведе протестен митинг . Акцията бе организирана от патриотично движение „Шипка“ и гражданите Деян Тачев и Бойко Никифоров.     Присъстваха около 150 души, които поискаха за пореден път оставката на вицепремиера Валери Симеонов. Организаторите издигнаха транспарант: „Не на геноцида, да сменим системата“, предаде кореспондентът на .   Eдин от недоволните, Деян Тачев, заяви, че е . Исландия бе посочена като страна, която е била пред икономически срив преди няколко години, но с финансови реформи и подвеждане под съдебна отговорност на виновните е била стабилизирана и бързо е излязла от кризата.\r\nЧуха се и радикални призиви, че . Всички присъстващи декларираха, че не искат смяна на една партия с друга, а искат смяна на формата на управление.  Отново бе повдигнат и въпросът за мръсния въздух, който дишат русенци. Хората посочиха, че искат да живеят в родния си град, но не на цената на разбитото си здраве.\r\nСтана ясно, че протестите ще продължат на 17, 18 и 19 ноември 2018 г.        ", "date": "2018.11.15", "title": "Русенци се обявиха за смяна на политическата система"}
{"url": "https://www.actualno.com/koledenduh/vyv-vraca-veche-se-stjagat-za-kolednite-praznici-news_706282.html", "text": "  В първия ден на декември Враца ще грейне с Коледна украса, съобщава кореспондентът на в града.     И тази година Търговският  базар ще бъде разположен на пл. „Христо Ботев”, на който от днес започна монтирането на дървените къщички за продажба на подаръци, сувенири и лакомства.  Базарът ще работи от края на месец ноември до 31 декември тази година. \r\n„Не успяхме да направим  такъв базар в комплекс” Дъбника”, каза кметът Каменов, но традиционната коледна пързалка ще радва и тази година малките любители на кънките. Очаква се следващата седмица да започне работа по нейното монтиране.", "date": "2018.11.15", "title": "Във Враца вече се стягат за коледните празници"}
{"url": "https://www.actualno.com/plovdiv/slagat-kameri-na-mladejkija-hylm-sled-novi-sluchai-na-otroveni-kucheta-v-plovdiv-news_706311.html", "text": "  Община Пловдив предвижда на всички пловдивски тепета, обяви заместник-кметът Златин Велев. Мярката е в отговор на подета във Фейсбук кампания за поставяне на камери на всички зони за отдих в града.     Вълната от недоволство се надигна, след като само през изминалия уикенд две кучета бяха отровени на Младежкия хълм в Пловдив. Това принуди стопаните на домашни любимци да се обединят в социалните мрежи и да поискат повече контрол, за да се предотврати подобно нещо и в бъдеще. Заместник-кметът Златин Велев увери, че в най-скоро време ще стартира процедура за изграждане на видеонаблюдение на Младежкия хълм. Алеите, както и голямата поляна под тепето са предпочитани места за разходка на стопаните и техните любимци. Именно тук са били отровени кучетата. Подобни случаи през последната година имаше и на алеите на Бунарджика. За съжаление, до момента няма заловен извършител на престъпленията и не е изключено в бъдеще да се стигне до други подобни отравяния на кучета.  ", "date": "2018.11.15", "title": "Слагат камери на Младежкия хълм след нови случаи на отровени кучета в Пловдив"}
{"url": "https://www.actualno.com/asenovgrad/razkriha-laboratorija-za-marihuana-v-turisticheski-kompleks-kraj-asenovgrad-news_706313.html", "text": "  Лаборатория за марихуана в туристически комплекс край Асеновград бе разкрита от асеновградски полицаи. Днес служители от местното Районно управление проведоха спецакция за противодействие на производството и разпространение на наркотични вещества. В хода на операцията е претърсен туристически комплекс край село Мулдава.     В една от постройките са открити лаборатория, оборудвана с отоплителна и вентилационна система. В помещението било оставено да се изсушава плантация от марихуана. Към момента е установено, че наркотикът е с приблизително тегло около 26 килограма, като предстои експертна справка да определи точното му количество. В хода на разследването допълнително са иззети 17 лампи, 12 вентилатора, 3 въздухопровода, една електрическа мелница и чувал с тор, 4 туби с течни препарати за растителна защита и други веществени доказателства за осъществяваната незаконна дейност. На мястото са намерени също 12 саксии, в които е имало корени с отрязани стръкове от рода на конопа – т. нар. “майки”, както и още 300 празни съда. По случая са задържани собствениците на туристическия комплекс – 56-годишен мъж, съпругата му – на 54 г. и синът им, който е на 30 г. Те ще останат в ареста за срок от 24 часа. Образувано е досъдебно производство и разследването продължава под наблюдението на Районна прокуратура–Асеновград. Припомняме, че само преди месец полицаи разбиха в асеновградското село Горнослав. Тогава задържани за до 72 часа бяха баща и син, съответно – на 61 г. и 31 г.  ", "date": "2018.11.15", "title": "Разкриха лаборатория за марихуана в туристически комплекс край Асеновград"}
{"url": "https://www.actualno.com/dobrich/primer-ot-protestite-v-dobrich-semejstvo-izleze-s-ultimatum-kym-vlastta-news_706364.html", "text": "  За пореден път протестиращи в Добрич поискаха оставка на правителството, предаде кореспондентът на .     „Страната се управлява неефективно, всичко се руши, никой не взема мерки. Това е причината да сме тук – ние сме млади и искаме да останем в България, а не да търсим втора родина“, заявиха гражданите. . „Продаваме всичко, затваряме целия бизнес и тръгваме. “, категорична е младата жена.   Тя е производител на пчелен мед, има магазин, в който продава продукцията си. Негодува, че отново трябва да инвестира в касови апарати, че осигуровките на земеделските производители са се вдигнали със 100%, а увеличението на пенсиите – с 5,7%, че работещите българи трудно издържат семействата си. В България човек не може да си направи програма за една година напред, отбеляза протестиращата.   Дошло е време за промяна, убеден е и Мариян Аспарухов. Той посочи като несправедливост ниските доходи, картела при горивата, пренебрежителното отношение на политиците към хората в неравностойно положение.\r\nСтана ясно, че хората са решени да излизат всеки ден на улицата, докато бъдат чути и ситуацията в България започне да се променя към добро.    ", "date": "2018.11.15", "title": "Пример от протестите в Добрич - семейство излезе с ултиматум към властта"}
{"url": "https://www.actualno.com/bgfootball/operiraha-po-speshnost-sobstvenika-na-levski-v-london-news_706274.html", "text": "  Мажоритарният собственик на \"Левски\" Спас Русев е претърпял спешна операция в елитна клиника в Лондон.     Босът на „сините“ е в английската столица от 7-8 дни, като в този период е била извършена интервенцията.   Операцията е минала успешно и няма опасност за живота на бизнесмена.\r\nСмята се, че причината, че Русев не е на територията на България, е довела до спекулациите около бъдещето на клуба.  По-рано днес се появи информация, че .\r\nОще информация прочетете в .", "date": "2018.11.15", "title": "Оперираха по спешност собственика на \"Левски\" в Лондон"}
{"url": "https://www.actualno.com/curious/martin-shifyrs-shokolatier-nomer-edno-gost-na-hotel-marinela-sofia-news_706231.html", "text": "  Кой каза, че спортът е занимание, което не е присъщо за чревоугодниците?     Мартин Шифърс - сладкар номер едно и треньор на британския национален отбор по сладкарство гостува в България.\r\nПрез 2015г. талантливият шеф готвач, предизвика истински фурор с изработката на най-скъпия в света шоколадов великденски заек с инкрсутирани диамантени очи. Творбата бе оценена на сумата от .\r\nСамият Шифърс, освен че се справя успешно в амплоато на световноизвестен готвач, е и успешен бизнесмен притежаващ собствена марка кулирнани продукти.  Тази година Мартин бе председател на журито в престижния конкурс Coupe du Monde de la Pâtisserie.\r\nГостуването му в България е по повод на майсторски класове водени от него в Pastry Academy.    ", "date": "2018.11.15", "title": "Мартин Шифърс - шоколатиер номер едно гост на хотел Marinela Sofia"}
{"url": "https://www.actualno.com/politics/vas-gleda-deloto-za-promenite-v-plana-za-upravlenie-na-park-pirin-news_706068.html", "text": "  Днес, 15 ноември петчленен състав на Върховния административен съд (ВАС) ще разгледа делото за промените в Плана за управление на природен парк „Пирин”.     Делото е образувано по две касационни жалби на Министерски съвет и на министъра на околната среда и водите срещу решението от 27 юли т.г. на тричленен състав на ВАС, с което бяха отменени промените в Плана за управление на Национален парк „Пирин”.   Към делото е приложено и разпореждане на председателя на ВАС във връзка с искане на Асоциация на парковете в България и група граждани изборът не само на съдията докладчик, но и на членовете на петчленния състав, да се определи в присъствието на журналисти и IT специалисти.\r\nИзборът на съдията докладчик и съдебния състав по всички дела във ВАС се извършва при строга регламентация, отчетност и поддръжка на архив, което е гарант за прозрачен и публичен съдопроизводствен процес. Искането за присъствието на журналисти и IT специалисти в сградата на ВАС не следва да бъде насочено към председателя на ВАС, тъй като същият този избор се извършва фактически в сградата на ВСС, където е разработен, разположен и поддържан сървърът с програмния продукт, извършващ разпределението на делата във ВАС.  Всички фактически действия, извършвани във ВАС, се удостоверяват с подробен протокол, който е публично достъпен и се прилага по всяко дело, се казва в разпореждането.", "date": "2018.11.15", "title": "ВАС гледа делото за промените в плана за управление на парк \"Пирин\""}
