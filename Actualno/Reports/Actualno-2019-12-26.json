{"url": "https://www.actualno.com/europe/alpinisti-zaginaha-v-italija-news_1418818.html", "text": "      Двама алпинисти загинаха днес в планинската верига Гран Сасо в италианския регион Абруцо, а спасителите откриха тялото на друга алпинистка, която изчезна в същия район в сряда, предаде БГНЕС.      Починалата двойка катерачи, по предварителни данни, по време на изкачването се е подхлъзнала в снега и е паднала в долината. Партньорът им е останал невредим и е повикал спасители, съобщава РИА Новости.   Тялото на изчезнала в сряда спортистка е намерено на надморска височина от 2500 метра. Причината за смъртта й вероятно е топяща се снежна маса. Известната алпинистка искала да покори най-високия връх на Апенините, Корно Гранде. ", "date": "2019.12.26", "title": "Алпинисти загинаха в Италия  "}
{"url": "https://www.actualno.com/europe/pretyrsvanija-v-ofisite-na-ruskija-opozicioner-aleksej-navalni-news_1418776.html", "text": "      Руският опозиционен лидер е свободен, заяви говорителката му в четвъртък, докато полицията провежда нови претърсвания в неговата базирана в Москва антикорупционна фондация.      \"Той е свободен\", заяви говорителката Кира Ярмиш за АФП. \"Той не е задържан.\" Навални каза в Twitter, че по-рано е бил „извлечен със сила от офиса (по някаква причина)“.   Руската полиция задържа в четвъртък Алексей Навални, докато се провеждаха поредните претърсвания в неговата базирана в Москва антикорупционна фондация, предаде БГНЕС.\r\n\"Алексей е бил насилствено задържан и отведен\", заяви Кира Ярмиш в Twitter.  \"Той не оказа съпротива\", каза тя и добави, че в момента текат претърсвания в антикорупционната фондация (ФБК).\r\nЯрмиш предположи, че властите са избрали да атакуват офисите в четвъртък, тъй като Навални е трябвало да направи своето обръщение към привържениците си в седмичната програма по You Tube вечерта.   Служителите на Навални пуснаха видео, на което се вижда как служителите на реда се опитват да проникнат в офисите на ФБК с помощта на флекс, като искри летяха наоколо.    \"Новогодишни фойерверки\", остроумно отбеляза в Twitter съюзникът на Навални Николай Ляскин.\r\nДруго видео показа мъже, облечени в черни униформи, маски и каски, претърсващи офисите на ФБК. ", "date": "2019.12.26", "title": "Претърсвания в офисите на руския опозиционер Алексей Навални"}
{"url": "https://www.actualno.com/politics/bylgarija-prez-2019-g-izboryt-na-glaven-prokuror-news_1416576.html", "text": "      Откакто България е в Европейския съюз, страната ни е под европейски мониторинг. Причините са две – неспособността ни ефективно да се борим с корупцията по високите етажи на властта, а и по по-ниските, както и липсата на равенство пред закона. С една дума това можем да обобщим като беззаконие.      През тази година за пръв път да задейства процедура по премахване на мониторинга – т.нар. Механизъм за сътрудничество и проверка. Все още предстоят действия като консултации с Европейския съвет и разглеждане на въпроса от Европейския парламент, но е факт, че никога досега не сме били толкова близо до премахване на наблюдението. На пръв поглед това е повод за сериозна радост и гордост. Но изборът на нов главен прокурор – на човека, от когото в най-голяма степен зависи да няма беззаконие, показа, че още сме далеч от тази радост и гордост.\r\nКой щеше да е кандидат номер едно за поста? За почти никой, следящ процесите в правосъдието ни, не беше изненада, че избраният е Иван Гешев. Човек, който има , изглежда логичен избор. Но самият той не искаше да влиза в \" \" - поне в началото на годината и поне за пред камерите. През лятото обаче вече беше кристално ясно – думите не са това, което са, а за държавен обвинител номер едно и всъщност единствен кандидат – един от най-големите пороци на процедурата. А извън процедурните дефекти, бързо лъсна и как вижда нещата самият Гешев – в той използва израза \"десни екстремисти\" по адрес на тези, които вярват в принципа на разделение на властите като основен принцип за съществуване на демокрация, и каза, че, станалата в крайна сметка пръв прокурор на ЕС, Лаура Кьовеши също като него била единствен кандидат. Нещо изключително лесно оборимо – Кьовеши имаше конкуренти и само във финалната фаза те бяха двама - французинът Жан-Франсоа Бонер и германецът Андрес Ритер. Имотни тайни   Отделно, около Гешев имаше още по-сериозни въпроси. На първо място – какво е правил баща му Стоимен в началото на този век. Стоимен Гешев е бил следовател, а на 15 години затвор за съучастие при искане на подкуп в особено големи размери бивша зам.-кметица на район \"Младост\" Биляна Петрова извади официално документи, включително съдебно решение на Софийски градски съд (СГС), които показват участие на в много съмнителна имотна сделка по случай, при който държавата е имала претенции за дължими пари.\r\nБащата на Гешев обаче не е единствен – скандално звучи и имотна сделка на жената до него, Детелина Ханчева. Тя изглежда е от човек, който доста време е съдружник с Александър Ваклин – основният свидетел на прокуратурата срещу Десислава Иванчева и Биляна Петрова. е 102 183,60 лева. Пазарната му цена към този момент е около 150 000 лева. Имотът обаче е продаден за 40 000 лева. Продавачът е фирма \"МС Консулт 2010\" ЕООД, зад която стои Марио Кръковски. Александър Ваклин също има пръст в сделката – чрез заем, предоставен от негова фирма. , че е дал заем от само 20 000 лева, с които е невъзможно да се построи цяла кооперация – кооперацията, в която Ханчева си е взела евтино 86 квадрата апартамент. Друга връзка между Ваклин и Ханчева се оказа фирма \"М Консулт 95\" ЕООД. Тази фирма и Ханчева създават фирма \"Отеа\" ООД в началото на 2013 година. А през есента на 2012 година, Александър Ваклин е бил съдружник в \"М Консулт 95\" за 57 дни. Защо?\r\n\"Присъствието на \"София Централ\" ООД през 2012 година в дружеството \"М Консулт 95\" е точно 57 дни и е представлявало юридически способ за извършване на апортна вноска. Целта е да се разпредели между бившите съдружници г-н Кръковски и г-н Ваклин собствеността на останалите непродадени обекти в последния им съвместен проект на бул. \"Ген. Н. Г. Столетов\" 11, завършен с разрешение за ползване през 2009 година и дружествата да оперират автономно с тези активи\", гласи официалното писмено уточнение от \"Ваклин Груп\" за . То беше дадено, след като в интервю за Ваклин отрече някога да е имал нещо общо с \"М Консулт 95\", но му беше припомнено чрез справка в Търговския регистър, че това не е така. Самият Ваклин посочи, че \"М Консулт 95\" влиза в корпоративни отношения с Ханчева след като той е извън фирмата.    Грешката на Ваклин с обясненията в този случай не беше единствената. Друга направи сайтът за разследваща журналистика \"Биволъ\" – къде се намира апартаментът на Ханчева и кой го е строил. \"Биволъ\" твърдеше, че и Ваклин е участвал в строежа, а , след което сайтът за разследваща журналистика призна грешка – че е говорел за имот, намиращ се срещу имота, където Ханчева има апартамент.\r\nВсички тези факти и съвпадения със сигурност се нуждаеха от коментар най-малкото от Иван Гешев, който , при това . , на която той беше ръководител преди да стане кандидат за главен прокурор, обаче се заинтересува, видя косвената връзка между Гешев и Ваклин и ... не я намери за нещо смущаващо по отношение на делото \"Иванчева\". Не намери и причина да търси дали Детелина Ханчева не е извършила престъпление, след като е успяла да си купи толкова евтин апартамент – така, както не намери вина в никой в прословутата сага \"Апартаментгейт\". И само като \"просто казано пред медия\" остана споделеното от за Ваклин, за прочита на СРС-тата по делото им – особено за едно, което било само аудио (видеокартината незнайно как прекъсвала преди записания разговор) и в което Ваклин говорел с неидентифициран мъж, който казвал, че от Специализираната прокуратура са му предложили 15 000 лева, за да внесе сигнал срещу Иванчева, за заплаха от общински съветник на ГЕРБ към тях, че ще бъдат \"сготвени\" – двете не пожелаха да кажат името на въпросния човек, само че той още е общински съветник. Протестите срещу Гешев Спорните обстоятелства за Иван Гешев и фактът, че стана единствен кандидат за главен прокурор, предизвикаха протести. Срещу това Гешев да стане обвинител номер едно се изказаха бившият правосъден министър и лидер на \"Да, България\" , на като доц. д-р Светла Маргаритова-Вучкова, Емилия Недева, Михаил Екимджиев, Александър Кашъмов, Златка Стефанова, Йордан Цветанов, Снежана Стефанова, София Разбойникова, Мария Шаркова и Даниела Михайлова. Но пък зад Гешев открито , заедно с кажи-речи всички районни прокуратури, следствието и ДАНС – с подписки и оповестяването им, което е доста спорно от гледна точка на Закона за съдебната власт. Дори се изказа по адрес на Гешев, описвайки ги като маша на Делян Пеевски, което само предизвика бетониране на отпора срещу критиките – защото Василев е основният подсъдим за източването на КТБ, а Пеевски не намери място в делото. Самият Прокопиев и Василев като кукловоди, искащи да го спрат за мястото на главен прокурор. А явно заявената позиция на срещу Иван Гешев само подсили тези обвинения – особено в кръга медии на Делян Пеевски. Против кандидатурата на Гешев се обяви и председателят на Върховния касационен съд (ВКС) , а това също беше коментирано от Иван Гешев – Панов един вид просто , който и да е той.    Не закъсняха и сигналите срещу Гешев – автор беше . Основателите му обаче също изглеждат леко странно – хора от Видинско, а председателят му Георги Георгиев е човек със средно образование. И няма как да не се появяват въпроси дали те имат възможността наистина да са водени само от съвестта си честни граждани или зад тях има някой, който осигурява тази възможност и финансова – защото съвестта не пълни стомаха. сигналите, но това не доведе до нещо друго извън \"няма вина\". срещу това Гешев да стане главен прокурор бяха още в края на юли, а разбира се веднага цъфна и контрапротест, както и сигнали за типични срещу неудобните протестиращи - което само накара да скандират, че \" \". Междувременно стана и кристално ясно, че Гешев , правосъдният министър от всякакви опити да бъде накаран да издигне такъв – например , а изобщо, че ще се състезава сам със себе си.\r\nПрез лятото обаче протестната инерция замря, а и самите организатори я доубиха с плана, че август ще има почивка и \" \". За разлика от тях, Иван Гешев не почиваше – представи под негово ръководство, от която стана ясно, че планира да използва медиите като инструмент за тезите на държавното обвинение (показателно е да видим догодина кои точно медии първи ще излизат с благоприятна за имиджа на прокуратурата информация), както и, че , може и да получат прошка – зависи конкретния размер на подкупа и конкретния случай.\r\nДойде септември, и протестите пак се почнаха. Контрапротестът вече беше с ясен водач – на Недялко Недялков, син на Недялко Йорданов и полубрат на създателя на \"Биволъ\" Асен Йорданов. Почнаха и срещу протеста против Гешев – с появата на определено ръбати муцуни и \"батки\", които даже скандираха как Иван Гешев е позор с идеята да се разиграе сюжет кой е явно против единствения достоен да стане нов главен прокурор. Вкаран беше и – разбира се, от познати лица като например сподвижникът на Бисер Миланов-Петното Йордан Бонев, син на осъждания за наркотрафик бивш полицай Венци Чикагото и разбира се, с твърдение как подготвяла държавен преврат. , но досега поне не е обявила доказателства Иванчева да е българският Жан Валжан и не я е обвинила в насока \"превратаджия\". Скандалът с БНР В разгара на есенните протести заради Гешев, стана нещо особено скандално – беше направен опит известната водеща на \"Преди всички\" в БНР Силвия Великова, която основно отразява ресор \"Правосъдие\" и често притиска с неудобни въпроси както Гешев, така и прокуратурата като цяло. Бурната реакция на остатъците от журналистическата гилдия в България и се почна с разплитането на скандала и последствията – защото свалянето на Великова беше придружено с тишина в ефира на Националното радио за няколко часа в началото на септември. как промяната била търсена с идея за повече \"обективност и безпристрастност\", на което никой в гилдията не се върза и беше . Пръв го отнесе новият директор на \"Хоризонт\" Николай Кръстев, който . Генералният директор обаче явно показа, че няма да поеме доброволно вина, но нямаше кой да го остави просто така – . Междувременно , водена по случая точно от Иван Гешев, се насочи към техническия ръководител на БНР Пламен Костов като виновник за спирането на радиото. А пред парламента главният прокурор , че версиите си противоречат и че Светослав Костов почнал да говори за нагласяване на обществени поръчки. Версията на Великова е, че Костов говорил с нея в Борисовата градина и обяснил свалянето ѝ от ефир с натиск отвън, а версията на Костов е, че в Борисовата градина просто поздравил Великова, докато отивал на работа. И се започна – заради спирането, също се засили натам, но СЕМ продължи и с искане Светослав Костов , давайки му 7 дни да го стори. доброволно да се оттегли, взе да обяснява как имало и и спиране на БНР заради несъгласувана техническа профилактика, но . със старт на процедура за принудително отстраняване на Костов и , но той се закани пред съда и че там с всеки, който му уронил престижа и съсипал името му. А създадената Временна анкетна комисия в парламента заради скандала си до началото на февруари, 2020 година. Какво ще излезе от това – може би , която беше категорична, че заради скандала  все по-малко хора ще смеят изобщо да задават въпроси – опасни и за тях въпроси като тези за Иван Гешев. А може би това беше скандал, който в крайна сметка не касаеше толкова директно избора на главния прокурор - не за друго, а защото така и не излезе на бял свят какво толкова е разкрила или попитала Великова, за да бъде спряно цяло радио! Изборът Буквално преди гласуването във ВСС, кампанията си за местните избори, а продължиха. В самия ден на избора - имаше си , доста видимо какъв точно, водачът му Недялко Недялков пък демонстрира кой и как подкрепя Иван Гешев. От другата страна имаше в сградата на ВСС, който не прекъсна процедурата, пред сградата на ВСС с аргумент, че контрапротестиращите първи запазили мястото за своите действия, на напрежението на \"Орлов мост\". Беше вдигнат и на емблематичното място.\r\nВ деня преди изслушването във ВСС, и \"Биволъ\" публикуваха , хвърлящи ново съмнение върху Гешев – дали не е имал недекларирани сметки в чужбина и какво е правил по делото \"Недосегаемите\", свързано с крупни данъчни измами – дали не е работил умишлено за по-ниски присъди за обвиняемите?! Прокуратурата моментално отрече и двете хипотези, като лично , че няма разследвани за недекларирани сметки в чужбина членове на ВСС – попитахме дали има такива хора и ако има, как са гласували в процедурата по избора на Иван Гешев за следващ главен прокурор на Република България. Цацаров коментира, тъй като в официалното обяснение за Гешев беше посочено, че има магистрати, които са разследвани точно за недекларирани сметки и имущество зад граница, но самият Гешев не е сред тях, тъй като няма данни и доказателства, сочещи нещо нередно. Само че, въпреки първоначалното публично уверение на прокуратурата за ролята на Гешев в \"Недосегаемите\", след това и точно в деня на второто гласуване от страна на ВСС на кандидатурата на Иван Гешев за нов главен прокурор официално беше казано, че , което да води до следващи стъпки. Каза го Специализираната прокуратура – тази, която Иван Гешев ръководеше. Официално тече и разследване срещу неизвестен извършител за фалшифициране на документи относно , че следващият главен прокурор на България има недекларирани сметки в чужбина.\r\nНа самото изслушване темите на двете публикации, като ги видя като част от \"хибридната война\" срещу кандидатурата му. Гешев коментира и изказването за \"десните екстремисти\" – един вид било хипербола, защото на хората иначе нямало да им е интересно да го слушат и гледат по телевизията. и, че се кандидатира за поста, след като каза в началото на годината, че не иска, защото не можел да предаде доверието на колегите си в него, а за липсата на Пеевски в делото \"КТБ\" отново каза, че не приема натиск отвън и че тази липса е основана на факти. А по за състоянието и ролята на прокуратурата ни единственият кандидат за държавен обвинител номер едно коментира, че не бива да се притесняваме, че прокурори с по-висш ранг могат да дават указания на такива с по-низш – един от считаните за мнозина сериозни недъзи в прокуратурата и правосъдието ни, даващ практически неограничена власт на главния прокурор. Но Иван Гешев изрази и готовност да приеме препоръките на Венецианската комисия за промяна по отношение на правомощията на главния прокурор. И в крайна сметка, без изненада, за нов главен прокурор, като само четирима съдии се обявиха против – съдии, избрани във ВСС от съдийското съсловие, начело с Лозан Панов. Самият Панов коментира, че статистиката за работата на Гешев не показва нищо блестящо що се отнася до знакови дела, а имаше и коментари за характера на новия главен прокурор – дали не е прекалено избухлив и дали няма да реагира пресилено от позицията на силата в случаи, в които се чувства засегнат. Гешев коментира след избора в дух, че ще се постарае да докаже, че не е човек, който да се възползва от властта. Изборът предизвика нови протести – - защото президентът Румен Радев беше на ход, с правото си да наложи временно вето, а упорито странеше от темата, но не пропусна все пак да вземе страна и , че \"с Христо Иванов написахме закона\", според който сега се изпълнява процедурата за избор. Поредната плитка заблуда – по идея на Иванов и Реформаторския блок, но по модел, преформатиран и официално предложен от АБВ на Георги Първанов, което лесно може да се види с поглед върху хронологията на \"историческия компромис за съдебната реформа\" само 3 години назад.\r\nВ крайна сметка избора на Гешев - защото не е имало друг кандидат, защото открито МВР, ДАНС и ГДБОП са лобирали за Гешев, а по Закона за съдебната власт това не е допустимо и защото начинът на провеждане на избора създава съмнения в обществото.\r\nСветкавично ВСС пак се зае с въпроса – бързо от самото начало, т.е. пак с издигане на кандидати, както Радев намекна, че трябва да бъде, защото един кандидат значи липса на състезание и на различни идеи като белег на демократичност. При прегласуването на първия път – пак 20:4 гласа, само че този път имаше и отделен скандал – със съдия Атанаска Дишева. Тя заяви пред Пленума на ВСС, че Иван Гешев си е позволил да я заплашва, правейки аналогия с кариерата на съдия Методи Лалов, който от председател на Софийския районен съд стана общински съветник на \"Демократична България\" в София. в стил, че дори да беше казал \"добър ден\" на Дишева, тя пак щяла да го чете като заплаха, а , че думите на новия главен прокурор по неин адрес са заплаха. Боян Магдалинчев не видя нищо страшно в казаното от Гешев, а това, че дисциплинарно производство срещу новия главен прокурор заради случилото се си остана само за пред медиите.\r\nНовият скандал не се оказа достатъчен за Румен Радев да търси Конституционния съд – с идеята дали процедурата по избора изобщо е съвместима с Конституцията и дали е проведена законно. Вместо това - а защо това можеше да не става толкова процедурно и президентът реално да натисне за промяна на системата на държавното обвинение, можете да си припомните с . Радев, обаче, избра друг път – да говори за мястото на прокуратурата, след като тя беше оглавена за следващите 7 години от човек, за чийто избор от процедурна гледна точка самият президент първоначално възрази! Колко струва това всеки може да потърси отговор сам за себе си. Показателен е по темата \"Гешев\" – една много тъжна картина.  Европейският поглед Изборът на Гешев стана тема и в Европейския парламент – заради \"Апартаментгейт\" и заради \"Недосегаемите\". Какво каза там новият главен прокурор на България и как се държа – припомнете си с ! Показателно е обаче как премиерът разпалено взе отношение и как в прав текст си каза, че ако не бил той, Лозан Панов нямало да е на позицията, на която е. Точно заради това Панов поиска Борисов и Сотир Цацаров, който правеше намеци именно към председателя на ВКС как точно е избран по време на двата Пленума на ВСС за избора на Гешев, за търговия с влияние и кадруване – глас в пустиня.\r\nНо това, че Европа не си прави илюзии за правосъдието ни, стана показателно точно в края на годината. Тогава правителството реши да вади да се създаде пост на \"независим прокурор\", чиято единствена задача е да следи дали главният прокурор не е извършил умишлено престъпление от общ характер. Предложението е промяната да стане през НПК, но , че това е невъзможно и следва да се промени Конституцията - там, където се казва, че главният прокурор упражнява \"методическо ръководство\" на цялата прокуратура т.е. без негово знание и указание никой в България де факто не може да бъде разследван. Отделни са и въпросите всички актове на прокуратурата да подлежат на съдебен контрол – сега не е така, отказ от досъдебно производство се обжалва само пред по-висша инстанция на държавното обвинение, както и този, че във ВСС половината членове са излъчени от партиите в парламента, което значи пряк инструмент за оперативен контрол на съдебната ни система от законодателната власт. Или казано по-просто – зависимост, защото всички важни решения на ВСС изискват квалифицирано мнозинство, т.е. повече от половината членове да са съгласни. А един от вицепремиерите в кабинета \"Борисов\" и сочен за новата най-силна фигура там след самия Борисов – , призна, че правителственото предложение е пълно с дупки и има много неясноти. Новият главен прокурор обаче не реагира позитивно на стартираната от президента дискусия - с аргумента, че не му е ясно какво конкретно тръгва да се дискутира като промяна на Конституцията, и с явната констатация, че .\r\nВсичко това стана на фона на избора на досегашния главен прокурор Сотир Цацаров за . Това стана, след като сочещата се за единствена голяма алтернатива на управлението на ГЕРБ при гласуването и 27 червени депутати подкрепиха Цацаров. Отделно, соцлидерът ясно показа, че няма думата по такива въпроси като състоянието на правосъдието ни и неговата независимост, която трябва да е гаранция за справедливостта и налагането на законите върху всички българи по един и същ начин – най-важните въпроси на държавността ни! ", "date": "2019.12.26", "title": "България през 2019 г.: Изборът на главен прокурор"}
{"url": "https://www.actualno.com/asia/ankara-shte-izprati-vojski-v-libija-news_1418755.html", "text": "      Президентът заяви, че Турция ще представи законопроект за изпращане на войски в Либия веднага след възобновяване работата на парламента в отговор на покана на страната, съобщи в. „Сабах“.      Ердоган заяви, че военният мандат за изпращане на войски в Либия ще бъде в дневния ред на парламента при възобновяване на работата му на 8-9 януари, предаде БГНЕС.   Той разкритикува държавите, които подкрепят базирания в Източна Либия военачалник Халифа Хафтар, а не Файез ал Сарадж.\r\n\"Те подкрепят войнолюбец, но ние подкрепяме законното правителство и приемаме тяхната покана да изпратим войски. Това е, което ни прави различни\", каза Ердоган.  Президентът повтори решимостта на Турция да предостави необходимото съдействие на администрацията в Триполи, за която той заяви, че се бори срещу „превратаджийския командир Хафтар, подкрепян от различни европейски, арабски страни“.\r\nПодкрепяният от Обединените арабски емирства (ОАЕ) и Египет Хафтар води война срещу законното правителство на националното споразумение (ПНС), подкрепено от ООН.   Ердоган също призова Европа да предприеме действия заради хуманитарната криза в сирийската провинция Идлиб.    \"Европейските държави трябва да поемат отговорността за осигуряване на стабилност в Идлиб и да предотвратят поредната вълна от масови миграции\", каза Ердоган. ", "date": "2019.12.26", "title": "Анкара ще изпрати войски в Либия"}
{"url": "https://www.actualno.com/balkani/zoran-zaev-ne-iska-otlagane-na-izborite-news_1418767.html", "text": "      Премиерът на РС Македония Зоран Заев заяви днес, че не иска изборите да бъдат отложени, но е възможно да се обсъди въпросът и да не подаде оставка, ако опозицията блокира процесите на законотворчество в парламента, за които той каза, че са жизненоважни за гражданите.      „Изборите бяха договорени и те трябва да се проведат на 12 април. Аз съм първият, който иска да спазва всички процедури, но ако се позволи  опозицията да в парламента начини, а има това право по силата на правилника, да блокира законите за по-високи заплати и пенсии, за реализирането на държавни проекти, които са жизненоважни за гражданите, това са доста сериозни причини дори да се говори за отлагане на изборите“, каза Заев, отговаряйки на въпроси на журналисти. Според Заев фактът, че СДСМ се подготвя и иска да има избори, се потвърждава и от факта, че партията е насрочила заседание на Централния съвет в петък, на което трябва да се вземе решение за новия технически премиер и допълнителни заместник-министри на вътрешните работи.   Но премиерът добави, че няма да позволим интересът на държавата да бъде поставен под въпрос, защото някой има скрит дневен ред, който „може да бъде дори легитимен, само ако не е в ущърб на държавата и гражданите“, предаде БГНЕС.\r\nЗаев подчерта, че много от тези закони, които според него са били в застой заради опозицията, трябва да бъдат приети през декември, тъй като те са обвързани с бюджета, за да може изпълнението им да започне през януари.  В контекста на техническото правителство, което трябва да се формира 100 дни преди изборите на 12 април, според Заев настоящият министър на вътрешните работи Оливер Спасовски е едно от подходящите решения за технически премиер.\r\nОтносно дали Спасовски е негово предложение, Заев каза, че ще го каже на органа за вземане на решения, след което ще информира гражданите какво е било предложението му и какво е решението на партийния орган.    ", "date": "2019.12.26", "title": "Зоран Заев не иска отлагане на изборите "}
{"url": "https://www.actualno.com/society/obstanovkata-po-pytishtata-e-spokojna-news_1418788.html", "text": "      9 тежки пътнотранспортни произшествия са регистрирани в страната през последното денонощие, 1 е загинал, а 13 са ранени. Това каза ръководителят на Националния координационен център за безопасност по пътищата главен инспектор Владислав Павликянов, предаде БГНЕС.      Павликянов увери, че в момента обстановката по пътищата е спокойна, но в края на първата серия от почивни дни имат осигурени достатъчно сили, които са в готовност да подпомагат трафика при необходимост.\r\n„Натоварено е движението по магистрала „Хемус“ в района на тунел „Витиня“ в посока София. Там имаме около 600 м задръстване от колона от автомобили. На място има екипи на Пътна полиция, които при нужда ще пренасочват трафика по стария път. Най-натоварено през последните дни беше по основните пътни артерии и магистралите посока изход София. В момента движението е нормално“, обяви Павликянов и предупреди водачите да внимават в участъка между селата Бостина и Соколовци през прохода „Рожен“ поради срутване на скална маса. Поради тази причина движението се извършва само в едната лента.   Ситуацията по граничните ни пунктове също е спокойна, увери ръководителят на Националния координационен център за безопасност по пътищата.  За да се гарантира сигурността от 14 до 20 часа е забранено движението по магистралите и основните пътища на тежкотоварни автомобили над 12 т.\r\nТой припомни и какви са санкциите за нарушителите.\r\n„Санкцията за движение в лента за принудително спиране на автомагистрала при първо нарушение е в размер на 1000 лв. и три месеца лишаване от правоуправление. Глобата за водач, който не се подчини на органите за контрол и регулиране на движението при временна организация се лишава от право да управлява моторно превозно средство за срок от 3 месеца и 1000 лв.“, заяви той.       Ръководителят съобщи още, че продължават да се извършват проверки от немаркирани автомобили.\r\nСтана ясно, че за периода от 21 до 25 декември са съставени 51 акта за алкохол до 1.2 промила и 45 акта на водачи с над 1.2 промила.\r\n„Глобата от 0.5 до 0.8 промила е 500 лв. и лишаване от правоуправление за 6 месеца, а от 0.8 до 1.2 промила санкцията е от 1000 лв. и 12 месеца лишаване от правоуправление. Вчера имаме катастрофа във Варна. Водачът е бил с 1.7 промила в кръвта като той е и с опасност за живота“, посочи Павликянов и призова водачите да тръгват подготвени на път, а автомобилите им да са подготвени за движение в зимни условия.\r\nНа въпрос на БГНЕС дали се очаква наплив в последния почивен ден, той каза, че най-вероятно празничните дни ще бъдат обединени и голямото завръщане ще започне след Нова година. ", "date": "2019.12.26", "title": "Обстановката по пътищата е спокойна  "}
{"url": "https://www.actualno.com/europe/chesten-germanec-vyrna-chanta-s-16-000-evro-news_1418785.html", "text": "      Мъж на 63 години от Германия се сдоби с една много весела Коледа, след като честен негов сънародник върна раницата, която бил забравил под дърво - пълна с подаръци и 16 000 евро (17 700 долара) в брой, съобщава АФП.      51-годишният откривател на ценната находка алармирал полицията, след като се натъкнал на чантата близо до центъра на западния град Крефелд малко преди полунощ на Бъдни вечер. Служителите успели бързо да идентифицират собственика и да го съберат отново с раницата му и нейното ценно съдържание.\r\nМъжът, който намерил чантата, отказал награда от собственика й , „защото било Коледа“, пише полицията в Крефелд във Фейсбук.   „Наистина има хора, които вършат добри дела по време на Коледа“, добавят те.  В Германия всеки, който върне намерен предмет, има право на такса-награда от собственика му в зависимост от стойността на вещта. В този случай намерилият раницата би бил с 490 евро по-богат, ако беше приел наградата.\r\nФейсбук публикацията на полицията, споделяща историята, привлече над 1000 харесвания и близо 180 коментара, въпреки че някои изразиха съмнение, че едва ли някой би се разхождал с толкова пари.\r\nГоворител на полицията в Крефелд каза пред АФП, че макар да е „необичайно“, собственикът на раницата е споделил, че „се чувства по-сигурен“, носейки парите в себе си.     ", "date": "2019.12.26", "title": "Честен германец върна чанта с 16 000 евро "}
{"url": "https://www.actualno.com/asia/zemetresenie-raztyrsi-kitaj-news_1418787.html", "text": "      Земетресение с магнитуд 4,9 разтърси китайската провинция Хубей, съобщава Китайският сеизмологичен център.      Трусът е регистриран в град Сяоган в 18:36 местно време. Епицентърът на земетресението е на дълбочина 10 километра.   Информация за щети и пострадали засега няма. ", "date": "2019.12.26", "title": "Земетресение разтърси Китай "}
{"url": "https://www.actualno.com/europe/ispanskata-bregova-ohrana-spasi-200-migranti-na-koleda-news_1418697.html", "text": "      Мигранти, засечени край бреговете на Гран Канария, са били спасени от кораб на испанската брегова охрана и откарани в пристанището на Аргинегин на остров Гран Канария на 23 декември 2019 г., съобщи АФП.      Испанската брегова охрана заяви, че е спасила около 200 на Коледа, измъквайки ги от нестабилните им лодки в Средиземно море, предаде БГНЕС.   В съобщението се казва, че мигрантите са спасени в поредица операции край бреговете на Испания и Мароко.\r\nПрез 2019 г. най-малко 1 246 мигранти са загинали, предприемайки рисковано пътуване през опасните води на Средиземно море, търсейки нов живот в Европа, сочат данни на Международната организация за миграция в САЩ.  Най-голям брой спасени хора са намерени около островите Зафарин край Мароко и на малкия остров Алборан, общо около 120, съобщи испанската брегова охрана.\r\nНяколко други лодки са открити край югоизточния бряг на Испания, както и край Гибралтар и близо до Канарските острови в Атлантическия океан.    ", "date": "2019.12.26", "title": "Испанската брегова охрана спаси 200 мигранти на Коледа "}
{"url": "https://www.actualno.com/interest/s-kakvo-e-polezno-periodichnoto-gladuvane-news_1418738.html", "text": "      Американски учени публикуваха в The New England Journal of Medicine преглед на проучванията за ефектите на периодичното гладуване върху човешкото здраве.      Същността на периодичното гладуване е частично да се ограничи времето на хранене. Това може да бъде ежедневно хранене, но само за ограничен период от време - например от 8 до 14 часа или разпределението на два дни на гладно.   Прегледът беше подготвен от Марк Матсън, невролог от университета Джон Хопкинс и Рафаел де Кабо от Националния институт за стареене на САЩ като част от програмата за вътрешни изследвания на Националния институт по здравеопазване.\r\nМарк Матсън изучава периодично гладуване от 25 години и спазва тази диета от 20 години, което според него подобрява когнитивната функция и предпазва от неврологични заболявания, повишава чувствителността към инсулин, предотвратява развитието на диабет тип 2, понижава кръвното налягане и риска от сърдечно-съдови заболявания, подобрява имунната система и удължава живота като цяло.  Много проучвания при животни и хора са показали, че редуването между периоди на приемане на храна и гладуване поддържа клетъчното здраве. Учените смятат, че подобна диета е естествена, тъй като нашите предци периодично са имали недостиг на храна, а вътрешните процеси в организма, наречени метаболитна смяна, са настроени на този конкретен режим.\r\nПо време на периоди на дефицит на калории без захар клетките започват да изразходват вътрешни мазнини - преработват ги в енергия в резултат на по-бавен метаболитен процес. Нормалното функциониране на „метаболитния превключвател“ подобрява регулирането на кръвната захар, повишава устойчивостта на стрес и потиска възпалението.   Четири изследвания върху животни и хора са установили също, че периодичното гладуване понижава кръвното налягане, кръвните липиди и честота на свивания на сърцето в покой. Има все повече доказателства, че намалява риска от затлъстяване и диабет дори повече от нискокалорийна диета, съобщи БГНЕС.    Редица изследвания установяват, че периодичното гладуване е от полза за здравето на мозъка. Хората, които спазват тази форма на диета в продължение на две години, показват признаци на подобрена памет и когнитивни способности. Адаптивният отговор на клетките към прекъсванията в храненето увеличава способността им да се справят със стреса и да се противопоставят на болестите.\r\nИзследванията върху животни в лабораторията на Матсън показват, че периодичното гладуване води до следните положителни промени в организма: 1) подобрена регулация на глюкозата; 2) загуба на коремни мазнини при поддържане на мускулна маса; 3) понижаване на кръвното налягане и честота на свивания на сърцето; 4) подобряване на паметта и двигателните функции; 5) защита на мозъчните неврони от дисфункция и дегенерация в животински модели на болестта на Алцхаймер, болестта на Паркинсон, инсулт и болестта на Хънтингтън.\r\n\"В близко бъдеще трябва да помислите за добавяне на информация за периодично гладуване към учебната програма на медицинските училища, заедно със стандартни съвети за здравословно хранене и физически упражнения\", казва ученият в съобщение за пресата.    ", "date": "2019.12.26", "title": "С какво е полезно периодичното гладуване "}
{"url": "https://www.actualno.com/society/bylgarija-na-39-to-mjasto-spored-indeksa-za-choveshki-svobodi-news_1418784.html", "text": "      България е класирана на 39-то място в Индекса на Института за  човешки свободи на Института Като, САЩ, за 2019 г. с оценка  7,79  по 10-степенна скала.      Страната ни е подобрила класацията си с едно място в сравнение с предишното такова изследване.   На Балканите най-свободни според Института Като трябва да са румънците, чийто индекс 8,11 ги поставя на 30-място. Със „сребро“ е Албания - 7,84 (38-ма). РС Македония е със 7,34 (56-о място), след нея са Гърция -7,33 (57-ма) и Сърбия -7,30 (58-ма).\r\nТурция е на 122  място с 6,21.  На дъното на Източна Европа е Украйна с 6,26 (на 118 място).\r\nИндексните оценки се основават на 76 показателя, свързани с личните и икономическите свободи в много области, включително върховенството на закона, сигурността, след това свободата на движение, религията, сдружението и гражданската организация, изразяването и информацията, както и зачитане на собствеността, достъп до финанси, търговски свободи и регулиране на трудовите и бизнес отношенията.   Списъкът класира общо 162 държави по света с оценка от нула до 10 индексни точки.    В началото на списъка са Нова Зеландия с 8,88 точки, изпреварвайки Швейцария (8,82), Хонконг (8,81), Канада (8,65), Австралия (8,62), Дания и Люксембург (по 8,56), Финландия и Германия (по 8,53) и Ирландия (8,52).\r\nНа самото дъно от 151 до 162 място са Ангола (5,40), ДР Конго (5,36), Етиопия (5,25), Иран (5,10), Алжир (4,99), Либия (4 , 64), Египет (4,50), Ирак (4,34), Судан (4,32), Йемен (4,30), Венецуела (3,80) и Сирия (3,79).\r\nПо региони най-високите показатели за човешка свобода са в Северна Америка, Западна Европа и Източна Азия, а най-ниски в Близкия Изток, Северна Африка, Африка на юг от Сахара и Южна Азия.   Страните в горната ¼ на класацията на свободата се радват на значително по-висок доход на глава от населението (30 006 долара) от тези в останалата част от класацията; доходът на глава от населението в най-малко свободната една четвърт е 2 615 долара. ", "date": "2019.12.26", "title": "България на 39-то място според индекса за човешки свободи"}
{"url": "https://www.actualno.com/europe/koledna-elha-se-pojavi-v-pripjat-za-pyrvi-pyt-sled-kastrofata-v-chernobil-video-news_1418782.html", "text": "       За първи път след катастрофата в атомната електроцентрала в се появи коледна елха в изоставения град Припят, съобщава уебсайта на украинския телевизионен канал ЗИК.      \"Новогодишната красавица бе поставена в близост до една от централните сгради на Припят, двореца на културата „Енергетик“. Бивши жители на града пристигнаха, за да открият поставянето на дървото и го украсиха с новогодишни играчки и свои снимки от детството\", се казва в съобщението, предаде БГНЕС.   Катастрофата в атомната електроцентрала в Чернобил стана на 26 април 1986 г., когато избухна четвъртият енергоблок. Общата площ на радиационно замърсяване в Беларус възлиза на около 46 500 квадратни километра (23% от общата площ). В Украйна бяха замърсени 50 000 квадратни километра в 12 региона. Освен това 19 руски региона с площ от почти 60 000 квадратни километра и население от 2,6 милиона души бяха засегнати от радиоактивно замърсяване.    ", "date": "2019.12.26", "title": "Коледна елха се появи в Припят за първи път след кастрофата в Чернобил  (ВИДЕО)"}
{"url": "https://www.actualno.com/asia/rusija-i-sirija-zapochnaha-sondaji-za-gaz-i-neft-v-sredizemnomorieto-news_1418744.html", "text": "      Режимът на Башар Асад заяви, че е започнал с Русия съвместни дейности по проучване за наличие на въглеводороди в Средиземноморието.      \"За първи път говоря за това: започна работата по проучване за нефт и газ в Средиземно море с руски компании\", каза съветничката на Асад Бутайна Шаабан.   Шаабан добави, че режимът започнал подготовка за този процес преди няколко години.\r\nТя не посочи руските компании, участващи в проучвателните работи.  Съобщението идва на фона на засиленото напрежение в Източното Средиземноморие заради морската сделка на Турция с Либия. Сделката дава възможност на Турция да гарантира правата си в Средиземноморието, като същевременно предотвратява да бъде поставена пред свършен факт от други държави в региона, предаде БГНЕС.\r\nСпоразумението утвърждава правата на Турция в Източното Средиземноморие пред едностранните опити за сондиране от страна на администрацията на кипърските гърци, като изяснява, че Севернокипърската турска република (СКТР) също има права на ресурси в района, подчертава в. „Сабах“.   Гърция, не приветства сделката и дори я счита за нарушение на собствените си права, въпреки че международното право приема друго, твърди турската преса.     ", "date": "2019.12.26", "title": "Русия и Сирия започнаха сондажи за газ и нефт в Средиземноморието "}
{"url": "https://www.actualno.com/curious/dneven-horoskop-za-27-dekemvri-news_1418811.html", "text": "       Овен         Телец Днес са възможни интересни срещи и полезни запознанства. Бъдете готови да възприемете нова за вас информация в големи количества.   Близнаци Днешният ден е подходящ за подаряване на подаръци. Те ще бъдат приети с възторг, което е било и идеята. Рак     Днес вие, вашите планове и настроение ще бъдат крехки. Избягвайте тежки теми, предмети и софри. Лъв    Днес ще бъдете в най-добрата си форма. Всичко ще ви се получава и всички ще бъдат мили с вас. Лесно ще получавате, каквото желаете (разбира се в разумни граници). Дева Днес е добре да обърнете повече внимание на чувствата на близките си хора. Някои от тях приемат нещата по-навътре и е добре да се отнесете с разбиране към тази тяхна особеност.   Везни      Скорпион Не се колебайте да споделите опита си с близък човек. Съвсем скоро и вие ще сте в подобна ситуация и ще имате нужда от същия вид помощ. Стрелец През този ден не пропускайте благодарността. Нека тя се изрази и в действия, не само в думи. Няма да е толкова трудно. Козирог    Това е ден, в който да избягате от традициите. Опитайте се да заразите околните със своето настроение. Те ще са ви благодарни. Водолей Това е ден, в който да излезете от черупката си. В противен случай рискувате да пропуснете много интересни събития. Риби Днес е важно да не пропилявате деня си. Бъдете отворени към всякакви предложения, които ще ви донесат разнообразие. ", "date": "2019.12.26", "title": "Дневен хороскоп за 27 декември "}
{"url": "https://www.actualno.com/pernik/promjana-vyv-vodnija-rejim-na-pernik-news_1418795.html", "text": "      С два часа днес се измества , предаде кореспондентът на БГНЕС.      Поради замътване на водата на входа на пречиствателната станция за питейни води в резултат на падналите дъждове и ниското ниво на яз. „Студена\", е необходимо повече време за пречистване и филтриране на питейната вода, съобщиха от ВиК.   Ще бъде спазено времетраенето за водоснабдяване по определения график, уверява ръководството на водоснабдителното дружество. Това означава, че водата вместо в 14 ч. в големите квартали, ще бъде пусната след 16 ч.\r\nВчера навръх Коледа на много граждани водата в град Батановци не бе пусната, в някои квартали на Перник редовно закъснява пускането й, тоест режимът много не се спазва. Жители на града алармираха, че водата мирише много лошо, хората се опасяват, че може да плъзнат болести. Другата седмица се очакват резултатите от пробите на водата в кв. Проучване, където има съмнения за ешерихия коли, а четирима души са в болница.  Към момента водният обем на яз. „Студена\" е 3 938 000 куб.м, при капацитет 25 519 100 куб.м. ", "date": "2019.12.26", "title": "Промяна във водния режим на Перник"}
{"url": "https://www.actualno.com/curious/5-te-zodii-s-nova-lubov-prez-2020-news_1418301.html", "text": "                  Телец - Най-щастливият представител на Зодиака, ще се къпе в любовта и страстта през цялата година. Телецът ще срещне някой специален, който може да преобърне света от чувства за него. През 2020 г. Телецът ще спре да мисли за работа и финансова стабилност. Основните компоненти тук ще са за щастлив живот. Телецът ще се втурне в море от любов с главата напред. Ще е безумно щастлив. И изненадващо, че любовта ще превземе не само младите и несериозни Калфи, но и опитния Телец, чиито рамене носят десетилетия семеен живот. Близнаци - Тази година те ще опознаят толкова много хора, че имената на някои, дори няма да се запомнят. Именно сред „безименните“ нови познати ще посрещнат и сбъднат съдбата си. Страстният романс, който започва изведнъж, ще прерасне в дълги и щастливи години на любов. Както прогнозират звездите, отношенията могат да започнат през лятото, когато Близнаците се радват на разходка, а той ще е привлекателен човек и много интересен събеседник. Така този знак на Зодиака ще получи не само любящ партньор, но и добре начетен човек, с когото ще споделя, разговаря, мечтае.   Дева – Тази зодия отдавна мечтае да намери сродна душа и през 2020 г. мечтата му ще се сбъдне. Девите дори няма да повярват веднага, че най-накрая молбите им ще бъдат чути от господарката на годината. И така, при вида на един хубав и интересен човек, те могат да се объркат. И едва тогава, когато събитията придобият скорост, самите те ще разберат, че вече споделят общо жизнено пространство с човека на своите мечти. Така ще започнат да се радват и треперят от щастие. Само един съвет от астролозите: \"Дева, не трябва да задушава партньора си с любов!\" Скорпион - Летните месеци ще дадат на този представител на зодиака интересни познанства и романтични дати. Всичко това ще е в такива дози, че Скорпионите ще трябва само да изберат най-добрия кандидат, на когото да дарят сърце. Звездите препоръчват да се съсредоточите, върху собствените си чувства. Важно е да изградите силни и дълги връзки с някой, когото истински обичате. И там, още преди създаването на семейството, има хвърлен камък. Така най-вероятно събитието ще се случи в края на годината – брак.    Козирог - Ако този знак се разкрие малко на хората и се отърве от вътрешните бариери, другите ще могат да видят истинското му лице. Има вероятност някой да успее да различи в него партньора на мечтите си. Любовта и страстта ще го превземат и отнесат в небето, откъдето няма да иска да слезе. Някои представители на Зодиака ще решат да направят голямата стъпка - ще затвърдят връзката си към брак.    Тези 5 ще са лудо щастливи в любовта през 2020 г., но не бива да се изключва и фактът, че другите им половинки могат да бъдат представители на други зодиакални съзвездия. Това значи, че ще има много повече късметлии, които ще посрещнат съдбата си! ", "date": "2019.12.26", "title": "5-те зодии с нова любов през 2020"}
{"url": "https://www.actualno.com/europe/germanija-ne-uspja-da-preoborudva-vsichki-stari-dizelovi-avtomobili-news_1418731.html", "text": "      До декември 2019 г. на 96% от 5,3 милиона такива машини са инсталирали нов софтуер за намаляване на вредните емисии. Работата е трябвало да приключи през 2018 година.      Преоборудването на произведени преди дизелови автомобили с нов софтуер в Германия все още не е напълно завършено, въпреки че до началото на декември 96 процента от 5,3 милиона такива коли вече са получили нов софтуер. Това съобщи Федералното министерство на транспорта в отговор на искане на агенцията ДПА, предаде БГНЕС.   През 2017 г. на среща на представители на германската автомобилна индустрия и членове на правителството беше решено да намалят емисиите на вредни вещества чрез актуализация на софтуера на дизеловите автомобили. Преобразуването е трябвало да приключи до края на 2018 г. До август 2019 г. стана възможно инсталирането на нов софтуер на 4,5 милиона автомобила. Всички разходи се поемат от производителите.\r\nВ същото време 2,5 милиона автомобила са били произведени от Volkswagen и преди да се инсталира нов софтуер, е необходимо да се премахне нелегалният софтуер, който позволи да се манипулират данни за емисиите на вредни вещества. През лятото на 2018 г. стана известно, че новият софтуер ще бъде допълнително инсталиран на още милион автомобили, така че общият брой на преоборудваните дизелови автомобили ще достигне 6,3 милиона.  Междувременно от 31 май 2018 г. в Германия влязоха в сила първите забрани за автомобили с дизелови двигатели - на такива автомобили е забранено да влизат в определени градове или в определени участъци от магистрали. През февруари Федералният административен съд в Лайпциг разреши на градовете и общините да налагат подходящи забрани с цел намаляване на азотни оксиди във въздуха.\r\n„Дизелгейт“ започна през 2015 г., когато американските власти разбраха, че Volkswagen умишлено е занижавал данните за съдържанието на вредни вещества в отработените газове на дизеловите двигатели.    ", "date": "2019.12.26", "title": "Германия не успя да преоборудва всички стари дизелови автомобили "}
{"url": "https://www.actualno.com/society/novinite-naj-vajnoto-za-denja-26-dekemvri-news_1418796.html", "text": "             БЪЛГАРИЯ ПРЕЗ 2019 г.: ИЗБОРЪТ НА ГЛАВЕН ПРОКУРОР\r\nОткакто България е в Европейския съюз, страната ни е под европейски мониторинг. Причините са две – неспособността ни ефективно да се борим с корупцията по високите етажи на властта, а и по по-ниските, както и липсата на равенство пред закона. С една дума това можем да обобщим като беззаконие.   Празничният ден се нарича Събор на Пресвета Богородица и е в прослава на Дева Мария. Почита се и благородния Св. Йосиф Обручник, на чиито грижи били поверени Дева Мария и Богомладенеца Христос. Това е повод денят да се приема за Ден на бащата Извън големи скандали като \"Апартаментгейт\" и избора на нов главен прокурор, тази година имаше и по-малки като мащаб скандали, но също особено шумни - и показателни какво се случва в държавата при сегашното управление.     Президентът Реджеп Тайип Ердоган заяви, че Турция ще представи законопроект за изпращане на войски в Либия веднага след възобновяване работата на парламента в отговор на покана на страната, съобщи в. „Сабах“. Болните са от един и същи блок от квартал \"Проучване\", където е открита заразата във водата. Водоподаването към два блока в квартала е спряно. Осигурени са водоноски и минерална вода за живущите. Започнала е подмяна на проблемния участък от водопроводната мрежа, обясниха от ВиК.    Сирийските власти се готвят да заведат дело срещу Съединените щати за разграбване на петролните ресурси на страната, заяви съветникът на сирийския президент Бусейн Шаабан. През 2019 г. най-малко 1 246 мигранти са загинали, предприемайки рисковано пътуване през опасните води на Средиземно море, търсейки нов живот в Европа, сочат данни на Международната организация за миграция в САЩ.\r\nВижте и годишните хороскопи за и  ", "date": "2019.12.26", "title": "Новините: Най-важното за деня, 26 декември "}
{"url": "https://www.actualno.com/europe/ministerska-ostavka-v-italija-news_1418693.html", "text": "      Министърът на образованието на Италия Фиорамонти подаде оставка заради липса на исканите от него средства за министерството, което ръководи, предаде БГНЕС.      Италианският министър на образованието Лоренцо Фиорамонти каза пред международни медии вчера, че е подал оставка, след като не е успял да получи от правителството няколко милиарда евро, за които е настоявал, че са необходими за подобряване на образованието в училищата и университетите в Италия.   Оставката е удар по единството на правителството, чиито партии са в противоречие по въпроси, вариращи от позицията за реформите в еврозоната до правата на мигрантите.\r\nНапускането на Фиорамонти подчертава проблемите в партията на му - движение „Пет Звезди”, което се опитва да се реорганизира на фона на широкото вътрешно недоволство от лидера си Луиджи Ди Майо. Фиорамонти заяви пред световните информационни агенции, цитирани от в. „Дейли Сабах”, че е връчил своята \"неотменима оставка\" на премиера Джузепе Конте в писмо малко преди Коледа.   ", "date": "2019.12.26", "title": "Министерска оставка в Италия "}
{"url": "https://www.actualno.com/curious/godishen-horoskop-za-vezni-za-2020-g-news_1418652.html", "text": "      Очаква ви една истински добра година. Ще постигнете повече, отколкото можете да си представите, но нищо от това, което получите няма да ви се даде лесно. Затова пък резултатите ще са трайни. е важният старт за всички представители на знака. Успехът ви ще зависи от това доколко сте способни да проявите адаптивност. Бъдете готови във всеки един момент да се настроите за различни по вида си дейности.       е добре да наблегнете на заздравяването на отношенията с важни за вас хора. Това са месеците, в които е много важно да си осигурите стабилна основа, върху която да градите в следващите месеци.    ще бъде изпълнен с оптимизъм. Това е месецът, в който трябва да помислите за себе си и да си давате редовна почивка и мигове, изпълнени с приятни занимания само за вас. Тогава не приемайте никакви обвинения по свой адрес.\r\nПрез е добре някои от идеите ви да видят бял свят. Това е добро време за презентации.   може да бъде разпределена на кратки периоди през цялото време. Ще има моменти, в които няма да може да пренебрегнете служебните си задължения, независимо от почивния сезон. Осигурете си достатъчно слънце, море, планина - разнообразието ще ви зареди с нови сили и ще повиши тонуса ви. \r\nПрез ще трябва да преминете своеобразен изпит. От състоянието на нервите ви ще зависи крайният изход от ситуацията. Хубаво е да отхвърлите всякакви съмнения в себе си. Може да си позволите малки грешки и пропуски и да реагирате на тях с чувство за хумор. ще ви издигнат на нивото, което напълно сте заслужили. Тогава само ще трябва да се наслаждавате на постигнатото. може да ви се стори малко скучен. Това е време, което да запълните с нови занимания и интереси. Важното е да се развиваме, а не да оставаме същите.       През 2020 година ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола. Периодите на ретроградност на Меркурий са следните:\r\n- от 17 февруари до 10 март;\r\n- от 18 юни до 12 юли;\r\n- от 14 октомври до 3 ноември ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер. Възможно е връщането на стара любов или окончателна раздяла с настоящата.      ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми. ", "date": "2019.12.26", "title": "Годишен хороскоп за Везни за 2020 г. "}
{"url": "https://www.actualno.com/chronicles/oficialno-e-otkrita-bylgarskata-televizija-news_1418648.html", "text": "      Българската национална телевизия (БНТ) е обществената телевизия в България. Открита е официално на 26 декември 1959 г. в резултат от осемгодишна разработка и изпитания на екип от учени от Машинно-електротехническия институт в София.      БНТ осъществява своята дейност по силата на Закон за радиото и телевизията, обнародван в бр. 138 от 1998 г. на „Държавен вестник“. БНТ е юридическо лице със седалище град София. Тя е национален обществен телевизионен и далекосъобщителен оператор. Тя излъчва една 24-часова програма с национален обхват – „БНТ 1“, програма с културна насоченост – „БНТ 2“, програма със спортно-развлекателна насоченост – „БНТ 3“, програма за българите в чужбина – „БНТ 4“.   БНТ е член на „Интервизия“ и партньор на „Евровизия“ (до 2019 г.), както и е член на Европейски съюз за радио и телевизия, EGTA, IMZ, CIRCOM Regional, FIAT и BBLF. ", "date": "2019.12.26", "title": "Официално е открита Българската телевизия"}
{"url": "https://www.actualno.com/actualno/da-podarim-kniga-za-vseki-politik-na-koleda-news_1418686.html", "text": "      Хубавата инициатива \"Подари книга за Коледа\" не трябва да оставя най-нуждаещите се от нея без нещо за четене. Нашата работа винаги е била да проявяваме загриженост към хората във властта и ще проявим още веднъж, давайки няколко идеи.      1.  Ивaн Гeшeв - Тъй като преди време главният прокурор заяви, че идеята за разделението на властите е , нека се потопим в прозренията на най-големия десен екстремист, терорист и член на \"Демократична България\" - Монтескьо. Онези общи положения, които са в основата на всяка съвременна демокрация, биха могли да се сторят твърде отвлечени на, както се казва на тъп вестникарски език \"прокурор номер едно\", но ние сме длъжни да предложим най-добрия подарък. Ще кажете, че той не е политик, но понеже тъкмо той не обича разделението на властите, затова и попада в списъка с предложения. \r\n2. Пламен Георгиев -   Пламен Георгиев бе изпратен на почетната служба като консул във Валенсия, след като се оказа основно действащо лице в скандала \"Апаратментгейт\". Но понеже добре помним неговата истинска борба с корупцията и заместването на ветрени мелници с , построена на огромната му и недекларирана тераса, ни се ще този идеализъм да има и подходящ литературен еквивалент. Заради това - класиката на класиките и то идваща от страната, в която той бе мъчително в каторжнически условия.\r\n3. Валери Симеонов - Симеонов след като бе прогонен от майките на деца с увреждания миналата година, предимно, за да покаже, че пак мисли същото, което е мислил навремето - че нещо работата срещу него е нагласена, тормозят го политически. Е, впечатлени от уменията му да преживява катарзиси и да преобръща собствената си и преживяла оставката, но и възкресението след нея, персона, считаме, че \"Метаморфозата\" на Кафка е най-подходящата възможност.    4. Борисов - Стига с тоя Винету, побъркахте от подигравки човека. Тъкмо наскоро бе открит паметник на Симеон Радев, а всички знаем, че след време ще изгрее и паметник настоящия, бившия и бъдещ премиер. След толкова магистрали, детски градини и хиляди прерязани ленти той би могъл да се включи в пантеона на строителите на башсъвременна България, тоест, на онова, което ще остане, когато туризмът развие все по-добре гидовете за постапокалиптични дестинации.  \r\n5. Цветан Цветанов - Блудният син на ГЕРБ, който обикаляше провинции след провинции, за да строи партийни комитети вече може да попътува истински. Без да му се налага да облича носии, говори мило на баби, строява пехота от герб-мъже, герб-жени, герб-деца и други подобни отрасли на политическата промишленост. \r\n6. Асоциацията на индустриалния маргинал -    Страшната драма с неплатения първи ден болничен, който пречи на големия бизнес да генерира страшно-големи-базирани-на-ниско заплащане-приходи, а ако плаща въпросния болничен, би генерирал само с-една-йота-по-малко-страшно-големи-базирани-на-ниско заплащане-приходи, се нуждае от литературно проясняване. \"Гроздовете на гнева\" на Стайнбек е чудесна книга, която да обясни онези хубави динамики, движещи работническите маси и които рано или късно ще се проявят както си трябва. А вече се опитахме и да предположим как биха изглеждали българските народни приказки, разказани от асоциацията. \r\n7. Дaнaил Кирилoв - Автобиографията на Едуард Сноудън излезе тази година, а тъй като знаем, че министърът се интересува от различни , време е да се запознае и с най-черния. \r\n8. Волен Сидеров - Не че въобще споделяме наивната представа как Волен, видиш ли, \"има нужда от хапчета\" - той, както каза преди време един страхотен политически анализатор, \"не е зъл - ролята му е зла\". Но все пак понеже симулира налудничаво поведение, може да почерпи вдъхновение от най-хубавата книга по този въпрос.\r\n9. Хората в СДС - Онзи весел знак с двете изпънати пръстчета, който вълнуваше площади и булеварди през 90-те подпъхна същите пръстчета в последен опит да се монетизира и без това нищожния електорат, който е останал там предимно от носталгия. ГЕРБ ще доусвои малкото, останало за усвояване от тях. Останалото е история; повторила се като фарс.\r\n10. За целия парламент - Без пояснения. Автор:    ", "date": "2019.12.26", "title": "Да подарим книга за всеки политик на Коледа"}
{"url": "https://www.actualno.com/society/bylgarija-prez-2019-g-puknatinite-v-upravlenieto-na-gerb-news_1416919.html", "text": "      Извън големи скандали като \"Апартаментгейт\" и , тази година имаше и по-малки като мащаб скандали, но също особено шумни - и показателни какво се случва в държавата при сегашното управление. Ето и кои бяха те:       Електронните винетки 1 януари 2019 г. – правителството на България въвежда за пръв път . Критикувани или не, някои ги определиха като стъпка в модернизирането и подобряването на инфраструктурата и организацията на движението в страната. Други видяха в тях нещо повече – първият сериозен тест за това дали страната е готова да премине към електронен вариант на управление на услуги и администрация. Уви, тестът се оказа неуспешен.\r\nСамо три дни след въвеждането на системата за закупуване на електронни винетки на всички стана ясно, че и голяма част от шофьорите не могат и да искат да си платят, за да се движат легално по републиканската пътна мрежа. Въпреки 180-те милиона лева, вложени в изграждането на системата, заваляха оплаквания, че на много бензиностанции или няма терминали, или не работят. Освен това бяха допуснати десетки грешки при покупката на новите стикери. От Агенция \"Пътна инфраструктура\" (АПИ) коментираха, че можело да има локални казуси, но нямало как  да се говори за срив в цялата система. Ситуацията просто изисквала време, за да се доизпипат \"някои технически проблеми\" или по-конректно според тогавашния шеф на АПИ Светослав Глосов – \"няма фалстарт на електронната система, а технически проблеми при въвеждането на нов и сложен продукт, които се отстраняват\". Правим анализ на проблемите и най-вероятно ще предявим претенции към изпълнителя, съгласно договора за неспазване на графиците\", обяви той. Глосов тогава подчерта, че не била платена и стотинка на изпълнителя на електронната система \"Капш\".  Проблемите обаче ставаха все повече... Сериозен такъв се оказа и т.нар. конвентиране на хартиени винетки в електронни чрез сайта . То \"тъй като системата засичала голям брой опити за фалшифициране\". Въпреки заканите на Глосов, че ще потърси отговорност, се оказа че конвентирането не било предмет . Консорциумът не бил отговорен и за уебсайта, свързан с конвертирането на винетки. Освен това стана ясно, че плащанията в брой за електронни винетки не попадат в обхвата надоговора между \"Капш\" и АПИ. Тоест – виновни няма!\r\nИ така – след като директорът на АПИ обикаляше студиата, за да обясни как системата функционира и всичко е наред, винетните стикери бяха отменени до 15 януари, а от агенцията имаха забрана да налагат глоби на шофьори без винетки.\r\nСлед , мобилното приложение, наличието на пунктове за самообслужване по бензиностанции и гранични пунктове, както и изобщо проверката дали автомобилът има винетка от страна на полицията, въпреки че по закон електронните винетки трябваше да са факт от 1 януари – това не се случи. оставката Светослав Глосов.      Ало, Банов съм! Скандалът, станал известен като \"Ало, Банов съм\", се развихри в края на януари. Какво всъщност се случи?\r\nНа депутатът от БСП Елена Йончева пусна разговори, на които се чува как се дават инструкции на служители на културното ведомство, които така да оформят документи, че строителят да не плати неустойки от над 700 000 лв. за забавянето на ремонта на столичното Ларго.\r\nФирмите, изпълняващи проекта, са \"Пътища и Мостове\" ЕООД, \"Пътстрой - Варна\", \"Реставрация\" ЕАД и \"Финанс груп 2013\" ЕООД - всички те са обединени в сдружение ДЗЗД \"Антична Сердика\" и водеща е първата фирма. На самата пресконференция, като доказателство Йончева пусна запис на телефонен разговор, в който Банов прави уговорката - да се подпишел анекс. Разговорът бил записан от \"служител на министерството на културата\", а самият разговор бил воден от кабинета на министъра на културата - през март, 2016 година.   На въпрос какво печели Боил Банов от схемата, Елена Йончева препрати към самия Банов. А относно записа, Йончева каза, че записът е направен като застраховка –  защото служителите, които подписвали, знаели, че подписват незаконни документи. Тя така и не можа да обясни и защо записът излиза 3 години по-късно, след като записалият го служител уж знаел, че участва в нещо незаконно и предположи, че било \"въпрос на страх\". А колегите на Йончева тогава коментираха, че не знаели дали няма вече сигнал в прокуратурата от \"записващия служител\", след като на преден план излезе въпрос дали сега, след тези разкрития, няма да стане така, че замесените служители \"да изчезнат\". , като нарече записът \"евтин компромат\". Няма опростени средства, заяви Банов в Министерски съвет. Ще съдя, когото мога, посочи още той. Към мен рекет, сплашване не минава. Никога не е минавал и никога няма да мине, независимо какво правя в тоя живот, категоричен бе още Банов. От БСП пък разпространиха транскрибирания .\r\nСагата придоби съвсем нови измерения след посочването на конкретно име, което може да –  Ангел Ангелов, бивш ръководител на дирекцията за европроекти в Министерството на културата. Според статия във вестник \"24 часа\" Ангелов работел в Министерството на културата като отговорен за европроекти от 2009 до 2016 година, но преди това е работел в Националната разузнавателна служба. Боил Банов обяви, че Ангелов разполагал с много записи и \"от 4 години го изнудвал да не наказвам фирми\".\r\nСтартира проверка по случая, която много скоро след дадения , тъй като вицепремиерът Томислав Дончев изпрати допълнителни документи до прокуратурата. В средата на април изненадващо или не – Специализираната прокуратура обяви, че отказва да образува по сигнали срещу министъра на културата поради липса на данни за извършено престъпление.  Емилиян Гебрев През февруари месец след публикации в два чужди разследващи сайта в пространството се заговори за .  На 28 април 2015 г. с тежко отравяне са настанени в болница бизнесменът и собственик на оръжейния завод \"Емко\" – Емилиян Гебрев, синът му Христо и производственият директор в завод \"Дунарит\" Валентин Тахчиев. През май 2015 г. състоянието на Гебрев се влошава и той отново попада в болница.\r\nЧак сега – три години по-късно стават ясни видимо и публично конкретни подробности за отравянето, а освен това се оказва, че - третият от заподозрените за отравянето на Сергей Скрипал и дъщеря му Юлия с \"Новичок\", е бил в България, точно когато Гебрев е бил натровен.\r\n\"Европейските служби и власти приемат много сериозно всякакви обвинения и предположения за намеса на руски служби в Европа. Великобритания има своя богат опит в разследването. Не можем да дадем повече детайли, но работим заедно, в близко партньорство, за да установим фактите по този случай. Всички въпроси, свързани с националната сигурност, са от първостепенна важност и ще работим по този случай, дори и след Brexit\", заяви през февруари британският посланик Ема Хопкинс.\r\nЗащо за случая се разбира няколко години по-късно и то от публикации в чужди медии? Обясненията на тогавашния главен прокурор Сотир Цацаров: \"В отработено кафе в кафемашината в дома на г-н Емилиян Гебрев има следи от хлорпирифос, който е силно токсичен и който се ползва за борба срещу неприятели по земеделските култури. Хлорперифос се е съдържал в руколата в ресторанта на хотела. Разследването е стигнало дори до земеделския производител, който е снабдявал тази салата, но тази версия е отхвърлена по простата причина, че ползваният препарат за третиране на тези култури е в минимални количества и в никакъв случай не може да причини това тежко здравословно състояние\". И понеже не открили извършителя, през 2016 г.  прекратили досъдебното производство. През октомври 2018 г. обаче, няколко месеца след случая \"Скрипал\", Емилиян Гебрев писал лично на главния прокурор, с молба да подновят разследването. Тогава Гебрев казал на разследващите, че лично си е платил независимо изследване във финландска лаборатория. А то, според Цацаров, показало същите резултати, като тези от България.\r\nГебрев обаче продължаваше да твърди, че според него е отровен с \"Новичок\". По думите му никога не е ял рукола, а по здравословни причини не пие кафе от години. Според него предположението за отравяне заради кафе машината е несериозно, защото тази машина би трябвало да отрови много хора. Гебрев припомни също, че всички пострадали са били на различни места и са отровени по различно време.\r\nЧуха се много мнения – повечето, че българските власти не са направили абсолютно нищо, свързано с разследването за отравянето на Емилиян Гебрев, дори че са прикривали умишлено ситуацията. Кой има ползва от отравянето? Бившият министър на отбраната Бойко Ноев заяви, че в основната сюжетна линия са \"интересите на някакви руски кръгове, свързани с физическото отравяне и една офшорна фирма \"Виафот\" (бел. ред. – ) или казано по-конкретно – интересите на Русия да закрие българската оръжейна индустрия.\r\nТази теза : \"Всичко започна, когато в публичното пространство излезе желанието ми за придобиване на дружество \"Дунарит\" в състава на разпадащата е КТБ\". По думите му анализите на бившия министър на отбраната Ноев са правилни и случилото се е свързано с атаките срещу \"Кинтекс\", \"Дунарит\" и \"Арсенал\".\r\nПо-късно през годината Гебрев беше набъркан в шпионския скандал с бившия издател на в. \"Дума\" и председател на движение \"Русофили\" . Заговори се, че Гебрев бил използван като оръжие на банкера Цветан Василев да вземе военния завод \"Дунарит\" и след това той да премине отново в руски ръце. От януари до март 2015 година била постигната договореност с Цветан Василев да прехвърли в руски ръце следните активи - Vivacom, военните предприятия \"Дунарит\" и \"Авионамс\", както и телевизионната група на ТВ7. Всички тези активи в никакъв случай не трябвало да попадат в ръцете на българската държава, пишело в докладната записка на Малинов, обвинен от българската държава в шпионаж.\r\nГебрев отрече някога да е виждал Николай Малинов, Леонид Решетников и Константин Малофеев. \"С г-н Цветан Василев нямам никакви взаимоотношения – това го обяснявам, но никой не иска да го разбере и повярва\", заяви Гебрев и подчерта, че се е виждал 4-5 пъти с Василев, най-вече заради спора кой да вземе ВМЗ Сопот.\r\nЗа ожесточената борба за \"Дунарит\" между Пеевски и Цветан Василев се говори отдавна – повече по темата и какви са претенциите на държава – !\r\nПреди броени дни – на 10 декември – прокуратура обяви в съобщение, че изключва Емилиян Гебрев да е бил тровен заради част от наследството на КТБ. Тя отрече и че не дава информация на Гебрев, както той твърди, относно разследването за опита той да бъде убит чрез отравяне. Официално съобщение какво се случва по този случай беше публикувано на сайта на държавното обвинение. В него бе посочено, че все още не е ясно дали бизнесменът е бил тровен с отрова от клас \"Новичок\" - такава, каквато се смята, че е използвана при Скрипал. Цялото съобщение – ! Но , че се е интересувал от \"Дунарит\" още през февруари 2015 година и имало документални доказателства т.е. не е вярно твърдението на прокуратурата, че не може да е станал жертва на поръчков опит за убийство заради наследството на КТБ, защото до април 2015 година не показал интерес към \"Дунарит\".  Венецуелската афера Февруари 2019 година. – милионите евро, преведени от Държавната петролна компания на Венецуела по сметки в българска банка, са постъпили у нас законно. Не е ясно обаче дали техният произход е законен. След България, средствата са се насочвали към други държави - не е ясно нито колко, нито кои.  Сумата, за която става въпрос, е от порядъка от минимум 80 млн. долара според един източници, а според други е от порядъка на 140 млн. долара. Схемата е разкрита от американските служби и ДАНС.\r\nВенецуелският депутат  Карлос Папапрони, приближен до временния президент Хуан Гуайдо, написа в Twitter, че \"брокерска къща в България се използва за ограбване на венецуелски пари\".\r\nКоя е българската банка и кое е лицето-доверител, открило сметка и подсметки, през които са преминавали парите на \"Петролеос де Венесуела\"/PDVSA? Никоя официална институция не конкретизира имена, но в медийното пространство –  на банката на Петя Славова \"Инвестбанк\" и на адвоката Цветан Цанев.\r\nДен по-късно \"Инвестбанк\" по темата, твърдейки, че не са имали директни отношения с трезори във Венецуела и че средствата са постъпили у нас законно. \"Инвестбанк\" имала разкрити кореспондентски сметки в многоуважавани международни банкови институции, през които се извършвали разплащанията във валута за всички клиенти на банката.\r\nИзвършените входящи и изходящи трансфери са свързани основно с доставка на хранителни стоки за Венецуела, за които включително имаме представени товарителници. Не са налични санкционни трансакции, свързани с Държавната петролна компания на Венецуела (PDVSA – Petróleos de Venezuela, S.A.), каквито твърдения се появиха в медийни публикации и изяви\", пише още в позицията.\r\nИ така – всички – експерти и институции се обединиха набързо също около тезата, че банката няма вина.\r\nПрез лятото при т.нар. \"стрес тестове\" Европейската централна банка (ЕЦБ) откри капиталов недостиг в \"Инвестбанк\" и през октомври банката представи своите идеи как да го компенсира. От документи в Търговския регистър става ясно, че тя вече е започнала действия и скоро ще конвертира 20 млн. евро подчинен срочен дълг в капитал, което би покрило около 40% от капиталовия недостиг. Останалата част щели да компенсират с излизане на борсата. Ако се вярва на слухове – в момента банката масово съкращава персонала и я чакат тежки времена.  Африканската чума Лятото на 2019 г. –  страната ни е изправена пред тежка икономическа катастрофа. Заплаха номер едно за стопанствата не само у нас, но и по целия свят – , е в разгара си. Болестта, водеща началото си от Африка, остава в рамките на континента до 50-те години, когато се пренася в Португалия. Вирусът, който не признава нито граници, нито океани, напредва сериозно в Европа в последните години, а от една година се появява в Румъния. В Китай също, който е най-големият производител и консуматор на свинско месо в световен мащаб.\r\nПредисторията и как вирусът идва у нас. Противно на очакванията и изказванията, че вирусът е изненадал българските власти, първият случай на чума е регистриран още на 31 август 2018 г. в провадийското село Тутраканци. Смята се, че африканската чума идва у нас през Румъния. Тогава се говори, че тя е заплаха предимно за дивите прасета. Правителството отпуска 5 млн. лв., които са похарчени основно за изграждане на ограда по границата с Румъния, която да спира движението на диви свине, както и за информационна кампания и купуване на дезинфектанти. Каква обаче беше оградата - припомнете си ! А как и по-точно с какво трябваше да се гонят дивите свине и да не влизат от Румъния в България - вижте ! Приети са планове за действие по области и дори са определени места за загробване на умрели животни. Това обаче не се оказва достатъчно ефективно и година по-късно се случва (не)мислимото - масово избиване на прасета като карантинна мярка в цялата страна и .\r\nПоказателно как се е готвила държавата е следното - от март 2018 г. до август 2019 г. държавата е изхарчила близо 30 милиона лева през Българската агенция по безопасност на храните (БАБХ) за обезвреждане на животински трупове. Парите отиват само в две фирми, на които е платено за рекордни количества обработена трупна маса и то с мобилни инсинератори, чиито капацитет е в пъти по-нисък от този на екарисажите например. А тези инсинератори всъщност не работеха по време на кризата - защото били ... с малък капацитет. И го призна ! Правомерно ли са изхарчени тези милиони и осъществява ли БАБХ своевременен и ефективен контрол върху начина на обезвреждане и обезвредените количества? Екипът на Антикорупционен фонд разследва обстоятелствата около обществените поръчки, чрез които са изхарчени десетки милиони за мобилните инсинератори. Юристите на фонда намират редица факти за притеснителни и изискващи проверка от страна на отговорните органи. А информацията се базира на разследване на , което е било за Нова телевизия, но не вижда бял свят там, като засега неофициалната информация е, че лично директорът на новините на телевизията Даниел Чипев го спира и Шикерова научва за това след изискана информация от БАБХ по Закона за достъп до обществена информация.\r\nВпечатление прави заниженото изискване за капацитет на фирмите, които ще изпълняват договора, в сравнение с предишни години. Нещо повече, не е ясно как БАБХ контролира изпълнението на дейността и количествата, за които държавата плаща, предвид липсата на изискване за кантар при мобилните инсинератори.\r\nС Писмо от 02.08.2019 г. БАБХ уведомява АКФ, че \"до настоящия момент труповете на умъртвените животни във връзка с болестта Африканска чума по свинете (АЧС) се загробват и не се изпращат в предприятия за изгаряне или обезвреждане.\" По този начин се създават съществени рискове за замърсяване на околната среда и не се гарантира ограничаване на разпространението на заразата. На база платените количества и цената, договорена на тон с инсинераторите, излиза, че за една година те са изгорили около 20 хиляди тона трупове и други животински отпадъци или близо три пъти повече от обезвредените от екарисажите в Шумен и Варна за 2017-та година. Количество, което никога досега не е обезвреждано в България и което според експерти не е възможно да бъде обработено от инсталации с подобен капацитет. Отделен е въпросът откъде са тези огромни количества животински отпадъци, при положение, че инсинераторите не обезвреждат отпадъци от епидемии. От Агенцията отказват да дадат информация какво е преработеното и платено количество животински отпадък от момента на сключването на договора и как се контролира то. Аргументът на БАБХ за отказ е \"липсващ надделяващ обществен интерес от разкриването ѝ\".\r\nКризата доведе до освобождаването на Дяман Илиев като ръководител на БАБХ, но беше особено показателно какво каза наследникът му - че подозира, че .\r\nА практическият резултат от цялата криза е в цената за хората - ! Хакерската атака срещу НАП Хакерската атака в НАП – безспорно един от най-големите скандали през годината. През юли месец гръмна новината, че от системата на НАП са изтекли данните на милиони българи и фирми. По-конкретно – разбитите бази данни засягат информация за близо 5 милиона български, чужди граждани и компании. Данни, съдържащи ЕГН-а, имена, а в определени папки има и справки за доходи.\r\nСлед хакерската атака премиерът Бойко Борисов разпореди проверка на информационните системи на държавните институции. Данъчните потвърдиха, че атаката е успяла заради недобра защита на една от електронните им услуги - за възстановане на ДДС, платено в чужбина. По-късно за случилото се бяха обвинени собственикът на TAD Group Иван Тодоров, заедно с търговския директор и представител на компанията Георги Янков - в подбудителство към тероризъм по случая с хакерската атака срещу НАП. От прокуратурата тогава уточниха, че досъдебното производство е прехвърлено по компетентност на Специализираната прокуратура, както и че обвиненият като физически извършител на атаката Кристиян Бойков също ще отговаря пред съда за тероризъм - по чл. 108а, ал.1 от Наказателния кодекс.\r\nВ случая бяха замесени и журналистите от сайта за разследваща журналистика \"Биволъ\". От държавното обвинение обявиха, че има връзка между по отношение на хакерската атака – едва ли не журналистите получавали информация от TAD Group, за да подготвят статиите си. На 1 август Специализираната прокуратура по разследването за кибертероризъм срещу собственика на \"TAD Group\" Иван Тодоров, търговския директор във фирмата Георги Янков и Кристиян Бойков, който бе първият задържан по случая и е сочен за физически извършител на атаката. На сайта на институцията бяха качени общо 13 файла, съдържащи снимков и текстови материал от компютър и телефон, разговори, също така и стоп кадри от охранителните камери в офиса на компанията.\r\nПородиха се и някои въпроси относно работата на прокуратурата по случая – ! По-късно главен комисар Ивайло Спиридонов, който ръководи ГДБОП, обяви, че Кристиян Бойков на обвинението. Това моментално роди спекулации, че Спецпрокуратурата предлага на Бойков сделка, за да не го съди за кибертероризъм.\r\nПредседателят на Комисията за защита на личните данни Венцислав Караджов съобщи, че 5,1 милиона лева ще е глобата за Националната агенция по приходите заради изтичането на лични данни на 4,1 милиона българи. От НАП обявиха, че ще обжалват глобата.\r\nКъм този момент собственикът на Tad Group Иван Тодоров, който е обвинен в подбудителство за кибертероризъм, с най-тежката мярка за неотклонение от лятото до сега. Освен това, другото му обвинение е за организирана престъпна група с користна цел, на която е ръководител. В нея, според прокуратурата, участници са търговският директор на фирмата Георги Янков и служителят Кристиян Бойков. ", "date": "2019.12.26", "title": "България през 2019 г.: Пукнатините в управлението на ГЕРБ"}
{"url": "https://www.actualno.com/celebrate/sybor-na-presveta-bogorodica-news_1418734.html", "text": "      Православната Църква, след тържеството в чест на великите свещени събития, случили се в деня на Христовото Рождество, на другия ден събира вярващите да възхвалят с хвалебни и благодарствени песни Божията майка като избран съсъд на Божия промисъл.      \"Дойдете - подканя ни Църквата тоя ден - да възпеем Спасителевата майка, която и след раждането пак се оказа Дева!\"\r\nТова събрание на вярващите на другия ден след Рождество Христово за прославяне на св. Богородица, която родила Спасителя, е наречено \"Събор на пресвета Богородица\".\r\nСъщия ден се чествува паметта на св. праведни Йосиф, обручник на св. Дева, за живота на когото са запазени малко сведения, а също и паметта на св.  цар Давид като славен родоначалник на Иисуса Христа и на св. Яков брат Господен, пръв християнски епископ на град Йерусалим.  © Жития на светиите, Синодално издателство, 1991 година. ", "date": "2019.12.26", "title": "Събор на пресвета Богородица"}
{"url": "https://www.actualno.com/interest/koi-syvremenni-narodi-sa-potomci-na-drevnite-egiptjani-news_1418677.html", "text": "      Преди ДНК тестовете беше трудно да се идентифицират потомците на древните египтяни, тъй като древните художниците са изобразявали местните жители с различен цвят на кожата. В някои изображения човек може да срещне египтяни със светлокафяв цвят на кожата, докато в други художниците ги изобразяват с почти черна кожа, предаде БГНЕС.      Херодот представи версия, според която египтяните са свързани с етиопците. Древногръцкият историк изтъквал в своята версия еднаквите цвят на кожата и къдрава коса, характерен за представителите на двата народа.   Съвременните учени смятат, че египтяните стават основатели на много националности, но не успяват да формират своя ясна собствена етническа група.\r\nЕдинствените, които имат „чисти“ гени са потомците на големите фараони. Често техният генетичен материал е бил използван за идентифициране и сравняване на други ДНК за доказване на произход.  Немски учени решиха да проверят смесването на кръвта на египтяните с други народи, като за целта са използвали деветдесет мумии.\r\nНай-интересното е, че митохондриалната ДНК не се е променил много, въпреки факта, че Египет често е бил подлаган на миграционни вълни от Африка, Близкия Изток и дори Европа.   Съвременните египтяни имат прилики с други африкански народ. От генетична страна немските изследователи са установили прилики с етнически групи от Близкия изток.    Според официалната версия наследници на египтяните са коптите. Към днешна дата представителите на тази националност са само 10% от населението на Египет.\r\nВъпреки факта, че коптите и жителите на Египет принадлежат към различни етнически групи, очевидно те трудно могат да бъдат разграничени. Такова е твърдението на известния египтолог Гастон Масперо. Специалистът твърди, че смесените бракове са допринесли за това сходство и между арабите и коптите., РИА Новости ", "date": "2019.12.26", "title": "Кои съвременни народи са потомци на древните египтяни? "}
{"url": "https://www.actualno.com/asia/7-dushi-zaginaha-pri-obryshtane-na-lodka-s-migranti-news_1418706.html", "text": "      7 души загинаха, а 64 бяха спасени спасени след като лодка с нелегални мигранти потъна в езерото Ван в едноименната турска провинция, съобщи в. „Дейли Сабах”.      В изявление администрацията на провинцията се казва, че лодката се е преобърнала около 3 ч. местно време, малко почти да достигне брега на езерото. Мигрантите са предимно от Пакистан и Афганистан, предаде БГНЕС.   \"Според предварителното разследване на място са загинали петима мигранти. По-късно смъртните случаи са се увеличили до седем, след като още двама души са починали от раните си. Спасените са били откарани в болница за оказване на медицинска помощ. Инцидентът се разследва”, съобщиха местните власти.    ", "date": "2019.12.26", "title": "7 души загинаха при обръщане на лодка с мигранти "}
{"url": "https://www.actualno.com/goodnews/nad-1-910-000-leva-sybra-bylgarskata-koleda-news_1418733.html", "text": "      Седемнадесетото издание на благотворителната инициатива „Българската Коледа“, което си поставя за цел да подпомогне лечението на деца и да осигури високотехнологична медицинска апаратура за диагностика, лечение и рехабилитация продължава. Над 1 910 000 лева достигна набраната сума след края на благотворителния спектакъл, който се състоя навръх Коледа в Народния театър „Иван Вазов“.      Към момента са изпратени 484 000 дарителски SMS на номер 1117 и гласови обаждания на 0900 1117 от началото на кампанията, която беше обявена от президента Румен Радев в края на месец ноември. Оттогава досега в дарителската банкова сметка на инициативата са постъпили  1 395 000 лв., a 31 000 лв. са дарени чрез системата ePay.bg.   На коледния благотворителен спектакъл „Българската Коледа“ присъстваха президентът Румен Радев и неговата съпруга Десислава Радева, Цвета Караянчева, председател на Народното събрание, Негово Светейшество Българският патриарх и Софийски митрополит Неофит, дипломати, дарители, посланици на кампанията и деца, подпомогнати от „Българската Коледа”.\r\nВ подкрепа на децата на “Българската Коледа” от сцената на Народния театър послания отправиха изявени български музиканти, певци, танцьори, актьори, спортисти и журналисти. Тази година концертът бе реализиран от екипа на „Dream Team Productions” и излъчен на живо по Нова телевизия, Българското национално радио и БНТ Свят.  Миро, Орлин Горанов, Графа, Любо Киров, Люси Дяковска, Фондацията, Теодосий Спасов, Веско Ешкенази, Виктория Георгиева, Печенката и Деси Тодорова, Еделина Кънева, танцьорите Джорджия Кънчева и Антон Кандауров, възпитаниците на Национално училище за танцово изкуство в София, детска вокална група Бон-Бон и Детски хор на Българското национално радио посветиха своите изпълнения на нуждаещите се деца и призоваха за подкрепа. ", "date": "2019.12.26", "title": "Над 1 910 000 лева събра \"Българската Коледа\""}
{"url": "https://www.actualno.com/asia/zaginali-sled-preminavaneto-na-tajfun-prez-filipinite-news_1418702.html", "text": "      Тайфунът, който премина през популярни туристически райони в централните Филипини на Коледа, отне поне 16 живота, съобщиха властите.      Тайфунът Урсула връхлетя архипелага с ветрове със скорост от 195 километра в час, отнесе покриви на къщи и електрически стълбове.   Тъй като интернет и мобилните телефонни мрежи все още са прекъснати в някои силно засегнати райони, пълна оценка на щетите на стихията не беше направена до тази сутрин, съобщи АФП.\r\nВластите потвърдиха за смъртта на най-малко 16 души.  Ураганът се стовари върху Боракай, Корон и други ваканционни дестинации, които са известни със своите плажове с бял пясък и са много популярни сред чуждестранните туристи.\r\nЛетището, което обслужва Боракай, е тежко повредено, според корейски турист, който е заседнал там и предостави снимки на АФП.   Макар и много по-слаб, Урсула се движи по пътя на супер – бурята Хайян – най-смъртоносното бедствие на Филипините при която през 2013 г. загинаха или изчезнаха безследно над 7 300 души.     ", "date": "2019.12.26", "title": "Загинали след преминаването на тайфун през Филипините "}
{"url": "https://www.actualno.com/asia/sirija-s-isk-sreshtu-sasht-za-grabej-na-petrol-news_1418682.html", "text": "      Сирийските власти се готвят да заведат дело срещу Съединените щати за разграбване на петролните ресурси на страната, заяви съветникът на сирийския президент Бусейн Шаабан.      \"Властите в Сирийската арабска република проучват варианти за това какви законови мерки могат да бъдат предприети в международен план, за да предявят иск срещу Съединените щати заради това, че те крадат сирийски петрол и нарушават суверенитета на страната\", заяви Шаабан в интервю за ливанския телевизионен канал „Ал-Маядин”.   Тя подчерта, че сирийската територия и сирийските петролни находища ще бъдат освободени от американското и друго присъствие, предаде БГНЕС.\r\n\"Ние подготвяме досие, за да заведем дело срещу Вашингтон за грабеж на сирийски петрол\", заяви Шаабан.  По-рано президентът на САЩ Доналд Тръмп заради турската военна операция в североизточна Сирия изтегли повечето от американските войски от този регион. Американските военни са с намален брой на юг и изток, където според Пентагона помагат на местните кюрдски сили да охраняват нефтените находища.\r\nСирийският президент Башар ал Асад заяви, че САЩ продават нефт на Турция от сирийските находища, които контролират.    ", "date": "2019.12.26", "title": "Сирия с иск срещу САЩ за грабеж на петрол "}
{"url": "https://www.actualno.com/society/otbeljazvame-denja-na-bashtata-news_1418699.html", "text": "      С тържествени богослужения в храмове в цялата страна православната църква отбеляза втория ден на Рождество Христово.      Празничният ден се нарича Събор на Пресвета Богородица и е в прослава на Дева Мария. Почита се и благородния Св. Йосиф Обручник, на чиито грижи били поверени Дева Мария и Богомладенеца Христос. Това е повод денят да се приема за Ден на бащата, съобщи БНР.\r\nДнес отдаваме почит на бащинството и родителските грижи, а в много страни празникът се чества като Ден на бащата.\r\nЗапомнен със своя съвършен и добродетелен живот, Свети Йосиф помагал с всички сили на Дева Мария и Богомладенеца, като ги предпазвал от гнева на цар Ирод. В съня му се явил ангел господен, който му заповядал да бяга от Ирод с детето и майка му в Египет. Без колебания той тръгнал още през нощта на далечен път, за да запази живота на малкия Христос. Когато царят умрял, пак ангел се явил на Йосиф в Египет, и му казал, че вече могат да се върнат в Израел, защото онези, които са желаели смъртта на детето, не са вече между живите.Междувременно родителите спазили всички обичаи за представянето на детето в църквата на осмия и на четиридесетия от неговото раждане - Васильовден и Сретение Господне.  За трета поредна година в Ямбол ще отбележат Денят на бащата. Празникът се организира от Архиерейското наместничество и ще се проведе пред централния храм в града „Свети Николай Чудотворец“.Тържеството ще започне след литургията.\r\n„Отпред пред храма да организираме един празник. Целта ми е да съберем енорията си и не само енорията, а и хората от града. Да споделим радостта си от раждането на нашия Господ Исус Христос, да бъдем едно цяло“, уточни архимандрит Димитрий. ", "date": "2019.12.26", "title": "Отбелязваме Деня на бащата "}
{"url": "https://www.actualno.com/curious/godishen-horoskop-za-skorpion-za-2020-g-news_1418657.html", "text": "      Новата година започва с истински предизвикателства за вас. Обстоятелствата ще са изненадващи и трудно предвидими. През е добре да сте нащрек, за да не пропуснете важни моменти, от които ще зависи служебното ви развитие. Водете си точни записки и не изпускайте срокове за довършване на задачите.       са месеци, в които ви очаква сериозно израстване. Ако сте готови за това. Сега не е моментът да търсите виновни, а да откриете и развиете нови качества у себе си. Ако се справите с тази задача може да очаквате сериозно нарастване на доходите и повишение.    е вашият месец на късмета. Той ще бъде ориентиран най-вече към личните ви отношения. Тогава ще може да изградите търсената хармония в семейството. Самостоятелните представители на знака най-сетне ще открият този, който толкова дълго са търсили. Първата половина на май посветете на работа - бъдете неотразими, неповторими, незаменими. През втората половина на месеца се отдайте на заслужена почивка. Подарете си пътуване до страна, в която не сте били. \r\nПрез служебните ви задължения ще ви накарат да останете на работното си място. Темпото няма да е особено натоварено. е подходящ месец за вашата по-дълга годишна отпуска. Това е и време за опознаването на нови неща и умения.   може да ви задържи у дома заради семейни задължения. Това е и подходящото време за ремонт и по-големи покупки за дома. ще ви завари в трескаво желание за промяна. Не му отказвайте. Ако усещате, че е време да смените работата си започнете сериозно проучване по въпроса. Някои от вас може да се решат да продължат образованието си. няма да бъдат белязани от съществени предизвикателства. Това е добро време за анализ на изминалата година и създаването на нови навици, които да са по-полезни за вас. Опитайте се да обърнете внимание и на здравословното си състояние тогава.       През се постарайте да подготвите една истински празнична атмосфера. Това е месец за прошка, за сплотяване на семейство, за съвместни дейности с членовете на фамилията. \r\nПрез 2020 година ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола. Периодите на ретроградност на Меркурий са следните:\r\n- от 17 февруари до 10 март;\r\n- от 18 юни до 12 юли;\r\n- от 14 октомври до 3 ноември      ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер. Възможно е връщането на стара любов или окончателна раздяла с настоящата. ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми. ", "date": "2019.12.26", "title": "Годишен хороскоп за Скорпион за 2020 г. "}
{"url": "https://www.actualno.com/asia/i-po-praznicite-protesti-i-nasilie-v-honkong-news_1418742.html", "text": "       премина трети пореден ден на политически вълнения през коледния период в четвъртък, докато полицията и продемоктаричните тестиращи се сблъскаха в търговските центрове.      Протестиращите прекараха следобеда в четвъртък, преминавайки през множество молове, скандирайки антиправителствени и антиполицейски лозунги.   Полицията се нахвърли върху десетки облечени в черно протестиращи в един мол в квартал Тай По, използвайки лютив спрей, както и синьо багрило, за да маркира заподозрени, съобщи репортер на АФП.\r\nПолицията извърши множество арести.  От повече от шест месеца Хонконг е обхванат от протести, които са развенчаха репутацията за стабилност на финансовия хъб и тласнаха града към рецесия.\r\nМногото молове в града се превърнаха в редовни места за протести, тъй като демонстрантите се опитват да причинят икономически смущения и да оказват натиск върху пропекинското ръководство на града.   Последният месец се наблюдава относително намаляване на насилието и протестите, след като кандидатите за демокрация спечелиха главоломно на местните избори.    Но заради Пекин и градските ръководители, които отказват по-нататъшни отстъпки, митингите и сблъсъците се възстановиха през коледните празници.\r\nНа Бъдни вечер е имало най-тежка от седмици ситуация с насилие,  по време на която протестиращите и полицията с часове водеха битки в оживен търговски квартал.\r\nСпорадичните и не толкова тежки сблъсъци избухнаха отново в молове на Коледа.   В сряда пропекинският лидер на Хонконг Кари Лам заяви, че буйните  протестиращи са \"съсипали\" Коледа. ", "date": "2019.12.26", "title": "И по празниците протести и насилие в Хонконг "}
{"url": "https://www.actualno.com/pernik/symnenija-za-esherihija-koli-v-pernik-news_1418746.html", "text": "       се задълбочава. След проверка на РЗИ за качеството на водата в два квартала се появи съмнение за наличие на бактерията ешерихия коли. От болницата в града потвърдиха, че са приети трима пациенти със съмнение за заразата.      Резултатите ще се потвърдят следващата седмица. От РЗИ информират, че водата не е годна за пиене, съобщи bTV.   Болните са от един и същи блок от квартал \"Проучване\", където е открита заразата във водата. Водоподаването към два блока в квартала е спряно. Осигурени са водоноски и минерална вода за живущите. Започнала е подмяна на проблемния участък от водопроводната мрежа, обясниха от ВиК.\r\nНа 25 декември бе съобщено, че в този квартал   След като водопроводът бъде подменен, ще бъде обеззаразен и пуснат в експлоатация. Хора от квартала разказват, че от една седмица от чешмите им тече мътна вода. И други имат стомашни проблеми, но не са потърсили лекарска помощ и се лекуват сами.\r\nДнес премиерът Бойко Борисов е в Перник, за да следи обследването за загуби на вода в общината. Той е придружен от заместник-министъра на регионалното развитие и благоустройството Николай Нанков и от министъра на икономиката Емил Караниколов. На мястото е и областният управител на Перник Емил Костадинов, според който проблемът е основно в остарялата водоснабдителна инфраструктура, която не е подменяна от 1954 година, съобщи Нова телевизия.   По думите на Караниколов, благодарение на фирмата, която работи на място, вече има измервателна апаратура. По този начин „Проблемът с инфраструктурата е трагичен“, посочва той.    \"Да се извика проектант за пречиствателната станция - ако трябва за пречиствателната станция, за да не се губят тези води, пуснете по „Национална сигурност поръчка“. Да стане веднага. Това каза премиерът Бойко Борисов по време на инспекция на обследването за загуби на вода в Община Перник,\" написа премиерът Бойко Борисов във Facebook.\r\n„От близките градове командировъчни екипи на ВиК да влязат по ремонтите, бързо да кажат какви материали са нужни, за да не разкарваме само хората, а да докараме и материали - тръби, фуги“, добави той.\r\nЕкипи от ВиК-Враца и ВиК-Стара Загора са на мястото, които подпомагат процеса. Обследва мрежата по Клон 2, става въпрос за участък от около 800 метра, в които се губят около 80 литра в секунда. В него няма доказани консуматори, затова се търсят къде са предполагаемите аварии. Само за един месец са станали със 150 повече аварии, отколкото преди, заради амортизираното водоснабдяване и режима.   \"На практика правим нова водопроводна система в движение\", заяви премиерът. ", "date": "2019.12.26", "title": "Съмнения за ешерихия коли в Перник"}
{"url": "https://www.actualno.com/society/prognoza-za-vremeto-26-dekemvri-chetvyrtyk-news_1418675.html", "text": "      Днес ще преобладава облачно време. В Западна България на места ще превалява дъжд. През нощта и в сутрешните часове дъждът ще се примесва със сняг. Това съобщи за Агенция \"Фокус\" Виктория Клещанова, дежурен синоптик в Националния институт по метеорология и хидрология (НИМХ). Ще духа слаб до умерен северозападен вятър. Минималните температури ще са между 1° и 6°, а максималните - между 4° и 9°. В София минималната температура ще е около 2°, а максималната - около 5°. Атмосферното налягане ще се повиши и ще се доближи до средното за месеца.      По Черноморието ще преобладава облачно време. Ще духа слаб северозападен вятър. Максималните температури ще са между 7° и 9°. Температура на морската вода е около 12°. Вълнението на морето ще бъде около 2 бала.\r\nНад планините ще бъде предимно облачно, на много места с валежи от слаб сняг. Максимална температура на височина 1200 метра около минус 1°, на 2000 метра – около минус 6°. Ще духа умерен до силен северозападен вятър.\r\nВ петък ще преобладава облачно време, почти без валежи. Ще продължи да духа умерен вятър от запад-северозапад. Температурите ще се понижат още малко. През почивните дни също ще преобладава облачно време, но отново на места ще превалява, предимно слаб сняг. В източната половина от страната в неделя вятърът ще се ориентира от север-североизток и с него ще нахлува още една порция студен въздух. Минималните температури ще достигат на места до минус 4°, минус 5°, а максималните ще са близки до нулата.   ", "date": "2019.12.26", "title": "Прогноза за времето - 26 декември (четвъртък)"}
{"url": "https://www.actualno.com/healthy/1850-pacienti-za-2-dni-sa-poluchili-pomosht-v-pirogov-news_1418719.html", "text": "      Най-натоварените кабинети през празничните дни в Спешното отделение на „Пирогов” са по вътрешни болести, Педиатрия, Травматология и Хирургия. Това съобщи изпълнителният директор на болница проф. Асен Балтов. Той определи дежурствата по празниците като спокойни. Дежурните екипи са прегледали 1850 пациенти за 2 дни.      От тях за  лечение останаха 170 възрастни и 50 деца. Близо 1/3 от хоспитализираните са деца, предимно във възрастта 3-18 г., съобщиха от „Пирогов”. Най-много настанени има в Клиниката по детска хирургия и Отделението по педиатрия. Заради него децата преминали през болницата са се увеличили с 12 000 за годината, съобщават от лечебното заведение.   „Бяха извършени общо 60 оперативни интервенции - 15 при млади и 45 при възрастни пациенти”, уточни проф. Асен Балтов.\r\nЕкипите отчитат доста пациенти не само от София, но и от цяла България, които са потърсили помощ в „Пирогов” с доста тежки травми. Няма случаи на деца употребили алкохол. 60г. мъж пък е постъпил, тъй като е пострадал от пиратка. „Апелирам към всички да внимават при употребата на пиратки и пиротехнически средства за Нова година”, призова проф. Балтов.  Той определи 2019 г. като много добра  за „Пирогов” . „Изпращаме една много добра година за „Пирогов”. Очакваме буквално в първите дни след празниците да започнем ремонти  благодарение на Фонд за енергийна ефективност на ЧЕЗ. Ще бъдат обновени 5 сгради с 13 млн.лв. Надявам се, че през следващата година ще може да се похвалим с обновяване на Пирогов.”, подчерта изпълнителният директор на болницата проф. Асен Балтов. ", "date": "2019.12.26", "title": "1850 пациенти за 2 дни са получили помощ в \"Пирогов\""}
{"url": "https://www.actualno.com/europe/v-cherna-gora-grajdanite-sa-s-20-000-po-malko-ot-pasportite-news_1418681.html", "text": "      За 11 години, от 2008 до 2019 г., Черна гора е издала общо 643 479 паспорта, което е с около 20 000 повече документа за самоличност от общия брой на населението от 620 000 души, съобщи днес черногорското вътрешно министерство, отбелязващо десетилетие на либерализацията на визовия режим.      Вероятно проблемът е в статистиката, защото разликата от 20 000 е много голяма. Вероятно проблемът е в броя на хората, живеещи извън Черна гора с черногорски паспорт, където могат да имат два паспорта. Имам предвид в хората от черногорската диаспора, които не са регистрирани в родината си, а на мястото, където живеят, работят и плащат данъци, съобщи за МИА професорът по социология Вукадинович.   Той добави, че проблемът може да е и в преброяването на населението, тъй като статистиката показва, че Черна гора има повече граждани, отколкото домакинства. ", "date": "2019.12.26", "title": "В Черна гора гражданите са с 20 000 по-малко от паспортите "}
