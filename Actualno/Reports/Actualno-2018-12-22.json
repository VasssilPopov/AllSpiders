{"url": "https://www.actualno.com/society/ipb-poiska-uvolnenie-na-celija-upravitelen-syvet-na-api-zaradi-tragedijata-kraj-zvynichevo-news_713103.html", "text": "            Институтът за пътна безопасност се обърна с отворено писмо към министъра на регионалното развитие и благоустройството на България - Петя Аврамова - по повод трагедията, случила се рано тази сутрин край село Звъничево, област Пазарджик. Припомняме, че при катастрофата загинаха петима души. Публикуваме писмото без редакторска намеса.\r\nГоспожо Аврамова,\r\nВие станахте министър единствено и само, защото Вашият предшественик със своето бездействие превърна пътната безопасност по пътищата на България в най-големия страх на българските граждани. Минаха четири месеца от ужасната трагедия край град Своге, но Агенция „Пътна инфраструктура\" продължава да управлява безопасността по пътищата ни безотговорно и некомпетентно.     В навечерието на Коледните празници за пореден път сме свидетели на неспособността на ръководството на АПИ да осигури безопасна пътнотранспортна система. Отново се прави опит отговорността да се прехвърли на шофьорите, поддържащите фирми и кой ли още не. Процесите на разпад в управлението на пътната инфраструктура се задълбочават с всеки изминал ден. Арогантността и безхаберието на ръководството на АПИ премина всички човешки граници. Днес десетки семейства вместо да празнуват, ще правят погребения. Бездействието, от Ваша страна, ще доведе до задълбочаване на трагичното състояние на нашите пътища и случващото се по тях.    ", "date": "2018.12.22", "title": "ИПБ поиска уволнение на целия Управителен съвет на АПИ заради трагедията край Звъничево"}
{"url": "https://www.actualno.com/koledenduh/ukrasiha-izkustvena-elha-s-blizo-581-000-cvetni-lampichki-news_713106.html", "text": "          Увеселителният парк \"Юнивърсъл студиос Джапан\" в Осака подобри собствения си рекорд за най-много лампички, поставени на изкуствена елха, пише nova.bg. Тази година лампичките са близо 581 000 броя, което с 10 000 повече от миналата година.   Паркът за първи път постави такъв световен рекорд за коледна украса през 2011 г. Миналата година лампичките на \"Дървото на илюзиите\", както наричат коледната елха, наброяваха малко над 570 000. А лампичките, с които е украсено, са променящи цвета си.\r\nПостижението на японците вече е записано в Книгата на рекордите Гинес.  ", "date": "2018.12.22", "title": "Украсиха изкуствена елха с близо 581 000 цветни лампички"}
{"url": "https://www.actualno.com/politics/karajancheva-neka-prezidentyt-da-dojde-v-parlamenta-i-da-se-izkaje-ot-tribunata-news_713100.html", "text": "  \"Мисля че не е необходимо да каним президента Румен Радев да посещава парламента. Вратите са винаги отворени, както за министър-председателя Бойко Борисов, така и за държавния глава. Нека Радев да дойде и да види какво точно прави парламента или да направи изказване от трибуната на Народното събрание. По конституция президентът има право на това и аз го каня на парламентарната трибуна.\"     Това каза в интервю пред БНТ Цвета Караянчева - председател на Народното събрание, в отговор на въпрос защо президентът и парламентът не могат да намерят общ език.   Караянчева косвено обвини държавния глава, че не познава институцията на Народното събрание, което \"води до такива заключения\", без да посочва конкретни примери. \"Някак си, не ми се иска да влизам предколедно в някакви отношения, които да доведат до съответен отговор, от негова страна.\", каза в заключение по темата председателят на Народното събрание.", "date": "2018.12.22", "title": "Караянчева: Нека президентът да дойде в парламента и да се изкаже от трибуната"}
{"url": "https://www.actualno.com/society/obnovenijat-lift-na-borovec-s-kapacitet-3-000-dushichas-news_713096.html", "text": "           Заместник министър-председателят по икономическата и демографската политика - Марияна Николова - посети зимния ни курорт, за да открие новия 6-седалков лифт там. „Новото лифтово съоръжение ще подобри качеството на услугата за посетителите.“, заяви пред присъстващите вицепремиерът и отбеляза, че кандидатурата на София за домакин на Младежката зимна олимпиада през 2024 г., която беше одобрена от Столичния общински съвет, ще се отрази и на КК Боровец.   Новият лифт е с увеличен капацитет - до 3 000 души за час, при досегашните малко над 1 500 човека/час. съоръжението заменя предишния 4-седалков лифт по съществуващата вече линия. Особеност е, че е изграден с иновативна технология и със значително увеличение на скоростта, което позволява изкачването от долна до горна станция да става само 3 минути и половина.\r\n„Имаме намерение част от дисциплините да бъдат тук, което ще е възможност за курорта отново да се заяви на международната сцена.“, посочи Марияна Николова. Тя подчерта, че България притежава все още неизползван потенциал в тази посока, но това трябва да става в унисон с концепцията за устойчиво развитие, при стриктно спазване на законодателството.  ", "date": "2018.12.22", "title": "Обновеният лифт на Боровец - с капацитет 3 000 души/час"}
{"url": "https://www.actualno.com/asia/ostavkata-na-voennija-ministyr-na-sasht-obeshtava-problemi-za-trymp-i-sys-senata-news_713060.html", "text": "  Американският министър на отбраната Джеймс Матис напуска поста си заради несъгласие с президента на САЩ Доналд Тръмп да бъдат изтеглени от Сирия американските военни, които помагат на Сирийските демократични сили (СДС) т.е. на кюрдите. Това пише британският вестник The Guardian.      .   Всъщност Матис е подал оставката си след телефонен разговор между Тръмп и турския му колега Реджеп Ердоган. Припомняме, че , че Тръмп се е съгласил да изтегли СДС от град Манбидж, а това стана часове преди САЩ официално да каже, че от Сирия.\r\nМатис е провел 45-минутен разговор с Тръмп и то след като американския президент пусна видео как от градината на Белия дом заявява, че връща американските военни от Сирия „у дома”. Това беше едно от предизборните обещания на милиардера. В края на разговора, след като е станало ясно, че Тръмп е твърд в намерението си, Матис го е изненадал и е подал писмото с оставката си.  Всички съветници на Тръмп са били хванати абсолютно неподготвени що се отнася до отстъпката пред Ердоган, касаеща кюрдите – дългогодишни съюзници на САЩ в региона. Преди разговора между двамата президенти било уточнено, че позицията на САЩ трябва да е да поиска от Анкара да не започва военна операция в Северна Сирия срещу кюрдите, като им предложи някоя малка отстъпка, твърди Associated Press. По време на разговора обаче Ердоган казал, че \"Ислямска държава\" (ИД) е победена на 99% и попитал защо американците са още в Сирия. Тръмп моментално попитал същото съветника си по националната сигурност Джон Болтън, който отвърнал, че победата на ИД е основната американска цел, но така че терористичното формирование да не се възроди. Но Тръмп сметнал, че победата вече е окончателна и направил не малка, а голяма отстъпка пред Ердоган. И това е станало без консултации със съюзниците на САЩ – Великобритания и Франция, които също имат малки контингенти в Северна Сирия.\r\nСпоред турския ежедневник \"Хюриет\" времето за изтегляне на американските военни ще е до 100 дни.   \"В момента, в който американските военни си тръгнат, Турция ще атакува кюрдските позиции. Хиляди ще умрат. За три години и половина кюрдите бяха острието на копието, с което беше победена \"Ислямска държава\", категоричен е Дейвид Филипс, бивш съветник в Държавия департамент.    ", "date": "2018.12.22", "title": "Оставката на военния министър на САЩ обещава проблеми за Тръмп и със Сената"}
{"url": "https://www.actualno.com/curious/dneven-horoskop-za-23-dekemvri-news_713123.html", "text": "        През този ден е добре да слезете от облаците и да стъпите здраво на Земята. Помислете дали не сте забравили някого с подаръците.    Днес няма да сте настроение за подвизи, а такива ще се очакват от вас. Потърсете си добро вдъхновение, за да изпълните плановете си.   Очакват ви интересни срещи с ценни хора. Мнозина от тях ще станат ваши приятели, с които ще сътворите чудеса.        Денят може да ви се стори скучен, но не се подавайте на чувство за вина. Почивката също е вид дейност, при това от най-полезните. През този ден не дебнете подробностите. Колкото по-малко знаете, толкова по-добре ще спите. Нека това да е девизът ви сега. Проблемите ви имат решение и то не е толкова трудно да се намери. Фокусирайте се към стъпките към победата и оставете страха настрана.      През този ден дръжте езика зад зъбите си. Не се знае какво от това, което кажете може да бъде използвано срещу вас. Ако ви се работи - работете. Важното е да правите това, което ви е приятно, пък било то през празници или по делници.    През този ден се въоръжете с търпение. Ще бъдете посочен за рефер при решаването на сложен семеен въпрос. Необходимо е да запазите пълен неутралитет. Днес не търсете щастието далеч. Напълно вероятно е да  е някъде съвсем близо до вас. Огледайте се и го грабнете. Денят ще ви предложи немалко предизвикателство. Припомнете си опита и се разберете с него от ра    ", "date": "2018.12.22", "title": "Дневен хороскоп за 23 декември "}
{"url": "https://www.actualno.com/balkani/chernogorskijat-prezident-smjata-che-otnoshenijata-mejdu-syrbija-i-sysedite-j-sa-izostreni-news_713109.html", "text": "              Президентът на Черна гора Мило Джуканович оцени, че през последните години се е стигнало до изостряне на отношенията на Сърбия с нейните съседи – Хърватия, Косово и Черна гора, информира \"Фокус\". Черногорският държавен глава подчерта, че решенията на Подгорица не се взимат на антисръбска основа, а просто са в интерес на Черна гора. Джуканович посочи пред РТЧГ, че не одобрява предлаганото пакетно влизане на страните от Западните Балкани в Съюза.   Според него, Европейският съюз вече е коригирал своя модел и темпото на разширяване. „Черна гора отвори 32 глави, а Сърбия 16. Т.е ако Европейският съюз е в съответствие с този нов подход, това ще означава, че трябва да изчакаме Сърбия четири години. Не мисля, че е рационално.“, изрази мнението си Джуканович.\r\nЧерногорският президент счита, че през последните години се е стигнало да изостряне на отношенията между Сърбия и нейните съседи – Хърватия, Косово и Черна гора.  ", "date": "2018.12.22", "title": "Черногорският президент смята, че отношенията между Сърбия и съседите й са изострени"}
{"url": "https://www.actualno.com/society/zadyrjanite-na-granicata-podaryci-shte-sa-pri-bosilegradskite-deca-v-ponedelnik-news_713132.html", "text": "  Подаръците, които бяха спрени на границата със Сърбия, все пак ще пристигнат при децата от Босилеград. Пакетите ще бъдат раздадени на малчуганите през идния понеделник. Всичко това стана възможно след медийните реакции в България, след като българският премиер Бойко Борисов е говорил със сръбската си колежка Ана Брънабич, след оказаното съдействие от българското Посолство в Белград, след идването на консул Илия Бонджолов от Ниш на ГПП „Рибарци – Олтоманци“ и след двудневно разкарване на микробуса на Столична община с Главен експерт Ирина Михайлова от София до Босилеград, пише .     След всички тези препятствия, митническите формалности най-накрая бяха уредени, коледните подаръци и календарите на КИЦ „Босилеград“ минаха границата. Припомняме, че 180-те броя коледни пакетчета, които са предназначени за босилеградските малчугани, вчера бяха върнати от ГПП „Рибарци”. В понеделник подаръците ще бъдат раздадени на децата, а календарите – на гражданите на Босилеград. Така поредната неприятна случка, след двудневно разиграване, от страна на сръбските митнически власти, приключи.    И въпреки това, не можем да не поставим въпроса, кому беше нужно всичко това? Дали вафлите са по-опасни от замърсената Тлъминска река, дали това отношение е проява на уважение към Столична община и КИЦ „Босилеград“, дали това ще укрепи доверието и добрите сръбско-български отношения и дали ще ускори членството на Сърбия в ЕС, към което тя уж се стреми?  Крайно време е сръбските държавни служители да хармонизират законите и поведението си с европейските принципи, а не със всеки конкретен случай да занимаваме президентите и премиерите на двете държави, пише още . Свободното движение на хора, стоки, идеи, капитали, услуги култура и спорт е основополагащ принцип на съвременна Европа. Всичко останало са смешни и жалки опити да се окаже натиск и да се демонстрира сила и да се сплашват хората.       ", "date": "2018.12.22", "title": "Задържаните на границата подаръци ще са при босилеградските деца в понеделник"}
{"url": "https://www.actualno.com/politics/mnogo-evropejski-strani-polzvat-f-16-i-ne-moje-da-se-govori-za-lobizym-smjata-karakachanov-news_713110.html", "text": "         \"Нашите съседи, а и много страни в Европа използват F-16 и не може да се говори за лобизъм.\", заяви категорично вицепремиерът и министър на отбраната на България - Красимир Каракачанов - в интервю за предаването \"Годината\" по \"Дарик\" радио, съобщава \"Фокус\".   \"Какво одобрявам аз няма значение, важното е какво ще одобри НС.\", каза Каракачанов в отговор на въпрос, дали одобрява сделката за F-16. \"Нашите съседи, а и много страни в Европа използват този тип самолет и не може да се говори за лобизъм.\", продължи той, като подчерта, че все още няма окончателно решение за F-16. А освен това, последната дума е на Министерски съвет и ратификация, от страна на Народното събрание.\r\nНо преди всичко, парламентът трябва да гласува мандат на правителството за водене на преговори.\", допълни Каракачанов.  ", "date": "2018.12.22", "title": "Много европейски страни ползват F-16 и не може да се говори за лобизъм, смята Каракачанов"}
{"url": "https://www.actualno.com/curious/torta-elha-visoka-tri-metra-shte-iznenada-gabrovci-news_713117.html", "text": "                  Триметрова торта под формата на елха ще хапнат габровци в навечерието на Рождество Христово, пише bnr.bg. Гигантският сладкиш ще бъде приготвен от майстор-сладкаря Мария Устюрк. Тя е родом от Габрово, но от години живее и работи в Истанбул.   Основата на елхата представлява дървена конструкция. Над нея майсторът-декоратор Мария Устюрк ще реди блатове, за които ще са нужни 220 яйца. С вкусен крем между блатовете и облечена в близо 70-килограмово зелено захарно тесто, гигантската торта ще се издига на три метра височина в един от търговските центрове в Габрово.\r\n\"Със звездата може да стане и по-висока\", казва сладкарката. Тя уточни, че ще се работи на стълба. И разказа, че и друг път по време на празниците е участвала със свои произведения в различни мероприятия. Но хората винаги идвали и разглеждали с голям интерес, но нямали право да опитат. Даже до всяка една торта имало надпис \"Моля, не пипайте експонатите\", а те ухаели много приятно - на ванилия. \"Затова си помислих, че на габровци вече им е време да опитат и торта. Какво по-хубаво време от Коледа\".\", сподели сладкарката.  За направата на гигантската торта един ден не стига. Тя ще бъде разрязана утре (23.12.18 г.) следобед и край елхата ще се съберат малки и големи. Майсторките декораторки от Габрово обмислят следващият път да кандидатстват за рекордите на Гинес.   ", "date": "2018.12.22", "title": "Торта-елха, висока три метра, ще изненада габровци"}
{"url": "https://www.actualno.com/society/rjadyk-vid-ptica-be-daren-na-bylgarija-news_713112.html", "text": "           България получи дарение - рядък вид птица. Екип на \"Зелени Балкани\" посрещна на летище София ценния гост - мъжки черен лешояд, предоставен безвъзмездно на страната ни от холандския зоопарк Ouwehands Dierenpark.   Птицата бе дарена, като част от програмата за завръщането на вида в България, реализирана по проекта на Зелени Балкани - \"Светло бъдеще за черния лешояд\". Средствата за транспорта са събрани от дарители - български и чуждестранни граждани.\r\nМъжката птица има важна мисия. Тя ще стане част от двойка за размножаване на вида в Спасителния център за диви животни в Стара Загора - единствената от вида в страната. Инициаторите се надяват тя да се размножи успешно, а след време потомството й да бъде пускано на свобода.  ", "date": "2018.12.22", "title": "Рядък вид птица бе дарен на България"}
{"url": "https://www.actualno.com/society/bylgarija-prez-2018-godina-pirin-ne-e-banica-news_712004.html", "text": "   ​Краят на декември 2017 г. Правителството на Бойко Борисов обявява, че за втори кабинков лифт на Банско. Започва и серия от протести на природозащитници, които излизат на улицата с опасението, че зад \"втората кабинка\" прозират намерения за строителство в защитени територии в националния парк. Сагата \"Пирин\" е една от емблемите на 2018 г. в България, тъй като тя вкара управляващите в обяснителен режим и непрекъснати уверения към обществото, че законите на държавата ще работят в синхрон със законите на планината.       Слоганът \"Пирин не е баница\" огласяше площади, булеварди и улици не само в София, но и в много градове на страната и чужбина. Казусът влезе в съда и така до началото на декември 2018 г., когато петчленен състав на ВАС върна за ново разглеждане въпроса дали новият план за управление на парка подлежи на екологична оценка. А годината изтича и всички гледат към 2019-та. И към Темида.     Така министърът на околната среда и водите Нено Димов се мотивира година по-рано за бъдещето на Пирин. Всъщност на на кабинета от 28 декември 2017 г. се оказа, че Димов е внесъл две точки, що се отнася до Банско и парка. Първата касаеше изменението на Плана за управление на \"Пирин\", .\r\nВтората точка се отнасяше до втория лифт на Банско - ако бъде направено инвестиционно предложение, .\r\nПо-рано заяви, че България, като член на ЕС трябва да гарантира, че всеки план или идейност, които могат да засегнат зони от \"Натура\" 2000, в каквато зона е Национален парк \"Пирин\", . ЕК напомни тогава, че в случай на неспазване на директивите,  \" \" срещу официална София.     Природозащитниците реагираха светкавично, като заявиха, че по време цялото председателство на Съвета на ЕС, което официално започна на първи януари 2018 г. Основните опасения на еколозите бяха свързани с това, че . В София и Банско бяха организирани и в защита на решението на правителството. Във въздуха през цялото време висеше и въпросът , като в публичното пространство бяха давани неколкократни отговори. \" \", заяви през февруари премиерът Бойко Борисов. По думите му омразата между Цеко Минев и \"Зелените\" поражда всичко това. Собственикът да излезе, да се разкрие и да каже кой е, добави тогава Борисов и отрече държавата да помага на \"Юлен\".    По време на представянето на приоритетите на страната ни относно българското европредседателство пред Европейския парламент министър-председателят , че – така, както продължавала борбата с корупцията и контрабандата. Според Борисов твърдението на лидера на \"Зелените\" в ЕП Ска Келер за парк \"Пирин\" не било вярно – че представлява пример за уязвимост по отношение на върховенството на правото.\r\n\" . Опазването на природата е гарантирано от нашето правителство. . Това, което са ви казали ( бел. ред. - за парк \"Пирин\" ) - става въпрос за втори лифт. Сега има само един лифт и с часове туристите чакат на опашка. Става въпрос само за втори лифт. Сега тези хиляди туристи се качват с коли в планината. Десетки дървета около пътя загиват. Гарантирам, че не само няма да се допусне незаконна сеч. В последните години България е първа в Европа по нови гори. \", обясни тогава българският премиер. Големият български алпинист Боян Петров, трагично изчезнал в Хималаите в края на пролетта, през януари за решаване на казуса \"Пирин\" - точка по точка. Тогава той сподели, че хора от Банско са му сигнализирали, че първата кабинка може да бъде направена така, че да поеме всички туристи, като и да бъде оптимизирана за пускане в по-ранен час и с по-висока скорост.  Месеци по-късно обаче предложенията на алпиниста останаха да висят във въздуха - особено след като съдбата на парка влезе в съдебната зала. А него вече го няма, за да може с енергията си да ни буди като общество в защита на българската природа. Протестиращите въобще не възприеха твърденията на управлението, че се грижи за доброто бъдеще на природата и продължиха с различни акции на ключови места в София, страната и чужбина. Те сезираха Европейската комисия, изпратиха на Бойко Борисов бурканчета с въздух от Пирин и т.н. \", възмути също лидерът на ГЕРБ. Той повтори, че разрешението на правителството е дадено само за строителство на водохващания за питейна вода. \"Една керемида повече няма да се допусне. \", обеща той. Борисов напомни на протестиращите, че акциите им струват пари, защото трябва да се плаща извънреден труд на полицаите, а това значи разходи и за самите протестиращи като данъкоплатци. Министърът на околната среда и водите също неколкократно беше под директния прицел на еколозите. заради това, че зелени партии били начело на недоволството. Програмният директор на Българската национална телевизия (БНТ) и водещ на публицистичното ежедневно предаване \"Още от деня\" блесна със показване на среден пръст в ефир в разговор за бъдещето на Пирин между съпредседателя на \"Зелените\" Борислав Сандов и бившия министър на околната среда и водите Нона Караджова. По-рано пък и пред сградата на обществената телевизия заради това, че БНТ значително \"намали\" бройката им по време на едно от отразяванията на протестите. Кошлуков обаче още си е на поста, като СЕМ единствено реши .\r\nЕвродепутатът и съпредседател на парламентарната група на Зелените/Европейски свободен алианс в Европейския парламент също се включи в призивите за оставка под прозорците на властта. Тя посочи пред , че Брюксел носи посланието за подкрепа към протеста, а присъствието ѝ разгневи партията на все още изпълняващият тогава длъжността вицепремиер Валери Симеонов. – с такова заглавие НФСБ на Симеонов, който най-силно лобираше в подкрепа на промените в Плана за управление на Национален парк „Пирин“, пусна официална позиция срещу участието на Келер на традиционния протест срещу правителственото решение за Пирин. Политическата формация поиска тогава незабавно МВнР да обяви Келер за персона нон грата, . Според НФСБ Келер, която била \"нагла и самонадеяна особа\", завършила \"университета \"Шабанчъ\" в Истанбул\", е \"каканижела\" с \"очевидно неадекватен вид\" пред \"услужливите български медии\" за \"оставка на български министър\" и \"отмяна на решение на суверенното българско правителство\", като дори си позволила да говори за \"преразглеждане на проекта за магистрала на Кресненското дефиле\". \" \", специално за . Заради острата реакция на партията на Валери Симеонов към евродепутатът, от думите на НФСБ. Междувременно , че държавата е получила от ски зона \"Банско\" за периода между 2002 и 2016 година, . Това потвърди неправителствената коалиция от граждански групи \"За да остане природа в България\" на база на своя проверка, направена по-рано, и изнесена през февруари тази година. Според цитираните данни от природозащитниците концесионерът е получил парите през министерствата на спорта, икономиката и туризма и община Банско. \"Те са предоставяли средства на ски федерацията, която след това се е разплащала със същия концесионер за наем и подготовка на пистите за световни и европейски купи и състезания по ски, сноуборд и биатлон от 2007 година насам. Тази разлика, освен всичко друго, показва, че концесионните плащания на концесионера изобщо не съответстват на реалните му приходи\", отбелязаха тогава еколозите. . Общо това е по-малко от средствата, които концесионерът получава само през 2012 година от ски федерацията за наем на пистите за световните купи по ски алпийски дисциплини - мъже и жени в Банско - 2,710 млн. лева. Тези средства са част от общата субсидия от 3,418 млн. лева на спортното министерство към ски федерацията за 2012 година. За периода 2009-2016 година ски федерацията е получила от държавата 28,372 млн. лв., което е 81% от общият ѝ бюджет от 35,199 млн. лв., казват природозащитниците. От тези 81%, 4 % са субсидии за провеждане на международни състезания или 15,039 млн. лв. За периода 2006-2016 г. ски федерацията е получила от държавата общо 32,723 млн. лв. \"В същото време, според Търговския регистър, от 2012 г. насам концесионерът е на загуба\", считат още зелените организации. Сагата продължи с намесата на главния прокурор Сотир Цацаров, който разпореди през март на ски зона Банско в Националния парк, която включваше и изясняване на реалния собственик на \"Юлен\". Стана ясно, че причината за проверката е сигнал на партия \"Зелените\" от 26 февруари до Цацаров, в който са изложени факти за допуснати множество нарушения на действащото законодателство при сключване и изпълнение на договора за отдаване на концесия на територия в \"Пирин\". В края на април пък Върховният административен съд (ВАС) .\r\nИ още: в края на юли пък отново тричленен състав на Върховния административен съд в Плана за управление на Национален парк „Пирин“, приети от Министерски съвет с Решение 821/29.12.2017 г. Административното дело беше образувано по жалби на две физически лица - на „WWF Световен фонд за дивата природа, Дунавско–Карпатска програма България” и на Асоциацията на парковете в България. \"Аз ще се върна в Бургас, ще отида на бургаския мост, \". Това от своя страна заяви по повод постановлението на ВАС да отмени промените в плана. Думите на лидера на НФСБ касаеха обаче варианта решението да остане такова окончателно. Съдът тогава отхвърли решението на правителството, което позволяваше да се строи втори лифт, спортна инфраструктура и водохващания за машини за сняг в защитената зона на планината. Симеонов също така посочи, че правителството ще обжалва решението на съда.\r\nМеждувременно се оказа, че явно е тайна за посещението на Валери Симеонов и делегация от Министерството на околната среда и водите (МОСВ) в Бахрейн. Това стана ясно, след като от администрацията на Министерски съвет и МОСВ де факто отказаха да отговорят конкретно на въпроси, изпратени от по Закона за достъп до обществена информация. Симеонов представляваше България в Бахрейн на заседанието на Комитета за световното наследство на ЮНЕСКО на 28 юни, на което бяха обсъдени опасенията на организацията, свързани с опазването на Национален парк \"Пирин\" като обект на световното наследство. Експертите на ЮНЕСКО пък за \"Пирин\" на българските природозащитни организации. През октомври \"Капитал\" писа, че цели 10 години \"Юлен\" не е плащала екотакса на държавата за ски зоната в Банско.  Това се разбра от решение на Окръжния съд в Благоевград, в който фирмата е осъдена да плати само част от , тъй като останалите са били погасени по давност заради бездействието на държавата. Освен това решението не е окончателно и може да бъде обжалвано. . А предложението на Цацаров по същество бе \"Юлен\" да ползва 99,55 хектара площ съгласно Териториално устройствен план (ТУП), защото в момента ползва повече. Освен това на ВАС за това дали новият план за управление на Национален парк \"Пирин\" подлежи на екологична оценка . Причината е, че предишният тричленен състав на ВАС не е разгледал и тълкувал всички доводи на природозащитниците за това, че планът трябва да мине на екологична оценка.\r\nДекември поднесе и още една новина по темата с реалния собственик на концесионера на зоната в Банско. На среща с трима министри . Това отново разбуни духовете в екосредите у нас.\r\nЗа капак, на финала на година по изключително заобиколен начин парламентът прие законова поправка, която . Опасението е, че с поправката се създава възможност \"Юлен\" законно да направи водохващания от води в защитени територии на парка и да ползва водата за машини за правене на сняг. Още машини - още територия за ски писти, но къде, е поставеният въпрос в случая. А , пак между Коледа и Нова година - на 27 декември, в 8:30 часа пред Министерския съвет. Има и обещание от \"За да остане природа в България\" заради новия закон. Така в края на 2018 г. сагата \"Пирин\" продължава, като остават отворени множество въпроси за бъдещето на националния парк и неговото стопанисване. ", "date": "2018.12.22", "title": "България през 2018 година: \"Пирин не е баница\""}
{"url": "https://www.actualno.com/europe/jyltite-jiletki-blokirat-pytishta-i-magistrali-vyv-francija-news_713119.html", "text": "  Във Франция движението на \"жълтите жилетки\" излезе на шести пореден протест въпреки че спешните икономически мерки, обявени от президента Макрон, бяха приети снощи и от двете камари на френския парламент. Протестиращите блокират пътища из страната, в центъра на Париж отново им митинг. Стотици \"жълти жилетки\" (около 800 според полицията) шестват по улиците в центъра на Париж. Сутринта протестното движение изненадващо се появи на Монмартр, преди да потегли по различни маршрути из столицата. Засега няма арести или значителни инциденти, повечето магазини останаха отворени. Предвижданата демострация във Версай, заради която бе затворен Версайският дворец, е събрала само около 60 души. В провинцията протестите се изразяват главно в блокади по пътищата, което парализира трафика в първия ден от коледната ваканция. Около 300 \"жълти жилетки\" са блокирали магистралата на френско-испанската граница. Снощи в Перпинян е загинал шофьор, който се е блъснал в преграждащ пътя камион, с което жертвите на протеста станаха десет. Седем души са арестувани в Страсбург, където един полицай е ранен при сблъсък на Моста на Европа. В Ангулем e започнало разследване, след като протестиращи са обезглавили символично кукла, изобразяваща президента Макрон. Движението на \"жълтите жилетки\" излезе на шести пореден протест, въпреки че спешните икономически мерки, обявени от президента Макрон бяха приети снощи и от двете камари на френския парламент. Протестиращите блокират пътища из страната, а в центъра на Париж отново има митинг, информира БНР.     Над 800 \"жълти жилетки\", по данни на полицията, шестват по улиците в центъра на Париж. Засега няма арести или значителни инциденти, като повечето магазини останаха отворени. Предвижданата демонстрация във Версай, заради която бе затворен Версайският дворец, е събрала само около 60 души. В провинцията протестите се изразяват главно в блокади по пътищата, което парализира трафика в първия ден от коледната ваканция.   Около 300 \"жълти жилетки\" са блокирали магистралата на френско-испанската граница. Снощи в Перпинян е загинал шофьор, който се е блъснал в преграждащ пътя камион, с което жертвите на протеста станаха 10.\r\nСедем души са арестувани в Страсбург, където един полицай е ранен при сблъсък на Моста на Европа. В Ангулем e започнало разследване, след като протестиращи са обезглавили символично кукла, изобразяваща президента Макрон.  ", "date": "2018.12.22", "title": "\"Жълтите жилетки\" блокират пътища и магистрали във Франция"}
{"url": "https://www.actualno.com/asia/sauditskijat-princ-pochina-na-87-godishna-vyzrast-news_713120.html", "text": "           Принц Талал бин Абдул Азиз, полубрат на саудитския крал Салман, почина днес на 87-годишна възраст, пише dariknews.bg. Новината за кончината му е съобщил синът му принц Ал Уалид бин Талал.   \"Принц Талал бе призован при Аллах в събота\", написа в Туитър синът му. Милиардерът добави, че семейството ще приема съболезнования в неделя, понеделник и вторник в резиденцията си в Рияд.\r\nЛиберал, известен с прякора \"червения принц\", Талал бин Абдул Азиз бе неуморен защитник на реформите в ултраконсервативното кралство. Той винаги настояваше да се разреши на саудитските жени да карат коли - право, което най-сетне им бе дадено тази година.  Принц Талал оглавяваше Програмата на Арабския залив за организациите на ООН по развитието (AGFUND), която подпомага образованието и здравеопазването, по-специално на жените, в развиващите се страни.\r\nПод влияние на Египет, управляван тогава от президента Гамал Абдел Насър - икона на арабския национализъм, саудитският благородник създаде в началото на 60-те \"Движението на свободните принцове\", настояло за коренни реформи в близкоизточната монархия.       ", "date": "2018.12.22", "title": "Саудитският принц почина на 87-годишна възраст"}
{"url": "https://www.actualno.com/society/sedmichna-prognoza-za-vremeto-za-24-30-dekemvri-news_713033.html", "text": "  Празничната седмица с топло време за сезона. На Бъдни вечер над по-голямата част от страната се очакват валежи от дъжд. Максималните температури ще бъдат между 6 и 13 градуса.     Във и сряда валежите ще спрат, но времето ще застудее. Минималните температури ще са между минус 8 и плюс 1 градуса, а максималните между минус 3 и плюс 7 градуса.   В времето ще остане без промяна. Валежи не се очакват. Ще има променлива облачност. Максималните температури ще са между 1 и 7 градуса.\r\nВ ще бъде предимно облачно, но валежи не се очакват. Максималните температури ще бъдат между 2 и 7 градуса.  В над цялата страна ще бъде предимно облачно. Валежи не се очакват. Максималните температури ще са между 1 и 8 градуса.", "date": "2018.12.22", "title": "Седмична прогноза за времето за 24-30 декември "}
{"url": "https://www.actualno.com/crime/cacarov-se-zakani-na-prokopiev-bez-da-go-nazovava-po-ime-news_713067.html", "text": "  Годината на Специализираната прокуратура – така видя главният прокурор Сотир Цацаров изминалата година. И обяви, че „не по-малко” от 83% от обществото подкрепяло държавното обвинение, без да казва по кое проучване.     Цацаров не пропусна да каже и как критиците нападали прокуратурата, защото не била като тази в Румъния, а сега се променила гледната точка, защото държавното обвинение и КПКОНПИ стигнали до хора, до които не можело да си помислят доскоро да се стигне. . , закани се Цацаров пред БНТ.   Същевременно Цацаров си призна, че целта не е само да започват досъдебни производства, а и да завършват с осъдителни присъди т.е. с ефективност. Същевременно главният прокурор не пожела да даде прогноза кои досъдебни производства как ще свършат – срещу Арабаджиеви, срещу Миню Стайков, но поиска \"за финал\" производствата да влязат с обвинителен акт в съда.\r\nГлавният прокурор обаче не смята, че трябва да има още и още правомощия за КПКОНПИ, защото това може би щяло да направи по-зрелищна работата на комисията, но тя трябва да е ефективна.   и вече изказаното си преди два дни мнение относно т.нар. \"тайни арести\" – не може това да се прилага за всички нарушения на Наказателния кодекс и не може да не се уведомява семейството на задържания. Става дума за недообмислена правна техника, каза главният прокурор и всъщност подкрепи ветото на президента върху тези промени в НПК, за да може разпоредбата да се направи \"работеща\".\r\nОбвинител номер едно не пропусна да отвърне и на бившия президент Росен Плевнелиев, който обяви, че руското лоби в България планира с години напред как да задържи влиянието си и избора на главен прокурор е част от това планиране. Президентът също е част от важните постове в България, намекна Цацаров.   Относно председателя на Върховния касационен съд (ВКС) Лозан Панов Цацаров каза, че единственият общ език може да е институционален. Имаме съвсем различни ценностни системи с него, категоричен беше главният прокурор, който не вижда нищо градивно в действията на Панов и градивна идея. Ако някога обаче бъде съобщена такава идея, Цацаров щял да си помисли дали да не преосмисли. Бързо той разкри, че , защото . Той каза и, че се подготвя закон за такъв механизъм и така щял да падне още един мит за недосегаемостта на главния прокурор. А от гледна точка на обвинител номер едно на много хора не им се харесвало това, защото сегашната среда хранела фондации и давала грантове.    По темата \"Иванчева\" Цацаров повтори, че тя сама не пожелала да иде в Сливенския затвор – нещо, което беше отречено от нея. Освен това Иванчева не била изключение и в ареста 70% от задържаните живеели \"в ужасни битови условия\". Освен това, главният прокурор нямал съмнение, че става дума за подкуп.\r\nЗа финал Цацаров пак отрече, че иска да стане председател на ВКС.", "date": "2018.12.22", "title": "Цацаров се закани на Прокопиев без да го назовава по име"}
{"url": "https://www.actualno.com/crime/api-vidimostta-kraj-zvynichevo-sutrinta-e-bila-10-m-news_713125.html", "text": "  Гъста мъгла и видимост от 10 метра е имало на път II-84 в с. Звъничево, където стана пътния инцидент. Скоростта на движение в населеното място при нормални метеорологични условия е до 50 км/ч.        Гъста мъгла и видимост от 10 метра е имало на път II-84 край село Звъничево, където днес при катастрофа петима души загубиха живота си. Това съобщават от Агенция \"Пътна инфраструктура\". От ведомството уточняват, че скоростта на движение в населеното място при нормални метеорологични условия е до 50 км/ч.   Чрез медиите Агенция „Пътна инфраструктура” призова представителите на неправителствени организации, обявяващи се за пътни експерти, да се въздържат от \"хвърлянето на обвинения, за които нямат конкретни доказателства, в публичното пространство и да не злоупотребяват с емоциите на хората в навечерието на Коледа\".\r\nАгенцията апелира шофьорите да карат с повишено внимание и със скорост, съобразена с метеорологичната обстановка.  ", "date": "2018.12.22", "title": "АПИ: Видимостта край Звъничево сутринта е била 10 м."}
{"url": "https://www.actualno.com/crime/ivancheva-i-petrova-zasega-izljazoha-pod-domashen-arest-news_713092.html", "text": "  На свобода са вече бившият кмет на столичния район „Младост“ Десислава Иванчева и нейната заместничка Биляна Петрова. Припомняме, че двете жени са подсъдими за подкуп. Те днес напуснаха ареста към Централния софийски затвор, съобщава БНР.     Иванчева и Петрова са отведени със служебни автомобили на 7-мо Районно полицейско управление. След като бъдат регистрирани, двете ще бъдат откарани на адресите, на които са заявили пред Специализирания наказателен съд, че ще изтърпяват домашния си арест. Малко преди тяхното освобождаване, от ареста е излязъл и третият подсъдим за корупционната схема в столичната община \"Младост\" - Петко Дюлгеров.   Дали мярката им за неотклонение „домашен арест“ ще бъде потвърдена от Апелативния специализиран съд, ще стане ясно след почивните дни. Освобождаването под домашен арест на Десислава Иванчева, Биляна Петрова и Петко Дюлгеров, обвинени в искане на подкуп в размер на половин милион евро от строителния предприемач Александър Ваклин, беше постановено и мотивирано в 40 страници от съдията от Специализирания наказателен съд Иво Хинов.\r\nГолямата въпросителна около подобно благоприятно развитие на намиращите се от осем месеца под стража подсъдими, е изричното обвързване, което направи съдия Иво Хинов на домашния им арест с електронния контрол на тримата. От правосъдното министерство съобщиха, че са уведомили спецсъда за невъзможността засега на Иванчева, Петрова и Дюлгеров да бъдат сложени електронни гривни, защото те все още са в тестов период и не се прилагат върху подсъдими и обвиняеми, съобщава БНР.  ", "date": "2018.12.22", "title": "Иванчева и Петрова засега излязоха под домашен арест"}
{"url": "https://www.actualno.com/society/regionalnijat-ministyr-kydeto-njama-nujda-ot-po-niska-skorost-shte-popravim-neshtata-news_713131.html", "text": "  Ще разпоредя да бъдат обследвани участъци от републиканската пътна мрежа с въведени ограничения на скоростта. Скоростта ще бъде променена, ако се установят участъци, за които не е необходимо ограничението. Това каза министърът на регионалното развитие и благоустройството Петя Аврамова пред предаването \"Офанзива\" по Канал 3.     През 2019 година ще продължи ремонтът на тунел \"Витиня\" в тръбата за  София. Виадуктът преди тунела е ремонтиран  и готов, но движението все още няма да бъде пуснато заради  безопасността на  пътуващите. Няма да рискуваме да пуснем движението там, където техническата експертиза е показала, че има проблем с конструкция, подчерта регионалният министър.   В момента се изпълняват договори за ремонти на виадукти, мостови съоръжения и тунели за 143 млн. лв. Необходими са и 60 млн. лв. за ремонт на всички мостове по републиканската пътна мрежа.   Няма заплахи от загуба на средства и опорочаване на проекта за АМ  „Струма“.  Откритият този месец участък от магистралата от Кресна до  Сандански е първият автомагистрален участък у нас с изградена  „Интелигентна транспортна система”. Има три пътни възела – при Кресна,  Струмяни и Сандански, 25 големи съоръжения, площадки за отдих,  интелигентни системи за управление на трафика, камери за  видеонаблюдение, за управление на трафика, метеорологична станция,  датчици и система за изследване на теглото на автомобилите, които  преминават.\r\nЯнуари месец е срокът, в който ще се подават оферти за участъка от Мездра до Ботевград. Ако няма обжалване на процедурите, 2019 година може да стартира реалното строителство. Аврамова припомни, че отпуснатите от правителството 1,350 млрд. лв. осигуряват изграждането на 134 км от автомагистрала „Хемус“ от Боаза до разклона за Велико Търново. В момента се строят участъците от Ябланица до Боаза и от п.в. „Буховци“ до п.в. „Белокопитово“, а цялата магистрала „Хемус“ има изградени 170 км.        Представителите на Националното тол управление ще следят за редовността на пътуващите относно плащането на пътните такси при преминаване по платената републиканска мрежа, напомни Аврамова. От 16 август автомобилите над 3,5 т. ще заплащат тол такса за изминато разстояние, а до тогова – електронна винетка. Все още няма одобрена тарифа за тол таксите, като се очаква окончателен доклад  на СБ, с която е сключен договор за консултантски услуги. Предвиждат се около 1 млрд. лв. приходи от смесената система за заплащане за преминаване по платените републикански пътища. Те ще бъдат използвани за ремонт, рехабилитация на републиканската пътна мрежа и изграждане на нови участъци.", "date": "2018.12.22", "title": "Регионалният министър: Където няма нужда от по-ниска скорост, ще поправим нещата"}
{"url": "https://www.actualno.com/moresport/angel-rusev-e-shtangist-na-godinata-v-bylgarija-news_713081.html", "text": "  Ангел Русев бе отличен за „Най-добър щангист в България за 2018 г.“. Негови подгласници са Стилян Гроздев и Георги Шиков. Русев е европейски шампион до 17 г., а при мъжете се нареди пети на европейско първенство и шести на световното в Ашхабад, където подобри пет световни рекорда. Стилян Гроздев и Георги Шиков са европейски вицешампиони за мъже от Букурещ.     В класацията следва третата на младежката олимпиада и първа на континента при 17-годишните Галя Шатова, а пета се нареди бронзовата медалистка от европейското за жени Даниела Пандова.\r\nВъпреки турбулентните събития, българските щанги изпращат една успешна година. В нея те спечелиха над 20 медала от световни и европейски първенства при младите и имат три отличия от европейското за мъже и жени. Христо Христов стана олимпийски вицешампион при младите, а Галя Шатова грабна бронза на младежката олимпиада в Буенос Айрес. Христов бе определен и за най-добър млад талант за годината у нас сред всички спортове. Наред с това, щангите осигуриха на България сребърен олимпийски медал, въпреки че през годината нямаше олимпиада. Милка Манева стана олимпийска вицешампионка от игрите в Лондон, тъй като шест години по-късно отличията в тази категория бяха преразпределени заради повторните положителни допингпроби на част от състезателките пред нея. Така, вдигането на тежести стана третият български спорт с медал от предпоследната лятна олимпиада, а Манева получи отличието си на церемония през лятото в НСА.\r\nГодишните награди на БФВТ бяха връчени в тържествена обстановка, като на церемонията бяха обявени най-добрите 10 при състезателите и водещите треньори, съобщава сайтът на федерацията. Всички те получиха почетни плакети, а Русев си тръгна с огромна купа за победител в традиционната анкета. Ето и десетката на българските щангти за 2018 г.:              Ето и десетката на българските щанги за 2018 г.:\r\n1. Ангел Русев (Русе)\r\n2. Стилян Гроздев (Русе)    3. Георги Шиков (Марица Пд)\r\n4. Галя Шатова (Калофер Карлово)\r\n5. Даниела Пандова (100-те войводи Сливен)\r\n6. Христо Христов (Титан Варна)\r\n7. Божидар Андреев (Сливен)   8. Васил Господинов (Асеновец Асеновград)\r\n9. Владимир Урумов (Черно море Варна)\r\n10. Ивана Петрова (Светкавица Търговище). При треньорите бяха наградени следните най-добри за годината наставници: Борислав Налбантов (Марица Пловдив); Живко Николов (Титан Варна); Живко Томов (Черно море Варна); Иван Лухов (Карлово Калофер); Илиян Събев (Светкавица Търговище); Лъчезар Кишкилов (Асеновец Асеновград); Пламен Братойчев (Сливен); Севдалин Минчев (100-те войводи Сливен); Радослав Атанасов (Русе). На тържеството на БФВТ бе отбелязана и годишнината на един от най-великите в българския спорт – двукратният олимпийски Нораир Нурикян. Юбилярят благодари за поздравленията, а вечерта завърши с традиционните снимки и пожелания за успешна нова година, през която най-важно ще е спечелването на пълен брой квоти за Олимпиадата в Токио 2020.", "date": "2018.12.22", "title": "Ангел Русев е щангист на годината в България"}
{"url": "https://www.actualno.com/society/silno-zatrudnen-trafik-po-magistrala-hemus-predi-tunela-vitinja-news_713093.html", "text": "  Силно затруднен е трафикът по автомагистрала „Хемус“ в продължение на няколко километра, в района преди тунела „Витиня“, посока Ботевград. От Пътна полиция апелират водачите да спазват дистанция и да проявяват толерантност, като посочват, че до момента няма възникнали пътни инциденти.     Заради ремонтните дейности в едната тръба на тунела, потокът от автомобили преминава от три в една активна лента и освен засиленият трафик заради почивните дни, това допълнително затруднява придвижването. От Пътна полиция – ГД „Национална полиция“ апелират шофьорите да карат със съобразена скорост, да спазват дистанция, да не предприемат изпреварване и да са толерантни на пътя. И още - при възможност, пътуването в тази посока да бъде отложено за по-късен час, когато се очаква броят на автомобилите, преминаващи през района, да се нормализира, или водачите да изберат алтернативен маршрут.   Междувременно, от 14:00 ч. днес се възстановява и разрешението за преминаване на товарни автомобили над 12 т. по трасето. Екипи на Пътна полиция регулират и подпомагат движението.", "date": "2018.12.22", "title": "Силно затруднен трафик по магистрала „Хемус“, преди тунела „Витиня“"}
{"url": "https://www.actualno.com/health/simptomite-na-infarkta-koito-vseki-trjabva-da-poznava-news_712805.html", "text": "  При инфаркт части от клетките на сърдечния мускул загиват, тъй като не получават достатъчно приток на кръв. Затрудненото кръвоснабдяване обикновено е причинено от съсирек, който запушва коронарен съд. За да се окаже ефективна медицинска помощ, е важно хората да познават , казва проф. Томас Фойгтлендер, медицински директор на Кардиоангиологичния център „Бетаниен“ във Франкфурт на Майн, цитиран от сайта Bolenzdrav.com.      Типичен симптом е интензивната болка зад гръдната кост, която продължава над 5 минути. Пациенти споделят, че усещането е сякаш слон е седнал на гърдите им или пък някакъв обръч стяга гръдния кош. Болката се излъчва към лявата или дясната ръка, към горната част на корема или долната челюст.\r\nСилно парене зад гръдната кост или внезапно появил се задух също може да са заради . В допълнение човек може да усети гадене, изпотяване или чувство на слабост. За съжаление симптомите невинаги са така ясни.  При 20 до 30% от пациентите болката в гърдите липсва. Понякога тя се усеща само в челюстта. Други пък споменават, че усещат стягане в гърдите при минимално усилие, или пък се събуждат през нощта от боцкане и парене в гръдния кош. Мнозина решават, че това са стомашни киселини или нещо подобно. Тези сигнали обаче може да са предвестници .    При тях най-често се наблюдава болка в гръдния кош. Обикновено те се оплакват от прилошаване и недостиг на въздух. При тях често има болка още в горната част на корема, гърба или ръката. повлияват върху симптомите. Например диабетиците може да изкарат инфаркт без осезаеми симптоми. Тяхното усещане за болка се променя от захарната болест. Те може да усетят най-много слабо дърпане в гърдите.    Околните може да се ориентират дали наистина става дума за инфаркт по оплакванията на засегнатия. Той се опитва да не се движи, изглежда твърде блед и често се поти обилно. Ако човек до вас има симптоми на инфаркт, трябва да се извика линейка по най-бързия начин.\r\nНавременното откарване в подходящо лечебно заведение дава шанс на 90% от пациентите да оцелеят. Единственото, което близките могат да правят, докато чакат „Бърза помощ“, е да успокояват болния.\r\nИнфарктът е особено опасен, тъй като в началото му може да се стигне до тежки аритмии – т.нар. камерно мъждене. Сърцето бие лудо, но капацитетът му на помпа пада рязко. Без лечение камерното мъждене може да причини смърт дори за минути.", "date": "2018.12.22", "title": "Симптомите на инфаркта, които всеки трябва да познава"}
{"url": "https://www.actualno.com/business/nad-9-000-000-chujdestranni-turisti-v-bylgarija-za-2018-g-news_713086.html", "text": "  Повече от 9 000 000 се очаква да достигнат чуждестранните туристи, посетили България през 2018 г. Това каза в интервю за седмичното обзорно предаване „Метроном“ на Радио „Фокус“ министърът на туризма Николина Ангелкова. Тя добави, че над 8 000 000 са туристите за изминалите 10 месеца от тази година, което е ръст от 6%, а до края на 2018 г.     Министър Ангелкова съобщи, че приходите от международен туризъм са над 4 млрд. евро и ще се увеличат до края на годината. По думите й, Българското европредседателство е допринесло за разпознаваемостта на страната ни. Тя добави, че предизвикателствата пред, които е изправен секторът, са много, но за следващата година са заложени редица проекти за подобряване на предлаганите услуги.   „Предстоят ни промени в закона за туризма. Отделно от това изключително важно за летният ни туризъм е управлението на морските плажове. Надявам се и там да срещнем подкрепата и разбирането на народните представители, за да може Министерството на туризма да върши своята работа. Продължаваме да работим в посока изпълняване на приоритетите заложени в нашата управленска програма и да работим за това да продължим да намаляваме административната тежест за гражданите и за бизнеса. Разбира се, ще продължим да изпълняваме завишеният контрол, за да може да гарантираме, че исканията на закона се спазват. Също така много голямо предизвикателство за нас е, че на фона на предложенията, които отправят отделните държави към туристите ние трябва да запазим устойчивостта на нашите дестинации“, обясни българският министър на Туризма.\r\nНиколина Ангелкова каза, че продължава работата по общия балкански проект, в който участват 11 държави. А Програма „Дунав“ дава изключителната възможност да бъдат реализирани инициативи и по нея, за да се подобряват взаимоотношения, туризмът и културата в тази приоритетна област.  ", "date": "2018.12.22", "title": "Над 9 000 000 чуждестранни туристи в България за 2018 г."}
{"url": "https://www.actualno.com/politics/premieryt-trjabva-da-sme-edinni-zashtoto-migrantskijat-proces-moje-da-potopi-balkanite-news_713088.html", "text": "  \"Четирите ни държави, като население и Брутен вътрешен продукт, имаме огромен потенциал. Трябва да сме много единни - за мигрантския въпрос, ако щете и за временното убежище. Защото, ако нещо може да потопи Балканите, това е този процес.\", заяви на пресконференция премиерът на България Бойко Борисов, след четиристранната среща на високо равнище в Белград, съобщава БГНЕС.     Борисов започна изказването си с това, че \"няма по-добро място от Европейския съюз и подобни срещи винаги са в унисон с основната европейска политика за присъединяване, развитие, просперитет и увеличаване на Брутния вътрешен продукт и доходите на населението\". Българския премиер се срещна с президента на Сърбия Вучич, който бе и домакин на събитието, и с премиерите на Румъния и Гърция - Дънчила и Ципрас.   \"Необходимо е да се помага много на Гърция и да се държим единни, здраво и заедно. За съжаление напредъкът на австрийското председателство не бе такъв, какъвто ни се искаше за темата за Западните Балкани.\", коментира Борисов. И допълни, че не забравя да благодари на колегите си от Гърция, когато на България и Румъния бе дадена перспективата за влизане в Европейския съюз. \"Истински се надявам след няколко години и президентът Вучич да благодари и на България за присъединяването на Сърбия. Европа и светът имат нужда от положителни примери за мир, разбирателство, с дипломация и толерантен тон, за да се решават въпросите. Перспективите ни са големи.\", категоричен бе в изказването си пред медии Бойко Борисов.", "date": "2018.12.22", "title": "Премиерът: Трябва да сме единни, защото мигрантският процес може да потопи Балканите"}
{"url": "https://www.actualno.com/society/resheno-bylgarija-v-syvmestna-kandidatura-za-domakinstvo-na-svetovnoto-po-futbol-prez-2030-g-news_713089.html", "text": "             Министърът на младежта и спорта Красен Кралев и президентът на Българската федерация по футбол Борислав Михайлов проведоха работна среща с министрите на спорта и представителите на футболните федерации на Сърбия, Румъния и Гърция. Разговорът се проведе в рамките на срещата на високо равнище между България, Гърция, Сърбия и Румъния, която се състоя в сръбската столица Белград.   Министър Кралев, министърът на младежта и спорта на Сърбия Ваня Удовичич, министърът на младежта и спорта на Румъния Богдан Константин Матей и заместник-министърът на спорта на Гърция Георгос Василиадис препотвърдиха категоричната готовност на четирите страни за съвместна кандидатура за домакинство на Световното първенство по футбол през 2030 година. Присъстващите на срещата подчертаха, че проекта за обща кандидатура дава силен политически знак от страна на Балканите към останалия свят.\r\n“Готови сме да защитаваме, като екип политическите и икономическите интереси на Балканите.”, заяви българският спортен министър Красен Кралев. Представителите на футболните асоциации бяха категорични, че изграждането на спортна инфраструктура е важна за всяка от страните. Борислав Михайлов, който е член на Изпълнителния комитет на УЕФА от осем години, изрази увереност, че кандидатурата на България, Сърбия, Румъния и Гърция е достатъчно силна и имаме шанс за успех.  Четирите страни се договориха да кандидатстват заедно за Европейското първенство по футбол през 2028 година и през 2032 г. Създава се Комисия за подготовка на общата кандидатурата на четирите страни за Мондиал 2030, в която ще участват по четирима души от всяка държава – по две политически лица и по двама представители на футболните съюзи. По време на срещата днес бе решено, че Гърция официално се присъединява и към съвместното домакинство на България, Сърбия и Румъния на Европейското първенство по волейбол за жени през 2021 г. Очаква се следващата работна среща на спортните министри и представителите на футболните федерации за подготовка на съвместната кандидатура за домакинство на Мондиал 2030 да се проведе през месец февруари 2019 г. в София.   ", "date": "2018.12.22", "title": "Решено: България - в съвместна кандидатура за домакинство на Световното по футбол през 2030 г."}
{"url": "https://www.actualno.com/society/novinite-naj-vajnoto-za-denja-22-dekemvri-news_713130.html", "text": "   Редакционният екип на ви представя вечерния информационен бюлетин, посветен на най-важните акценти от днешния 22 декември, събота.       \"F-16 е на въоръжение в почти всички държави членки на НАТО и има пълната съвместимост със способностите на защитата на националната сигурност, както на България, така и при участието ни в съвместни операции с други държави членки на НАТО.\" Това каза заместник-председателят на управляващата партия - Цветан Цветанов, по отношение на сделката за нов изтребител.   Катастрофата, възникнала рано тази сутрин край Пазарджик, взе пета жертва. Починала е и тежко пострадалата при инцидента жена. Лекарите, които до последно се бореха за живота й, не са успели да я спасят. Годината на Специализираната прокуратура – така видя главният прокурор Сотир Цацаров изминалата година. И обяви, че „не по-малко” от 83% от обществото подкрепяло държавното обвинение, без да казва по кое проучване.     \"Четирите ни държави, като население и Брутен вътрешен продукт, имаме огромен потенциал. Трябва да сме много единни - за мигрантския въпрос, ако щете и за временното убежище. Защото, ако нещо може да потопи Балканите, това е този процес.\", заяви на пресконференция премиерът на България Бойко Борисов, след четиристранната среща на високо равнище в Белград. \"Българското шестмесечно председателство на ЕС започна шумно, тъй като протестиращи срещу корупцията блокираха десетки улици в силно охраняваната столица София.\" Това написа на 11 януари миналата година френската информационна агенция France Press, точно когато страната ни официално пое кормилото на Европейския съюз. И наистина – \"корупцията\" бе само повод и начален тласък за 9-те протеста, които блокираха София в деня, в който всички погледи бяха отправени към нея.    Виждали ли сте мишка в клетка? Нямам нищо. Това заяви влезлият с пистолет в президентството бизнесмен от Перник Сашко Игнатов. Той си призна, че е искал да стреля във въздуха пред Министерския съвет – за да чуе обществото историята му. Игнатов обясни, че през 1991 година е започнал в частния сектор – с поддръжка на жп инфраструктура. През 2000 година е разширил бизнеса и към пазара на горива. През 2002 година става мажоритарен собственик на завод в Сливница. В тези години се счита за богат човек, има 80 работници. И тогава, една вечер, е бил засечен и притиснат от трима души на своя бензиностанция. \"Предложението за изтребител F-16 беше триумф на лобизма.\" Това каза президентът Румен Радев в интервю за предаването „Годината“ по „Дарик“ радио, пише \"Фокус\". 2018 г. бе годината на демократичния упадък. \"Виждаме, че за пореден път кабинетът харчи огромни суми от държавната хазна без правила и често по личното усмотрение на министър-председателя. Слоганът \"Пирин не е баница\" огласяше площади, булеварди и улици не само в София, но и в много градове на страната и чужбина. Казусът влезе в съда и така до началото на декември 2018 г., когато петчленен състав на ВАС върна за ново разглеждане въпроса дали новият план за управление на парка подлежи на екологична оценка. А годината изтича и всички гледат към 2019-та. И към Темида. Според ново проучване на Евробарометър, за първи път мнозинството от европейците смятат, че гласът им е от значение в ЕС. Увеличава се и броят на хората, които са оптимисти по отношение на Общността. Миграцията и тероризмът обаче остават основни тревоги за гражданите на Съюза. Очаквано - заради споровете относно финансирането на оградата по границата с Мексико, републиканците и демократите не успяха да постигнат съгласие за новия бюджет на САЩ (за новата финансова година, която вече започна - на 1 октомври). Ябълката на раздора е \"колко\". Доналд Тръмп и републиканците искат близо 5 млрд. долара финансиране, докато демократите не са склонни да дадат повече от 1,5 млрд. долара. Министърът на младежта и спорта Красен Кралев и президентът на Българската федерация по футбол Борислав Михайлов проведоха работна среща с министрите на спорта и представителите на футболните федерации на Сърбия, Румъния и Гърция. Разговорът се проведе в рамките на срещата на високо равнище между България, Гърция, Сърбия и Румъния, която се състоя в сръбската столица Белград.", "date": "2018.12.22", "title": "Новините: Най-важното за деня, 22 декември"}
{"url": "https://www.actualno.com/politics/bylgarija-prez-2018-godina-evropredsedatelstvo-pod-znaka-na-egoto-na-borisov-news_712829.html", "text": "   \"Българското шестмесечно председателство на ЕС започна шумно, тъй като протестиращи срещу корупцията блокираха десетки улици в силно охраняваната столица София.\" Това написа на 11 януари миналата година френската информационна , точно когато страната ни официално пое кормилото на Европейския съюз.  И наистина – \"корупцията\" бе само повод и начален тласък за 9-те протеста, които , в който всички погледи бяха отправени към нея: eкозащитници с протест срещу решението на Министерски съвет за изменение на Плана за устройството на Национален парк \"Пирин\", граждани и бизнес с такъв в подкрепа на зимните спортове - де факто контрапротест срещу този на екозащитниците, протест на служителите на МВР, на пенсионерите, шествия за и против Истанбулската конвенция, такива срещу произвола на ЧСИ-тата, демонстрации срещу НАТО и ЕС. Въобще - показахме се пред чужденците, както си знаем.     Българският министър за председателството на ЕС Лиляна Павлова разкритикува протестите и заяви, че те се провеждат умишлено, за да саботират управляващите, когато българската столица София е фокус на международно внимание. Междувременно премиерът Борисов заяви, че София иска да влезе в \"чакалнята на еврозоната\", за да се присъедини към валутния съюз на ЕС, а председателят на Еврокомисията Жан Клод Юнкер призова еврозоната да се разшири извън сегашните си 19 членове. И така, многобройните викове \"Мафия!\", \"Оставка!\", \"Спасете Пирин\", и \"Искаме природа, не бетон\", осъждайки плановете за защитения от ЮНЕСКО Национален парк \"Пирин\", огласяха българската столица, докато теми като кохезионната политика, проблемите в региона, кризата в Крим, конфликтът между Словения и Хърватия, спорът между ЕК и за върховенството на правото, Западните Балкани, земеделската политика, киберсигурността, общата отбрана и миграционната политика стояха на масата като важни въпроси, които не търпят отлагане.    Шумните протестни викове не успяха с нищо да подпречат на иначе бляскавото официално откриване на Европредседателството в Народния театър \"Иван Вазов\". Българските и европейските лидери произнесоха емоционална поредица от речи, с които започна церемонията по откриването. \"За нас присъединяването към ЕС преди 11 години беше една сбъдната мечта. С гордост и самочувствие поемаме отговорността на председател на Съвета на ЕС. Ние, българите, вярваме в доброто и сме готови да работим за него. България има много какво да даде на Европа - от традициите до технологиите. Историята ни е научила да бъдем толерантни, гостоприемни и диалогични. Така вярваме, че ще просперира ЕС, а не ако се делим на малки и големи, бедни и богати, Изток и Запад. Вярваме в посланието на българското председателство - \"Съединението прави силата\" , заяви Лиляна Павлова, която разбира се, имаше първа думата. Последваха я президентът Румен Радев и председателят на НС Цвета Караянчева.     Безспорно най-впечатляваща беше Доналд Туск, която той произнесе изцяло на български език: \"Кой друг, ако не вие, потомците на Спартак, най-старата държава в света, които никога не сте губили бойно знаме в битка, сте на висотата да опазите европейската перспектива за региона на Балканите. Вие винаги сте били решителни. Затова вярвам, че председателството ви ще е толкова резултатно, колкото преди четвърт век - Стоичков. С министър-председател, който може да сплаши не един тракийски войн, ще се справите\" , председателя на Европейския съвет. Борисов от своя страна не скри радостта си от комплиментите и последен произнесе кратка реч, в която подчерта, че е изключително трогнат от жеста на Доналд Туск. \"Имаме 6 месеца да положим усилия не само за България. Трябва да направим така, че за всеки българин да остане усещането, че ЕС прави нещо за него\" , заяви Борисов. Няма да навлизаме в подробности какви точно са усещания на българина към ЕС  и към българското председателство, защото това би било обект на съвсем друг анализ, а направо преминаваме към следващият важен момент от него.\r\nЗа премиера обаче изобщо не беше толкова лесно, когато трябваше да говори пред Европейския парламент по и случващото се с Национален парк \"Пирин\", като защитата беше потресаващо слаба - с опазване на \" \" и .   През март месец във Варна в рамките на българското председателство на Съвета на ЕС се състоя между турския президент Реджеп Ердоган, председателя на Европейската комисия Жан Клод Юнкер и председателя Европейския съвет Доналд Туск. Своеобразен домакин, разбира се, беше българският премиер Бойко Борисов. Срещата, определяна като историческа, беше натоварена с много очаквания, но както предположиха редица политически анализатори, не излезе от рамките на стремеж към затопляне на отношенията между ЕС и Турция, с изключение на някои коментари относно действията на Турция в Сирия, арестите на журналисти и граждани на ЕС. Какво си казаха височайшите участници по време на пресконференция след срещата на лидерите на ЕС и Турция - Варна 2018? Жан Клод Юнкер не скри, че срещата на закрито с турския президент Ердоган не е минала изцяло по мед и масло: \"По време на срещата ми се налагаше да ставам и да се разхождам от стаята, но няма да разказвам за тази част от нея\" , започна речта си Юнкер, намеквайки за нажежената обстановка на моменти по време на разговорите на лидерите. Той подчерта, че ЕС няма против намесата на Турция Сирия, но само ако тя става по силата на международното право. Той призна, че бежанците, идващи от Турция, вече са много по-малко и това е заслуга на Турция, а по отношение на обещаните на страната 3 мрлд. евро по споразумението за бежанците – не трябва да има съмнение, че обещанието ще бъде спазено (бел. ред. - според официална статистика на ЕК към онзи момент тези пари са договорени, като част от тях са напълно изплатени) . Съвсем очаквано турският президент Ердоган постави и темата за либерализиране на визовия режим на турските граждани, като призова час по-скоро да бъде приключено това. \"Това не трябва да се превръща в политически въпрос, нашите граждани трябва да запазят доверието си към ЕС\", допълни Ероган и отбеляза, че има очаквания и по отношение на автомизацията на Митническия съюз. По отношение на тероризма турският президент бе категоричен: \"Към настоящия момент Турция е цел за редица терористични организации. Миналата година организирахме една щит (бел. ред. - операцията \" \" ) и унищожихме над 3 000 терористи, тези операции допринасят не само за гражданите на Сирия, но и на Европа. Не трябва да получаваме неоснователни критики, а подкрепа от ЕС... Страните от ЕС са стратегически партньори на ЕС, Турция е важен партньор и не трябва да се изолира, имаме трайни исторически взаимоотношения и общи интереси. ЕС подхожда по несправедлив начин. Искаме справедливост в преценката\" каза още Ердоган.\r\nСъщевременно Борисов подчерта, че турските претенции към България също са много - за имотите на мюфтийствата, за обезщетенията, за Възродителния процес, за пенсиите, управлението на водите, културните паметници. \"За да не бъркаме тази лидерска среща с вътрешните въпроси, мисля, че с външните министри със съответните комисии биха могли да решат тези въпроси\" , добави той, като обясни, че изброил пред Ердоган и всички български претенции - от обезщетенията за тракийските българи до вмешателството във вътрешните ни работи. \"Най-важната си цел, която поставихме да си гарантираме външната си граница, като граница на Шенген е изпълнена\" , подчерта за финал Борисов. Дългоочакваната среща във Варна бе определена от \"Политико\" като разтягане на турски локум, мнозина я нарекоха рутинна, други – в услуга на Ердоган, а дипломатът Стефан Тафров, част от кръга на \"Демократична България\", беше категоричен, че \"единствената важна новина в тази среща е фактът, че се е състояла\" . Ние сякаш сме склонни да се съгласим  с него... И все пак – в заключение стана ясно, че Турция остава партньор на ЕС и продължава да се бори за пълноправно членство в организацията. Изненадващо за журналистите обаче лидерите на ЕС не поставиха човешките права като първо условие към Турция за членството ѝ в Евросъюза, нито пък операцията в , която ЕС смята за незаконна и извън рамките на европейското право. Затова пък просто поискаха от Турция да подобри отношенията си с Кипър и Гърция. Машалла! Другата ключова среща по време на ротационното председателство на България бе , която освен с прегръдките и целувките, които си размени премиерът Борисов с Тереза Мей, Ангела Меркел и Еманюел Макрон на , беше запомнена с приемането на т.нар. Софийска декларация. Основен елемент във финалния ѝ текст беше \"недвусмислената подкрепа на ЕС за европейската перспектива на Западните Балкани\" . В декларацията изрично бе посочено, че ЕС е \"решен да укрепи и засили своята ангажираност на всички равнища в подкрепа на политическата, икономическата и социалната трансформация на региона, включително чрез засилена помощ\" . Всичко си има цена, разбира се, а тази, която трябва да платят страните от Западните Балкани според текста е \"съществен напредък в областта на принципите на правовата държава и на социално-икономическите реформи\" , плюс зачитане на правата на човека и на малцинствата. По отношение на корупцията и организираната престъпност изрично бе посочена необходимостта от междудържавно сътрудничество и сътрудничество на ниво ЕС в борбата с трафика на хора, наркотрафика и оръжейния трафик. С декларацията ЕС пое ангажимент и за по-голяма свързаност на Западните Балкани в \"областта на транспорта и енергетиката, цифровата и икономическата сфера, както и между хората\" . Като приоритет бе посочена енергийната сигурност. Декларацията предвижда засилване на мониторинга на реформите чрез по-систематични мисии за партньорски проверки по конкретни случаи, както и въвеждане на мониторинг на съдебните процеси в областта на тежката корупция и организираната престъпност.\r\nВажен елемент от Софийската декларация е и планирането на Европейски фонд за демокрация. От този фонд ще се дават пари за Западните Балкани за развитие на независими и плуралистични медии. Освен това ще има удвояване на финансирането по \"Еразъм +\", включително създаване на \"Лаборатория за младежта на Западните Балкани\" още през тази година, която да обръща внимание на младите хора и да се бори с \"изтичането на мозъци\". Този аспект беше изрично подчертан от Доналд Туск, както и разбирателството за намаляване на цената на роуминга.\r\n\"Горещият картоф\" на бе разделен на две – Косово и Македония. Сръбският президент Александър Вучич и косовският му колега Хашим Тачи се здрависаха при подписването на декларацията за цифровата политика, макар и малко \"побутнати\" от Бойко Борисов. Спорът за статутът на Косово обаче продължава да стои на дневен ред пред лидерите в Белград и Прищина и се изостря непрекъснато - последната глава на напрежение в сагата е създаването на . А това извади моментално наяве интересите в региона - на , на , на . И, разбира се, се стигна , т.е. пак до приказки без последствия.\r\nДруги двама лидери от Балканите също проведоха ключова двустранна среща – гръцкият премиер Алексис Ципрас и македонският му колега – Зоран Заев. Именно след нея  стана ясно, между Македония и Гърция за името на страната, което по-късно доведе до подписването на , който сложи край на спора за името на Македония. Председателят на Европейския съвет Доналд Туск заяви на пресконференция след срещата в София, че \"не вижда друго бъдеще за Западните Балкани освен европейското\" , но те трябва да свършат още много работа. \"Няма план \"Б\" за Западните Балкани, те са интегрална част от Европа\" , изтъкна Туск. Той също отказа да потвърди за възможно присъединяването им през 2025, но акцентира на необходимостта те да се предвижват напред, изпълнявайки конкретни проекти за засилвана на свързаността им с ЕС.\r\nНа френския президент Еманюел Макрон и на германския канцлер Ангела Меркел се падна \"честта\" да залеят балканските лидери със студен душ. Именно Макрон, чиято реторика впрочем тотално се различава от тази на повечето европейски лидери, отново прояви характер и попари обнадеждените балкански страни, че и тях скоро ще ги грее европейско слънце. Той ясно заяви, че не е привърженик на европейското разширяване: \"Това, което наблюдаваме през последните 15 години е, че Европа отслабва всеки път, когато мислим за разширяването ѝ. И аз не мисля, че ние правим услуга на страните кандидатки или на самите себе си, имайки механизъм, който по някакъв начин вече няма правила и продължава да върви към по-голямо разширяване\" , заяви Макрон пред репортери в София. От своя страна Меркел обяви, че \"днес не говорим за разширяване, а за даване на европейска перспектива на Западните Балкани\" и че посочената по-рано от Европейската комисия възможност Западните Балкани да се присъединят през 2025 г. не е реалистична. От думите на Макрон стана ясно и още нещо: България скоро няма да влезе в Шенген. \"Самото споразумение е на средата на реформирането си. Страната ви ще трябва да изчака то да се довърши\" , бяха думите на Макрон, който същевременно обяви, че все пак Франция подкрепя влизането на България в преддверието на зоната, известно като ERM-2.\r\nОтносно споровете във връзка с пакета \" \", чийто \"баща\" е той, Макрон увери, че отчита спецификите на сухопътния транспорта у нас, но иска да се защитят социалните права на превозвачите. Затова тази реформа била необходима.\r\nСрещата имаше и други измерения. Поставена бе и по-конкретно за изтеглянето на САЩ от ядрената сделка. Лидерите на ЕС бяха категорични - сделката за ядрената програма на Иран е важна, за да съществува мир в региона.\r\nФорумът, който се проведе под мотото \"Свързаност\" бе приет като кулминация на българското председателство на Съвета на ЕС.  от изминалото председателство в цифри?\r\nЗа провеждането му работиха 1550 чиновници от 35 институции. Основните събития бяха в Националния дворец на културата, който претърпя основен ремонт. На негова територия се проведоха 12 неформални Съвети на министрите. България домакинстваше 284 събития, за които пристигнаха 36 хиляди делегати и бяха отразени от 4700 журналисти.\r\n2000 служители, охранители и полицаи са се грижили заедно със 150 доброволци за техническото осигуряване и сигурността на срещите. Основната част от работните заседания се провеждаха и в Брюксел и в тях участваха 94 000 души. Резултатите от председателството са договарянето на 11 транспортни проекта, които ще свържат Западните Балкани с останалата част от Съюза. 78 от отворените вече за преговори общи документи, така наречените досиета, вече са затворени. Приключили сме 2/3 от досиетата за европейския цифров пазар, които наследихме от естонското председателство. На 19 декември, в деня на на Министерството за българското председателство на Съвета на Европейския съюз, оглавяващият го министър Лиляна Павлова . \"Колкото и нескромно да звучи, България успя да затвори най-много досиета от Триото – от 105 досиета успяхме да придвижим или затворим 78. Сигурно можеше и повече\" – така вече бившият министър Павлова отговори на въпрос на БГНЕС. Все пак Павлова посочи един вид \"неуспехи\" т.е. какво би искала да постигне повече – общоевропейско решение по темата за единната европейска система за миграцията.\r\nДруги \"неуспехи\" - енергийният съюз и банковият съюз, но нямало как в рамките на шест месеца да се придвижи цялото необходимо законодателство. \"Приемането в Шенген и еврозоната няма нищо общо с председателството, за постигането на тези цели сме изпълнили обективните критерии – става въпрос за такива критерии\" , настоя Павлова в отговор на питане на К2 защо не сме успели да направим решителната крачка към тези лелеяни цели. Не се размина, разбира се, и без скандали. Най-напред се с официалния видеоклип, презентиращ страната ни като \"бижу\" и направен специално за председателството. \"Противно на това, което се твърди в официалния клип на Съвета на ЕС, чието председателство този месец пое България: \"Не\" никога не значи \"да\". Основно правило за съгласие и уважение към жените\" . Това написа през януари в официалния си профил в Twitter френския евродепутат Карима Дели, която е председател на Комисията по транспорт и туризъм в Европейския парламент. Дели всъщност директно поиска и обвини създателите му, че поощряват сексуалния тормоз.\r\nСкандалите с популярното видео не спряха до тук. През февруари месец пък последваха обвинения в плагиатство. Обвиненията бяха в брутални прилики с туристическа реклама на Италия от 2016 година. Друг скандал също прикова медийното внимание - спонсорирано от в София. Представители на Европейския младежки форум изразиха своето недоволство относно начина, по който Българското европредседателство организирало събитието, коментирайки неадекватното поведение на официалните лица, заети с организацията. Слаб мениджмънт, промяна на установените правила и организирането на партита с полуголи танцьорки са само част от критиките. Младежи и политици се срещнали по време на младежка конференция в София на 17-19 април, за да обсъдят как да подобрят живота на младите европейци. Конференцията бе най-важното събитие от шестия цикъл на Структурния диалог с младите хора, който има за цел да сближи политиците и младежите. Това, което се случило в София обаче, според Луис Алварадо, президент на Европейския младежки форум, \"било далеч от реалността и разрушило работата на поколения активни млади хора\" . Павлова направи и сметка колко ни е струвало европредседателството, като напомни, че бюджетната рамка беше тригодишна. Първоначално сме предвидили 166 млн. лева, но сме спестили 22 млн. лева. Всичко това е отишло за обезпечаване на организация, сигурност, на ремонти – на НДК, на резиденция \"Бояна\". Без ремонтите обаче председателството струвало 62 млн. лева, макар че имало много повече проведени събития – 300 с 35 000 участници, а сме очаквали 20 000.\r\nБългария предаде щафета на Австрия за следващата половин година на официална церемония церемония в края на юни. Преди това в Брюксел лидерите на 28-те се събраха за последен път по време на българското председателство.", "date": "2018.12.22", "title": "България през 2018 година: Европредседателство под знака на егото на Борисов"}
{"url": "https://www.actualno.com/europe/dostypno-za-polzvane-veche-e-letishte-getuik-arestuvani-sa-dvama-dushi-news_713079.html", "text": "  Лондонското летище \"Гетуик\" съобщи, че пистата му вече е отворена, а операторът му възнамерява да изпълни всички полети, предвидени за днес, пише Дарик. От сряда късно вечерта до изминалата нощ летището на няколко пъти затваряше от съображения за сигурност, заради летящи над територията му дронове. Всичко това обърка трафика в дните, точно преди натоварения предпразничен уикенд.     \"Пистата ни е отворена и възнамеряваме да изпълним цялото си разписание за днес, се казва в качено тази сутрин съобщение на сайта на летището. Пътуващите са предупредени, че е възможно да има закъснения и отменени полети, а управата на аеропорта им се извини за причиненото неудобство, като подчерта, че е било най-важно да се гарантира сигурността на полетите. Съобщението беше публикувано няколко часа след като полицията в графство Съсекс каза, че е арестувала снощи двама души за \"криминално използване на дронове\", объркало плановете на десетки хиляди пътуващи.   Арестувани са мъж и жена. Съобщава се, че те са задържани в района на летището и разследването продължава. По време на 36-часово прекъсване на работата на \"Гетуик\" бяха засегнати десетки хиляди пътници, а стотици полети - отменени, още след като в сряда бяха забелязани първите дронове. По случая в рамките на вчерашния ден изпълнителният директор на летището - Стюарт Уингейт - заяви, че полетите на дроновете са били \"доста целенасочени\" и са имали за цел да затворят аеропорта и да предизвикат максимално нарушаване на работата му в навечерието на Коледа. Припомняме, че \"Гетуик\" е второто по големина летище на Лондон.", "date": "2018.12.22", "title": "Достъпно за ползване вече е летище \"Гетуик\", арестувани са двама души"}
{"url": "https://www.actualno.com/actualno/da-gytnem-gudeto-news_712885.html", "text": "Тази седмица, пак по традиция предколедно, българската общественост и най-вече пловдивската се развълнува бурно от предложението на кмета на Пловдив Иван Тотев на площада пред общината да бъдат разфасовани две прасета – по случай Коледа. Тотев бързо уточни, че всъщност изобщо няма да има такова нещо и казаното от него е един вид проучване на общественото мнение за мястото на традицията и съвременната култура. Дали това е така, само той си знае, но волно или не действително пловдивският кмет повдигна важна тема. Докато още не беше ясно, че колене на прасе няма да има, вълната на възмущението бързо се надигна. И защо? Защото тези, които подскочиха като ужилени, ще ядат само коприва на Коледа? Коленето на прасе е българска традиция. Едва ли площадът пред Пловдивска община е подходящ за показно в натурален вид, но защо не в абстрактен? Напоследък, за успокояване на нервите, гледам готварски предавания. По една от телевизиите върви поредица за балканската кухня, която гледам с интерес. И какво виждам обаче - готвачите от съседните държави представят местни рецепти, само българските готвят \"интернационално\". То не са рецепти от Мексико, от Кипър, от Танганайка дори! И защо - нещо ни е срам от кухнята ни ли? Както ни е срам от някои културни черти? Понеже \"чужденците ще кажат\". Какво ще кажат - ще ни дават акъл хора, които са открили банята, когато китайците са им я показали? Или такива, рязали ръце в Конго? Или пък ни е \"отвратително\"? Ама не ни е \"отвратително\" като видим пържолата в чинията. Не виждам защо трябва и на децата да се спестяват основополагащи неща от живота като това как храната им стига до тях. Крайно време е да приемем, че някои неща са част от нас, а не да се срамуваме и да извръщаме очи. Както е крайно време такива теми да не се превръщат в лайтмотив на развитието на обществото ни - далеч по-важни са други теми, които \"Facebook обществеността\" са ѝ по-скучни. Дори и в Пловдив.", "date": "2018.12.22", "title": "Да гътнем гудето"}
{"url": "https://www.actualno.com/viewpoint/dyrjavata-na-dogan-ili-bylgarija-na-tri-agenturi-news_712998.html", "text": "  Рядко пиша коментари за българския политически живот, защото такъв почти липсва. България отдавна е загубила привилегията да бъде субект на собствената си съдба, поне що се касае за стратегическото си бъдеще.      Едно изказване на отново показа кой е основният фактор на родната политическа сцена.\r\nЗамисляли ли сте се колко важни закони са били одобрени срещу волята на ДПС през последните години? Колко от ключовите постове в държавната администрация са заемани от кадри на ДПС? Отговорите на тези въпроси са пределно ясни и категорично доказват, че . Реакциите на лидерите на другите формации също доказват красноречиво въпросната теза. И ако сега отново се стигне до избори, отново ДПС ще реши кой и по какъв начин ще управлява страната. \r\nЗа да разберем генезисът и причините за това, трябва да разгледаме първо големите системни партии. Те продължават да губят доверието на избирателите си.  Що се отнася до БСП, от партия спечелила пълно мнозинство по времето на Жан Виденов, И причините за това се крият изцяло в самата партия. Въпреки че носи социалистически етикет, БСП е откровено олигархична партия, която на всичкото отгоре влезе в преки коалиции с десни партии като ДПС и НДСВ, с което разочарова избирателите си. Въпреки обещанията си да тръгне по различен път, днес лидерката на БСП Корнелия Нинова влезе в задочен дебат в Ахмед Доган, което изглеждаше като нелеп \"опит да го убеди\" в нуждата от нови избори. Силно се съмнявам обаче, че обикновените социалисти в България, имат желание БСП отново да влезе в модела ДПС и че така Нинова ще спечели доверието им. \r\nСъщото в голяма степен важи и за управляващите от ГЕРБ. Истината е, че ГЕРБ е партия, зад която няма никаква идейна насоченост. . Дори и по този начин обаче, подкрепата за ГЕРБ намалява във всеки следващ изборен период. Причините за това са много - като се започне от \", независимо дали става въпрос за \"Обединени патриоти\" или \"Реформаторски блок\" и много други неща. и да хвърля в общественото пространство обичайните клишета за стабилност и европейска интеграция. \r\nМалките партии също носят своя пай от вината, защото Защо не се спирам подробно на останалите партии? Причината е, че всички те са част от модела ДПС. Крайна време е ясно назовем въпросния модел КОЙ? Ами кой, ако не той.    Като . В изказването си този четвъртък, той каза някои точни неща, а не само празна демагогия. Като например за раздутата държавна администрация. Това обаче не променя опасната роля на \"сив кардинал\" на Сокола.\r\nВръзките му с чужди държави не подлежат на съмнение. Вероятно И така популярният националистически призив \"България на три морета\", с препратка към военните успехи и териториалното разширение на България при цар Симеон, Успешно лавиращ меж  Българското общество е напълно наясно с този модел. Медиите на Пеевски са видими, законодателните инициативи също. Но въпреки повишението в броя на висшистите, . А ако има някаква съпротива тя е стихийна и инфантилна. Провежда се от разни \"инфлуенсъри\" на хранилка при чужди фондации. Промяната може да дойде единствено тогава, когато обикновеният българи започне наистина да се интересува от политика. Но не в стил \"komunistite ebaha mamata na durjavata\", \"vqrvame v evropeiskiq pyt\" или \"boiko ne struva ma i ostanalite sa maskari\". Нужно е просвещение, анализ и хладен ум. . Сега предстои светлият християнски празник Рождество Христово. Време в което да прекараме време със семействата си и да се насладим на домашния уют. Поне за малко да имаме възможността да се изключим от реалността. А още дълго ли ще живеем в държавата на Доган? Може би скоро името ще се смени.    Тодор Беленски ", "date": "2018.12.22", "title": "Държавата на Доган или България на три агентури"}
{"url": "https://www.actualno.com/politics/cvetanov-vnushi-che-radev-e-korumpiran-zaradi-gripen-news_713066.html", "text": "  F-16 е на въоръжение в почти всички държави членки на НАТО и има пълната съвместимост със способностите на защитата на националната сигурност, както на България, така и при участието ни в съвместни операции с други държави членки на НАТО.\" Това каза в сутрешния блок на bTV заместник-председателят на управляващата партия - Цветан Цветанов по отношение на сделката за нов изтребител.     Цветанов внуши, че държавният глава Румен Радев е корумпиран заради \"Грипен\", отговаряйки на въпроса на водещата Жени Марчева, в какво той обвинява Радев, посочвайки че в Словакия е имало протести за съмнение в корупция, свързани с \"Грипен\". \"Тогава словашкото правителство отмени това си решение и в момента финализират сделката за F-16 със САЩ. Не ми вменявайте подобни думи. Аз само казвам какви са фактите и обстоятелствата по сделките в Чехия и Унгария, където имаше много съмнения за корупция и непрозрачност\", каза заместник-председателят на ПП ГЕРБ.   Той уточни, че в момента процедурата отива към финалната си част и е убеден, че в българския парламент ще бъде проведен \"достоен дебат\", за да се вземе най-правилното решение.   Относно изменението на НПК, чрез което може да се забрани оповестяването за задържане на лица, ако са пълнолетни и до 24 часа, ако са непълнолетни, Цветанов увери, че няма нарушаване на защитата на задържаните.\r\n\"Има само частично ограничаване за уведомяването, но то е свързано с това, когато прокурорът прецени, че има достатъчно доказателства по оперативни информации, че може действително да бъде осуетено разследването или да бъдат заличени някои от доказателствата\", обясни Цветан Цветанов. Именно затова няма да се съобразим с , което е 12-то по ред, обеща той.   ", "date": "2018.12.22", "title": "Цветанов внуши, че Радев е корумпиран заради \"Грипен\""}
{"url": "https://www.actualno.com/society/vlezlijat-s-pistolet-v-prezidentstvoto-myj-se-schita-za-jertva-na-reket-i-ot-dyrjavata-news_713062.html", "text": "  Виждали ли сте мишка в клетка? Нямам нищо. Това заяви бизнесмен от Перник Сашко Игнатов. Той си призна, че е искал да стреля във въздуха пред Министерския съвет – за да чуе обществото историята му.     Игнатов обясни, че през 1991 година е започнал в частния сектор – с поддръжка на жп инфраструктура. През 2000 година е разширил бизнеса и към пазара на горива. През 2002 година става мажоритарен собственик на завод в Сливница. В тези години се счита за богат човек, има 80 работници.\r\nИ тогава, една вечер, е бил засечен и . , каза Игнатов пред Нова телевизия. Твърди, че , смята той.\r\nИзлиза от съда с условна присъда – за превишена самоотбрана. Но е трябвало да плати . Натиснат от кредити и заеми, по думите му той е бил \"подгонен\" от частен съдебен изпълнител. Разпродава се имуществото му, включително и жилището му.      Дължа около 500 000 – 600 000 лева, не мога да ги платя, докато съм жив, казва Игнатов. И обяснява, че дълговете се трупат, защото имуществото му се продава на безценица и дълговете остават. Как да си плащаш кредитите, като те натискат отвсякъде, пита Игнатов. Дадено е правото на кметове и чиновници да те рекетират, категоричен е той и дава пример с бизнеса си в Сливница – например данък за битови отпадъци за предприятието му там, но то не работи от 2009 година.\r\nСлед като решава, че в крайна сметка няма да стреля пред Министерския съвет, отива в президентството, .    Дълбоко се извинявам на г-н Радев, че всичко беше преекспонирано от това, което исках да направя, каза за финал Игнатов и поиска Дядо Коледа да донесе подаръци на президентството и да се помоли на главния прокурор случаят му – с кръвнината, да бъде преразгледан. А г-н Борисов да седне малко вкъщи и да види за какво става въпрос, завърши Игнатов.", "date": "2018.12.22", "title": "Влезлият с пистолет в президентството мъж се счита за жертва на рекет - и от държавата"}
{"url": "https://www.actualno.com/europe/pak-protest-sreshtu-orban-news_713065.html", "text": "  Над 5 000 души излязоха по улиците на унгарската столица Будапеща късно снощи (21 декември) в знак на протест срещу спорните промени в трудовото законодателство, предаде БГНЕС. Премиерът Виктор Орбан определи вълната от демонстрации, заляла страната, като \"истерични крясъци\".     Маршът на протестиращите тръгна от сградата на парламента и се придвижи към президентския дворец. Мнозина от демонстрантите крещяха обидни лозунги срещу управляващите, но до сблъсъци с полицията не се стигна.   Протестите започнаха, след като на 12 декември депутатите одобриха закон, определен като \"робски\" от опозицията – според който часовете за извънреден труд, които работодателите могат да изискват от служителите си, се увеличава от 250 на 400 часа годишно.\r\nПротестите се очаква да спрат по време на коледните и новогодишните празници. Но профсъюзите и опозиционните партии заявиха, че на 5 януари ще бъде свикана нова и още по-мащабна демонстрация, която вероятно ще бъде последвана от общонационална стачка.  ", "date": "2018.12.22", "title": "Пак протест срещу Орбан"}
{"url": "https://www.actualno.com/politics/radev-kabinetyt-harchi-ogromni-sumi-ot-dyrjavnata-hazna-bez-pravila-news_713085.html", "text": "          \"Предложението за изтребител F-16 беше триумф на лобизма.\" Това каза президентът Румен Радев в интервю за предаването „Годината“ по „Дарик“ радио, пише \"Фокус\". 2018 г. бе годината на демократичния упадък. \"Виждаме, че за пореден път кабинетът харчи огромни суми от държавната хазна без правила и често по личното усмотрение на министър-председателя. Парламентът вече не контролира кабинета, а напротив, кабинетът прегазва решения на парламента. Виждам също, че изборното законодателство не бе реформирано, машинното гласуване се отлага отново, съдбата на т.нар. втори протокол от СИК, който е обект на изборна манипулация, остава неясна.\", заяви Радев.   Държавният глава посочи, че предложението България да избере изтребител F-16 е финалът на автокрацията за тази година. „Това беше триумф на лобизма. Не искам да защитавам един или друг тип самолет – за мен и трите типа са прекрасни, летял съм на тях и срещу тях. Но за разлика от други хора, аз защитавам процесът да бъде прозрачен, открит и обективен. Има два вида избор – първият е, когато правителството казва, че ще заложи на стратегическото партньорство и избира самолет от страната X, без да го интересуват подробности. Но за това се изисква политическа смелост и най-вече отговорност, която не е присъща за нашите управници.\r\nТе решиха да се правят на демократи в този процес и катастрофираха. Те решиха да тръгнат по другата процедура, както се прави навсякъде в развитите демокрации. Какво стана обаче? Преди да е приключила работата на тази комисия един наш политик и то от Вашингтон – Цветан Цветанов, вече предопредели избора. Министър-председателят също каза точната си дума. Неслучайно в навечерието на празника на ВВС аз призовах министър-председателя, министрите и депутатите да запазят радиомълчание, докато приключи процедурата, защото така се прави в цял свят“, посочи в заключение Радев.  ", "date": "2018.12.22", "title": "Радев: Кабинетът харчи огромни суми от държавната хазна, без правила"}
{"url": "https://www.actualno.com/society/predsedateljat-na-kzp-potrebitelite-trjabva-da-podhojdat-s-vnimanie-kym-ofertite-za-pazaruvane-news_713077.html", "text": "  \"Потребителите не трябва винаги да остават с впечатление, че навсякъде искат да ги излъжат, но е добре да подхождат с внимание към офертите, които се предлагат за празниците. Особено когато става въпрос за празнични намаления и промоционални подаръчни комплекти, които не винаги може да са толкова изгодни, колкото си представяме.\" Това посочи председателят на Комисията за защита на потребителите (КЗП) Димитър Маргаритов в интервю за БГНЕС.     Обичайно кампанията с коледно-новогодишните намаления започва още в началото на декември. Най-интензивно тя се разгръща в седмицата или в дните непосредствено преди Рождество Христово и Нова година. Точно тогава, когато хората имат и повече време, за да могат напазаруват онова, което са планирали и за себе си, и за подаръци. Създаващата се предпразнична еуфория, обаче, често тласка потребителите към не чак до там обмислени решения за закупуване на стоки, а понякога и за използване на услуги. Затова първият съвет, който отправи председателят на Комисията за защита на потребителите, е \"да запазим до последния момент потребителското си хладнокръвие и тогава, когато купуваме различни стоки или услуги, винаги да следим точно колко плащаме за това, което си купуваме\".   Обикновено това може да бъде проследено, като се съпоставят различни оферти или потребителите проявят по-критично отношение към процентите намаления по това време, уточни Димитър Маргаритов. По думите му, хората провеждат и следновогодишно пазаруване. „Трябва да отбележим, че в последните години нашата контролна дейност установява, че след т. нар Черен петък, след коледно-новогодишните празници, през месец януари, редица търговци използват възможността да пуснат още по-големи проценти намаления\", допълни председателят на комисията, предупреждавайки онези, които ще изчакат моментът за след празничните дни, за да могат да направят най-изгодни сделки.\r\nМаргаритов обясни, че е добре да се има предвид, че е възможно дадени търговци в различните кампании да са намалявали различни стоки от техния общ асортимент и това да не е довело до т. нар. намаление от намалението, а по-скоро да представлява стандартен процент, с който стоката ще бъде намалена и ще може да бъде закупена наистина по-евтино. Той уточни, че едната възможност е да бъдат пуснати с по-ниска цена стоки, които не са продадени успешно през коледно-новогодишните празници. Така може да се създаде впечатление, че продуктът ще бъде продаден на много по-ниска цена, само защото вече е януари и хората по-малко пазаруват, а всъщност тази стока да не е била обект преди това, на друга кампания за намаление и тя да си се продава с един стандартен невисок процент, като при това внимателно трябва да се гледат цените.  Председателят на Комисията за защита на потребителите увери, че се провеждат интензивни проверки в празничния период. За същия период миналата година са извършени около 2 000 инспекции, което ежегодно е обичайното число, покривано от проверяващите в цялата страна. Резултатите от проверките най-често установяват нелоялни практики, свързани с верността на информацията. „Например, намалението не е коректно поднесено. Става въпрос за стоки, които не са били продавани достатъчно дълго на старата цена, или са били обект на някаква друга кампания за намаление в предходен период. Така, механично е добавен новият процент, за да изглежда, че той е по-голям от реалния”, допълни Маргаритов. Друго, което може да ощети потребителите, са оферти за закупуване на пакетни подаръци на стоки в недостатъчно голяма наличност.\r\nПредседателят на комисията цитира различни проучвания за това, какво българинът най-често купува по коледно-новогодишните празници. Сред най-търсените стоки са облекло, техника, детски играчки. Все повече навлиза практиката с ваучерите за подарък. Маргаритов съветва в да се внимава за валидността и дали няма някакво ограничение в часовия пояс, в който се предоставя услугата от търговеца. При пазаруването онлайн е важно да се купуват стоки само от реално съществуващи магазини, и то при условие, че е осъществен контакт със съответния търговец и потребителят е сигурен, че може ще върне стоката, ако му ни хареса.", "date": "2018.12.22", "title": "Председателят на КЗП: Потребителите трябва да подхождат с внимание към офертите за пазаруване"}
{"url": "https://www.actualno.com/europe/i-predi-koleda-pak-protest-na-jyltite-jiletki-news_713064.html", "text": "  Движението на \"жълтите жилетки\" се подготвя за шести пореден уикенд на демонстрации, предаде БГНЕС. Демонстрациите се очаква да се проведат на фона на намаляващия брой на протестиращите в страната и докато полицията разчиства протестните лагери с оглед на наближаващите коледни и новогодишни празници.     На страницата на лидера на \"жълтите жилетки\" във Facebook Ерик Друе  близо 1400 души са заявили участие в днешния протест във Версай, като  други 8 000 души са изявили интерес да присъстват. Планирани са и демонстрации на \"жълтите жилетки\" в Лион, Тулуза и Орлеан.   В петък, 21 декември, \"жълтите жилетки\" не постигнаха консенсус по въпроса дали да проведат един мащабен протест по улиците на Париж или в близкия град Версай, където се намира кралската резиденция на Луи XVI – кралят, загубил главата си на гилотината по време на революцията.\r\nЗаради опасения от нови безредици и бунтове властите във Версай взеха решение да затворят двореца и неговите прочути градини – популярна туристическа дестинация през цялата година, за посетители през този уикенд.  Междувременно собствениците на магазини в Париж, много от които бяха затворени през последните два уикенда заради протестите, бяха призовани да бъдат особено внимателни.", "date": "2018.12.22", "title": "И преди Коледа - пак протест на \"жълтите жилетки\""}
{"url": "https://www.actualno.com/europe/osnovni-trevogi-za-grajdanite-na-es-migracijata-i-terorizmyt-news_712983.html", "text": "  Според ново проучване на Евробарометър, за първи път . Увеличава се и броят на хората, които са оптимисти по отношение на Общността. за гражданите на Съюза.      . Европейският съюз има положителен образ и се възприема с доверие от повече от половината българи, сочат резултатите от есенното издание на проучването „Стандартен Евробарометър“, проведено между 8 и 22 ноември.   Като цяло, за Европа доверието в Съюза е непроменено — средно 42% (+1), и остава на най-високото си равнище от есента на 2010 г. насам. Във всички 28 държави членки мнозинството от отговорилите се чувстват граждани на ЕС. Голямо мнозинство от отговорилите подкрепят „свободното движение на гражданите на ЕС“ (83 %, +1 процентен пункт в сравнение с пролетта на 2018 г.)\r\nМиграцията и тероризмът остават основни тревоги на европейците. Голямо подкрепят „свободното движение на гражданите на ЕС“ - 83%, +1 процентен пункт в сравнение с пролетта на 2018 г., като във всяка държава членка на ЕС, повече от две трети от отговорилите споделят това мнение.  20 години след въвеждането на нашата единна валута подкрепата за Икономическия и паричен съюз и еврото продължава да е на рекордно високо равнище, като три четвърти от отговорилите - 75%, в еврозоната подкрепят единната валута на ЕС.", "date": "2018.12.22", "title": "Основни тревоги за гражданите на ЕС - миграцията и тероризмът"}
{"url": "https://www.actualno.com/crime/chetirima-dushi-zaginaha-edin-e-s-opasnost-za-jivota-pri-katastrofa-news_713061.html", "text": "  Четирима души загинаха и жена е с опасност за живота, след пътен инцидент в района на Пазарджик, при село Звъничево. Катастрофата е възникнала между два леки автомобила - \"Лада\" и \"Пежо\", в нея са намесени 11 автомобила. Инцидентът е станал днес около 7:00 ч. на третокласен път.     Движението е затруднено и се регулира от служители на реда. На мястото на инцидента са екипи на пожарната и спешна помощ. Оцелялата жена, която се бори за живота си, е откарана в болница. Общо 15 са тежките пътнотранспортни произшествия, възникнали в страната през изминалото денонощие.   Според информация на bTV катастрофата е станала на надлез. Всъщност тя не е верижна, а в продължение на няколко минути е имало отделни катастрофи. Първоначалната причина, тиражирана от телевизията, е заледен път, който не е бил опесъчен. Поддръжката е отговорност на АПИ и на частна фирма, като тепърва ще тече разследване дали те имат вина за случилото се.", "date": "2018.12.22", "title": "Четирима души загинаха, един е с опасност за живота при катастрофа"}
{"url": "https://www.actualno.com/chronicles/ispanskata-oblast-katalunija-poluchava-avtonomija-news_712354.html", "text": "  Каталония или Каталуния (на испански: Cataluña, на каталонски: Catalunya, на окситански: Catalonha) е автономна област на Испания, намираща се на Пиринейския полуостров. Пълното име е Автономна област Каталония (Comunidad Autónoma de Cataluña на испански, Comunitat Autònoma de Catalunya на каталонски и Comunautat Autonòma de Catalonha на окситански).     Нейната територия съответства в голямата си част на територията, заемана от някогашното графство Барселона. Официалните езици са три – кастилски испански, каталонски и арански.   Каталония заема площ от 32 114 km² и има население 7 448 332 души (2016)[3]. От тях около 15 % са имигранти от други страни[4][5]. Граничи с областите Арагон и Валенсия, както и с Франция и Андора на север\r\nКаталония се състои от 4 провинции: Барселона, Херона, Лерида и Тарагона.  След смъртта на Франко през 1975, Каталония възстановява регионалното си правителство Generalitat (което е в изгнание от 1939 след Гражданската война) през 1977, приема испанската конституция от 1978, според която областта получава политическа и културна автономия и през 1979 като останалите испански автономни области приема статут за автономия (Statute of Autonomy of Catalonia of 1979), който е със силата на основен закон.\r\nСпоред испанската конституция Каталония като автономна област разполага със значителна законодателна и изпълнителна независимост. Върховният орган на властта се нарича Generalitat de Catalunya и се състои от парламент от 135 депутати, избирани на всеки 4 години, президент и Изпълнителен съвет (правителство).\r\nВ Каталония се провеждат избори по пропорционална система в четири многомандатни избирателни окръга – Барселона (85 места), Таррагона (18), Жирона (17) и Лерида (15). Според резултатите от изборите депутатските места се разпределят пропорционално на гласовете, подадени за списъци от кандидати, като се ползва системата Донт. Например при последните избори от края на 2017 г. дори и при липса на абсолютно мнозинство (47,5 %), партиите, подкрепящи независимостта на Каталония, получават 52 % от местата в Парламента и сформират коалиция на управляващо мнозинство.       От началото на януари 2006 г. новосформираната полицейска сила Mossos d' Esquadra поема работата по вътрешния ред в град Барселона от националната полиция Policia Nacional (ръководена от Мадрид). Извън града действат освен националната полиция също и локална полиция Policia Local. Типично за новосформираната каталонска полиция е изключителното ползване само на каталонски език, млади кадри и особен символизъм, с който е натоварена, предвид, че е независима от централната власт в Мадрид. Освен гореспоменатите сили за вътрешен ред, в цяла Испания действа и Guardia Civil – формирование, получило негативен имидж при управлението на Франко, днес занимаващо се с особено тежки престъпления, организирани престъпни групи, терористични организации и трафик на хора и наркотици.\r\nПрез 2006 г. са предприети стъпки за разширяване на пълномощията на местното правителство чрез приемане на нов статут Estatuto de Autonomía de 2006, който е подложен на критики от страна на консервативната Народна партия, която отнася проекта до Конституционния съд. През 2010 Конституционният съд анулира някои от членовете (в частност, установяването на автономна каталонска правосъдна система, ново териториално деление, аспекти от финансирането, статута на каталонския език и преди всичко символичното обявяване на каталонците за нация в член първи „Cataluña es una nación“).Това решение се оспорва силно от редица слоеве от каталонското общество и засилва движението за независимост, което от тясно партийна инициатива прераства във всенародно.\r\nНа 1 октомври 2017 г. правителството на Каталония провежда референдум, при който гласуването е проведено по спорен начин. Този референдум е обявен за незаконен на 6 септември 2017 г. и отменен от Конституционният съд на Испания, защото нарушава Испанската конституция от 1978 г.  Впоследствие Европейската комисия потвърждава, че референдумът е бил незаконен.Въпросът, зададен на референдума, е „Искате ли Каталония да стане независима държава под формата на република?“. Над 2 020 000 гласа (91,96%) са „Да“ и около 177 000 са „Не“ при гласоподавателна активност от 43.03%.\r\nСлед референдума парламентът провъзгласява Каталонска република на 27 октомври, но следват незабавни действия от страна на испанското правителство на Мариано Рахой, в резултат на които актовете на каталонското правителство са обявени за незаконни, управлението на автономната република е поето от централното правителство, а Карлес Пучдемон напуска страната. Към 28 октомври 2017 г. Каталонската република е непризната от международната общност, която продължава да смята областта за част от Кралство Испания.\r\nПрез декември 2017 са проведени извънредни избори, в които партиите, подкрепящи независимостта на Каталония, получават 52 % от местата в Парламента.      ", "date": "2018.12.22", "title": "Испанската област Каталуния получава автономия"}
{"url": "https://www.actualno.com/asenovgrad/novijat-sajt-na-obshtina-asenovgrad-pozvoljava-abonirane-za-informacionen-buletin-news_713055.html", "text": "  Интернет сайтът на община Асеновград вече е обновен. Той е активен в новия си вид, отпреди два дни и предлага повече функции. Обновяването му бе наложително, поради моралното остаряване на досегашния. За актуалната визия на новия сайт на асеновградската община бяха похарчено 6 900 лева с ДДС. Изработването на новата версия се забави, тъй като първоначално е представен вариант, към който общинската администрация е посочила няколко забележки за отстраняване. Фирмата, изпълнила поръчката, е старозагорската \"НК софтуер\".     Новият интернет сайт на община Асеновград вече е активен, а дизайнът му е съобразен с най-новите тенденции и изисквания. По думите на експертите, е адаптивен към всякакви устройства - мобилни телефони, таблети, компютри, телевизори. Очакванията са да се работи по-лесно с административния панел за управление на сайта и по-бързо да може да се вгражда мултимедия - видео, аудио. Друга част от освежаването на общинския сайт е гъвкаво управление на слайдери, изображения, текстове и ефекти за привличане вниманието към най-важните неща. Информацията ще бъде разделена по ресори, като Общинският съвет на Асеновград и всяка дирекция от общината притежава собствена страница само за дейността си.\r\nИзградена е и банер система, чрез която всеки администратор сам можем да публикува банери, отразяващи кампании, проекти, инициативи и други. За по-добрата информираност на гражданите, всеки има възможност да се абонира чрез e-mail и така да получава бюлетин с актуални теми, които ще се изпращат автоматично до желаещите потребители. Новият интернет сайт вече разполага с възможност за публикуване на анкети, чрез които да се проследи общественото мнение по даден въпрос, касаещ община Асеновград, с отчитане на гласуването и показване на резултата. Предишната версия на услугата бе с повече ограничения и малко по-хаотично подреден, в сравнение с обновената.   Стара визия на интернет сайта на община Асеновград:       ", "date": "2018.12.22", "title": "Новият сайт на община Асеновград позволява абониране за информационен бюлетин"}
{"url": "https://www.actualno.com/crime/pet-stanaha-jertvite-na-katastrofata-pri-pazardjik-ot-tazi-sutrin-news_713073.html", "text": "  Катастрофата, възникнала рано тази сутрин край Пазарджик, взе пета жертва. Починала е и тежко пострадалата при инцидента жена, съобщи НОВА ТВ. Лекарите, които до последно се бореха за живота й, не са успели да я спасят. По последни данни, в пътнотранспортното произшествие са участвали три микробуса и две леки коли. Двамата загинали са от единия автомобил, а останалите са пътували в микробуса. Те са търговци, тръгнали на пазар в Якоруда.     На близко разстояние до мястото на тежкия инцидент са възникнали и три други катастрофа, в която участници са общо шест автомобила. Пътуващите в тях са се разминали с уплаха, а по колите са нанесени леки материални щети. Припомняме, че пътният инцидент настъпи около 7:00 ч. днес в участъка между селата Звъничево и Братаница.   Пътят все още е затворен за движение на моторни превозни средства, като шофьорите се отклоняват по обходни маршрути, от служители на реда. Според полицията, първоначално обявените причини за случилото се са неопесъчено и заледено пътно платно и гъстата мъгла. Ясно е към момента, че ангажирани с поддържането на надлеза са Агенция \"Пътна инфраструктура\" и частна фирма, посочва НОВА ТВ.", "date": "2018.12.22", "title": "Пет станаха жертвите на катастрофата при Пазарджик от тази сутрин"}
{"url": "https://www.actualno.com/goodnews/blagotvoritelen-joga-chas-shte-osiguri-topyl-objad-na-nad-100-nujdaeshti-se-ot-asenovgrad-news_713056.html", "text": "  Благотворителен час по йога помага на социално слаби хора от община Асеновград. Средствата от кампанията бъдат в помощ на над 100 асеновградчани, попадащи в графата с доходи под допустимия минимум, както и пенсионери, които получават минималната пенсия за страната и също са включени в списъка с нуждаещи се. Даренията ще са под формата на празничен обяд по време на предстоящите три дни от Рождество Христово.     Благотворителният йога час ще се проведе, като част от инициативата \"Споделената Коледа\". Всеки, който желае да участва в каузата, ще има възможността да се включи към нея, като дари средства  на мястото на събитието. За участие в самия час конкретна такса няма да има, като практиката е подходяща и за напълно начинаещи. Благотворителната кауза ще се проведе днес (22.12.18 г.) от 10:00 ч. до 11:30 ч. в Йога студио \"Surya\" на улица \"Цар Иван Асен II\" №9 в Асеновград, етаж 5.   Кампанията \"Споделената Коледа\" е национална и е насочена към хора, които не могат да си осигурят разнообразна празнична трапеза или уют по това време от годината. Идеята е обединени от една кауза гражданите на България заедно да осъществят благородната инициатива и да предоставят топъл обяд, дреха или дори компания на над 100 души от всеки град.", "date": "2018.12.22", "title": "Благотворителен йога час ще осигури топъл обяд на над 100 нуждаещи се от Асеновград"}
{"url": "https://www.actualno.com/celebrate/sv-velikomychenica-anastasija-news_712389.html", "text": "  Св. Анастасия била дъщеря на знатен и богат римлянин. Баща й бил езичник, но майка й изповядвала християнската вяра. В онова време (III в.) знатните римляни, като уважавали науката, полагали големи грижи за възпитанието на децата. Възпитанието на Анастасия било поверено на учителя Хрисогон, известен със своя ум и ученост. Когато се завършило възпитанието на младата Анастасия, всички в Рим се чудели както на необикновената й красота, така и на нейния ум и познания. Но Хрисогон й предал друго безценно съкровище. Той бил християнин. От него и от майка си Анастасия получила познания за истинския Бог. Пламенната вяра, която загоряла от ранни години в нейното сърце, й дала възможност да понесе с търпение тежките изпитания, които й предстояли.     Рано се запознала Анастасия със скърбите. Тя още на младини се лишила от майка си, а баща й я омъжил против волята й за един богат и знатен римлянин езичник, човек с груб и жесток характер. Много сълзи проляла нещастната Анастасия. Едничката утеха тя намирала в молитвата и в изпълнението на християнските си задължения. Често облечена в прости дрехи, придружена от вярната си слугиня, тя посещавала тъмниците, изпълнени в това време с християни, и всякак залягала да облекчи участта на страдащите за Христа. Но за тия посещения узнал нейният мъж и й отнел тая последна утеха. Той негодувал, че тя много раздавала на бедни и, боейки се да не разпилее за благодеяния всичкото богато наследство от баща си, той започнал да се отнася към нея жестоко. След разни оскърбления той я затворил, като я лишил по този начин от всякаква възможност да помага на нещастните. Доведена почти до отчаяние, Анастасия тайно написала писмо на бившия си учител Хрисогон, затворен в тъмница за вярата Христова, и като му описала страданията си, просила неговите молитви. Хрисогон, отговаряйки й с писмо, я убеждавал търпеливо да понася изпитанията и на Бога да възлага надеждата си.\r\n- При тебе, смущавана от световните бури и вълнения – писал й той, - скоро ще дойде като по море Иисус Христос и с една Своя дума ще направи да утихне въставащата против тебе буря. Затова, намирайки се като че ли сред море, търпеливо очаквай Христа, Който ще дойде при тебе. И само в себе си викай с пророка: \"Защо униваш, душо моя, и защо се смущаваш? Уповавай се на Бога, защото аз още ще славя Него, моя Спасител и моя Бог\" (Пс.41:6). Надявай се на Бога за двоен дар: Той ще ти възвърне и временното наследство, и ще приготви вечното. Не се смущавай като виждаш, че благочестивите люде търпят скърби, защото Господ Бог не те оставя, а те изпитва... Твърдо и бдително се пази от всякакъв грях и само в Бога търси утеха, като изпълняваш свято Неговия закон.\r\nПоложението на Анастасия постепенно се влошавало. Мъжът й от ден на ден се отнасял с нея по-сурово. Като не се надявала да остане жива, тя отново писала на Христогон: \"Краят ми е близък. Помоли за мене Господ да приеме душата ми, понеже от любов към Него страдам!\"... В отговора си старецът отново я утешавал с надежда в милостта на Бога, Който може да тури край на нейните страдания.     Скоро след това мъжът на Анастасия бил изпратен някъде от императора и по пътя умрял. Анастасия, която сред тежките страдания се била още повече привързала към закона Господен, посветила целия си живот на служене на Бога и на ближните. Тя гледала на богатството си само като средство, поверено й от Бога за благото на другите. Затова тя постоянно посещавала тъмниците, носела на затворниците храна и облекло, утешавала ги с думите на вярата, любовта и съчувствието, лекувала болестите им, превързвала им раните. Тя се чувствала щастлива, че може да служи на страдащите за името Христово и често повтаряла думите на псалмопевеца: \"За мене са много ценни Твоите приятели, Боже\" (Псалом  138:17, по Седемдесетте тълковници).\r\nВ това време било подигнато тежко гонение против християните. Диоклетиан (284-305 г.) повикал при себе си в Аквилея стареца Хрисогон. За него му били говорили, че той в Рим укрепява християните във вярата. Императорът го съветвал да се поклони на боговете, като му обещавал за това голямо богатство и званието римски управител.\r\n- Аз съм познал единия Бог – отговорил Хрисогон – и Той за мене е по-приятен от всякаква светлина, по-въжделен от всякакъв живот, по-горе от всички съкровища. В Него аз вярвам със сърце, Него изповядвам с уста, Него почитам с душа, пред Него прекланям колена! А твоите богове считам лъжливи и не мога да им се покланям!    След тия думи Диоклетиан се убедил, че не може да склони Хрисогон да се отрече от вярата си и заповядал да го накажат със смърт. Известно време обезглавеното тяло на Хрисогон лежало на морския бряг, но един презвитер и три сестри, които живеели наблизо, с чест погребали светия мъж.\r\nАнастасия продължавала да върши милосърдни дела. Не жалейки трудове, тя ходела от град в град, от страна в страна, като раздавала помощ и утешавала навсякъде, където имало нужда от това.   Една сутрин тя дошла в тъмницата, но не намерила в нея ония затворници, на които служила предната вечер. Царят, като узнал, че всички тъмници са пълни и няма къде да се поместят отново заловените християни, заповядал да накажат със смърт всички затворени. Като видели сълзите на Анастасия, тъмничните стражари разбрали, че тя е християнка, и я довели при илирийския управител.\r\n- Нима ти си християнка? – попитал я управителят.\r\n- Християнка съм – отговорила Анастасия. – Което тебе ти се показва гнусно, то за мене е мило, и християнското име, което вие считате позор и безчестие, за мене е чест и слава.   Управителят, като узнал коя е тя, дълго не можал да разбере как тя се е решила да остави блясъка и разкоша, които я обкръжавали в Рим, за да служи на бедните затворници. Той я уговарял да се отрече от Христа, но като се убедил, че думите му са безполезни, а не смеел да осъди на смърт жена от такъв висок род, донесъл за нея на царя. Диоклетиан повикал Анастасия и се стараел да я отклони от онова, което считал безумие. Но като видял, че е непреклонна, предал я на един от капитолийските началници, за да може той да я уговори или принуди да се отрече от Христа.\r\nБезполезни останали всички усилия. Улпиан (така се наричал началникът) й описвал всички радости на света, цялата прелест на богатството, а после и показал всички оръдия за мъчения и я заплашвал с позорна смърт. Но тя нито за минутка не се поколебала и отговорила, че отдавна е избрала Христа и го обикнала повече от всички радости на света, за да умре за Христа, значи да получи вечен живот. Като се убедил, че всички усилия са напразни, Улпиан я предал на мъчения. Но изведнъж го постигнала внезапна смърт.   Освободената Анастасия пак започнала да върши милосърдни дела. Това обаче не продължило много, защото скоро била наново затворена от новия илирийски управител – човек твърде користолюбив, който й предлагал да я освободи от мъченията, ако тя му предаде имението си. Но Анастасия не се съгласила на това, като казвала, че нейното имущество принадлежи на бедните.\r\n- Ти си богат, казвала му тя, и не се нуждаеш от моето имение. Но ако те видя гладен или жаден, или болен, или в тъмница, тогава ще сторя и за тебе онова, което ми е заповядал Христос: ще те нахраня, ще те напоя, ще те посетя, ще направя всичко възможно, за да облекча страданията ти.\r\nКато не успял в намерението си, управителят решил да умори Анастасия чрез глад. Два пъти по 30 дни не й давали ни храна, ни питие. Но Анастасия, подкрепяна от Божия сила, оставала здрава. Като не успял да я умори чрез глад, управителят осъдил Анастасия да бъде удавена в морето. Турили я в една голяма ладия заедно със 120 осъдени, между които имало и един старец християнин на име Евтихиан. Когато ладията отплувала доста далече от брега, войниците отворили в нея няколко дупки и се прехвърлили в друга ладия. Но за учудване на всички ладията, обречена на загиване, благополучно се държала над водата. Видели, че една жена, в която някои узнали св. Теодотия, държала кормилото и насочвала ладията към брега. Спасените по такъв чудесен начин повярвали в истинния Бог и като паднали през нозете на Анастасия и Евтихиан, се удостоили със св. Кръщение.\r\nА управителят, като узнал за тяхното чудесно спасение, втори път ги осъдил на смърт и ги предал на различни мъчения. Анастасия привързали към четири стълба и я изгорили в 290 г. Една християнка погребала тялото й, което останало невредимо в огъня. Мощите й след това били отнесени в Цариград. © Жития на светиите, Синодално издателство, 1991 година. ", "date": "2018.12.22", "title": "Св. великомъченица Анастасия"}
{"url": "https://www.actualno.com/asenovgrad/ukrepvat-podporna-stena-na-pytja-asenovgrad-smoljan-dvijenieto-se-regulira-sys-svetofar-news_713057.html", "text": "  Временна организация на движението на моторни превозни средства е въведена на пътя Асеновград - Смолян. Причина за реорганизацията са извършване на ремонтни дейности заради разрушена 20-метрова подпорна стена край реката, при 64-ти километър, в участъка между Хвойна и Чепеларе. Мястото се намира на около един километър, след кръстовището за село Забърдо, в посока Смолян.     Компрометирането на подпорната стена е възникнало поради падналите обилни валежи още през месец август тази година. През септември е възложено изготвянето на технологичен проект и ремонтът стартира в средата на октомври. Извършват се неотложни възстановителни работи на авариралия участък, по договора за текущ ремонт на републиканската пътна мрежа в област Смолян, съобщиха за от Агенция \"Пътна инфраструктура\".\r\nВ момента, в засегнатия район се извършва пилотно-анкерно укрепване, като предстои и възстановяване на пътната настилка. При благоприятни метеорологични условия се очаква ремонтните дейности на пътя да завършат до края на настоящата година. Стойността на ремонта възлиза на над 250 000 лева с ДДС. До приключване на работите по обекта трафикът на автомобили се регулира със светофарна уредба.", "date": "2018.12.22", "title": "Укрепват подпорна стена на пътя Асеновград - Смолян, движението се регулира със светофар"}
{"url": "https://www.actualno.com/america/zaradi-stenata-s-meksiko-pravitelstvoto-na-sasht-sprja-vremenno-rabota-video-news_713058.html", "text": "  Очаквано - заради споровете относно финансирането на оградата по границата с Мексико, републиканците и демократите не успяха да постигнат съгласие за новия бюджет на САЩ (за новата финансова година, която вече започна - на 1 октомври).     Ябълката на раздора е \"колко\". Доналд Тръмп и републиканците искат близо 5 млрд. долара финансиране, докато демократите не са склонни да дадат повече от 1,5 млрд. долара.   Заради липсата на съгласие американското правителство преустанови работа поради изчерпване на финансовите средства. Около една четвърт от правителството сега остава без финансиране,  по-специално Държавния департамент, Министерството на финансите,  Министерството на търговията и Департамента за вътрешна сигурност.\r\nСлучилото се накара американския президент Доналд Тръмп да публикува видео съобщение на страницата си в Twitter, в което той изразява надежда, че спирането на работата няма да продължи дълго. Той призна, че не може да направи нищо без гласовете на демократите и ги призова да гласуват за средства за изграждането на стената. \"Надявам се, че стопирането на работата на правителството няма да продължи дълго\", заяви Тръмп. Видеото, разбира се, показва \"опасността\" от мигрантите и как те атакуват гранична ограда.   ", "date": "2018.12.22", "title": "Заради стената с Мексико правителството на САЩ спря временно работа (ВИДЕО)"}
{"url": "https://www.actualno.com/society/prognoza-za-vremeto-22-dekemvri-sybota-news_713040.html", "text": "   . Това съобщи дежурният синоптик Мартин Славчев от  Националния институт по метеорология и хидрология (НИМХ) при Българската  академия на науките (БАН), предаде \"Фокус\".     Над ще бъде предимно слънчево, но в сутрешните часове ще има ниска слоеста облачност или мъгла. Почти тихо време. Максималните температури ще са 5° - 7°, вълнението на морето ще е 1 - 2 бала. Температурата на морската вода е 7° - 8°.   В ще е подходящо за туризъм. Ще бъде предимно слънчево, но ще е ветровито. Ще духа умерен, по високите и открити части – до силен вятър от запад-северозапад. Максималната температура на височина 1200 метра ще е около 6°, на 2000 метра – 0°.\r\nАтмосферното налягане ще се понижи, но ще остане по-високо от средното за месеца.  В неделя ще се появи умерен вятър от запад-северозапад. Ще има променлива облачност, но само на изолирани места в Северна България ще превали слаб дъжд. Температурите ще се повишат и максималните ще бъдат предимно между 8° и 13°, а минималните – между 0° и 5°. В понеделник вятърът още малко ще се усили. Облачността ще е значителна и на места в страната ще превали слаб дъжд, в планините – слаб сняг. През нощта срещу Коледа в страната ще нахлуе студен въздух. Дъждът ще премине в сняг, но от север бързо ще спира. На Коледа ще е ветровито, ще продължи да застудява. Все още ще превалява, на повече места в Южна България, предимно сняг. Минималните температури ще са предимно между минус 2° и 3°, максималните - между 1° и 6°.", "date": "2018.12.22", "title": "Прогноза за времето - 22 декември (събота)"}
