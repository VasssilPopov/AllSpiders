{"url": "https://www.actualno.com/asia/celta-na-turskata-operacija-v-sirija-news_655463.html", "text": "  Турция провежда операция в сирийския район Африн с цел създаване на зона за сигурност на границата, обяви турският премиер Бинали Йълдъръм.  Операцията ще се проведе на четири етапа за създаване на 30-километрова зона за сигурност, която ще бъде защитена от терористи, цитира ТВ каналът Ен Ти Ви думите на министър-председателя. Както вече бе съобщено, Йълдърм потвърди началото на сухопътна операция на турските въоръжени сили в Африн срещу кюрдските отряди на Силите за народна самоотбрана и против партията Демократичен съюз, които Анкара смята за терористични и свързани с Кюрдската работническа партия в самата Турция. Сирийското правителство определи действията на Турция като посегателство върху суверенитета на страната.\r\nАнкара, отбелязва РИА Новости, поддържа контакт с Дамаск при посредничеството на Москва, предаде БГНЕС.   По съображения за сигурност Русия е предислоцирала оперативната група на Центъра за помирение на враждуващите страни и военната полиция от Африн в района на Тел Аджар. От руското министерство на отбраната заявиха, че създалата се ситуация е резултат от провокативните действия на Вашингтон, насочени към обособяване на райони с предимно кюрдско население, включително и доставка на въоръжение на проамериканските формирования.", "date": "2018.01.21", "title": "Целта на турската операция в Сирия"}
{"url": "https://www.actualno.com/europe/francija-turcija-da-prekrati-operaciite-sreshtu-sirijskite-kurdi-news_655460.html", "text": "  Френският министър на отбраната Флоранс Парли призова Турция да прекрати операциите си срещу сирийските кюрди.  Според нея това може само да нанесе вреда на борбата срещу групировката \"Ислямска държава\". Боевете трябва да спрат, заяви тя по телевизия „Франс 3“. Те може да отклонят от основната борба – срещу тероризма - кюрдските бойци, които са на страната и са силно ангажирани в коалицията, към която Франция принадлежи, добави тя. Франция иска също така да бъде свикано извънредно заседание на Съвета за сигурност за положението в Сирия, съобщи министърът на външните работи Жан-Ив Льо Дриан.\r\nВ свой пост в Тwitter Льо Дриан пише, че е разговарял днес на тази тема с турския си колега Мевлют Чавушоглу, предаде БГНЕС.   Френският външен министър набляга на необходимостта от прекратяване на огъня и осигуряване на хуманитарен достъп в Сирия.", "date": "2018.01.21", "title": "Франция: Турция да прекрати операциите срещу сирийските кюрди"}
{"url": "https://www.actualno.com/plovdiv/prodyljavat-speshnite-remonti-v-karlovo-zaradi-razrushenite-pokrivi-news_655466.html", "text": "  Продължават спешните ремонти в Карлово заради разрушените покриви на обществените сгради от силния вятър. Тази нощ в подбалканското градче падна дъжд, но за щастие не се стигна до сериозни течове в засегнатите постройки.  Снощи строителите са успели да възстановят най-силно разрушения покрив над АГ отделението в местната болница, предаде bTV. Община Карлово очаква финансова помощ от държава, тъй като не може сама да поеме всички спешни аварийни разходи.   ", "date": "2018.01.21", "title": "Продължават спешните ремонти в Карлово заради разрушените покриви "}
{"url": "https://www.actualno.com/society/novinite-naj-vajnoto-za-denja-21-januari-news_655502.html", "text": "      Министърът на туризма не отговори на въпроса дали има изготвен анализ какво ще се случи с Банско при построяването на втори лифт - с колко ще се увеличи броят на туристите, например. Тя умело се измъкна от въпроса и заяви, че липсата на достатъчно съоръжения се отразява на развитието и на други региони.  Имаме консенсус по главните въпроси на бъдещото. Това заяви пред БГНЕС Негово светейшество патриарх Неофит в отговор на въпроса какво да очакваме в близко бъдеще по отношение на сближаването между Българската православна църква и Македонската православна църква-Охридска архиепископия.   Няма да се сменя българската конституция, няма да се въвежда трети пол. Това обяви министърът на правосъдието Цацека Цачева в ефира на bTV по повод спора около Истанбулската конвенция.   Сигналите са срещу кметовете на Стамболийски, Тетевен, Шумен, Бургас, Септември и един срещу Цветан Цветанов.    \"Проблемът с качеството на въздуха, не се решава с мерки\", заяви експертът по устойчиво развитие Боян Рашев. Той подчерта, че това не става \"от днес за утре\". Както е известно, на 25 януари в София предстои гласуване в общината на предложените спешни мерки за борба с мръсния въздух. Протести в Солун за спора с името на Македония. Около 200 хиляди души излязоха на демонстрацията. Полицията е отцепи целия център на Солун, защото толкова голяма демонстрация не е имало от 25 години.    Германската социалдемократическа партия /ГСДП/ даде зелена светлина за започването на официални коалиционни преговори с блока ХДС/ХСС на канцлера Ангела Меркел. На провеждащия се в Бон конгрес 362 от 642 делегати гласуваха за започването на консултациите с консерваторите. Турция продължи през нощта на събота срещу неделя да прехвърля военнослужещи и военна техника към границата със Сирия в района на Африн, където преди това турските ВВС започнаха операция под кодовото название \"Маслинова клонка\".  Най-малко 18 души, от тях 14 чужденци, са загинали при нападението през нощта на събота срещу неделя срещу хотел „Интерконтинентал“ в Кабул, съобщи говорител на афганистанското министерство на вътрешните работи. Най-важното от посещението на канцлера Ангела Меркел е, че тя одобри нашите приоритети, но по-важното е, че тя одобри нашите инициативи, които са в рамките на председателството ни”, заяви Бъчварова. Великолепна победа – само така може да се опише представянето на Григор Димитров срещу Ник Кирьос на осминафинала на Australian Open 2018.        ", "date": "2018.01.21", "title": "Новините: Най-важното за деня, 21 януари"}
{"url": "https://www.actualno.com/music/pochina-basistyt-na-the-kinks-djim-rodford-news_655465.html", "text": "  Басистът на известната британска рок група The Kinks и на The Zombies Джим Родфорд почина в неделя на 76-годишна от травми при падане от стълба.  Съобщението за смъртта на Джим Родфорд пусна в страницата на The Zombies във facebook братовчед му Род Арджънт, основател и кийбордист на групата.\r\nРодфорд е басист на The Kinks в периода 1978-1996 г., а три години по-късно се присъединява към създадената от братовчед му рок група Argent. През 2004 г. музикантът отново се присъедини към The Zombies, след поредното събиране на бандата.   ", "date": "2018.01.21", "title": "Почина басистът на The Kinks Джим Родфорд"}
{"url": "https://www.actualno.com/crime/pijan-shofior-napadna-policai-v-prohoda-na-republikata-news_655485.html", "text": "  Пиян шофьор е нападнал полицаи в Прохода на Републиката. Това съобщи за Радио „Фокус“ – Велико Търново Марияна Христова, говорител на Областна дирекция на МВР в старата столица. Около обяд на тел. 112 е получен сигнал, че от паркинга в град Гурково е потеглил товарен автомобил, чиито водач е употребил алкохол.  След като е навлязъл на територията на Великотърновска област полицейски служители са предприели действия по спирането му за проверка. Мъжът е отказал да се подчини на полицейското разпореждане. „Малко след това се е ударил в мантинела и е спрял. Един от служителите на реда се е приближил до кабината на товарния автомобил, за да провери състоянието на шофьора и е бил нападнат с твърд предмет, чиито вид се изяснява. Полицаят е закаран в Спешна помощ – Велико Търново за преглед, настанен е за наблюдение със съмнения за комоцио“, разказа Марияна Христова. Пияният шофьор е гражданин на Беларус, роден през 1979 година. Той е отказал да бъде изпробван за употреба на алкохол с техническо средство. Срещу него е образувано бързо производство за причиняване на лека телесна повреда на длъжностно лице, по време на изпълнение на служебните му задължения. Към момента той също се намира в Спешна помощ за преглед.   ", "date": "2018.01.21", "title": "Пиян шофьор нападна полицаи в Прохода на Републиката"}
{"url": "https://www.actualno.com/europe/germanskite-socialdemokrati-dadoha-zelena-svetlina-za-pregovori-s-merkel-news_655484.html", "text": "  Германската социалдемократическа партия /ГСДП/ даде зелена светлина за започването на официални коалиционни преговори с блока ХДС/ХСС на канцлера Ангела Меркел.  На провеждащия се в Бон конгрес 362 от 642 делегати гласуваха за започването на консултациите с консерваторите. 279 делегати гласуваха против новата „голяма коалиция“, както в Германия наричат съвместното управление на двете най-големи политически сили ХДС/ХСС с ГСДП. Има само 1 въздържал се при гласуването. Тъй като имаше малък проблем при преброяването, гласуването се осъществяваше с вдигане на ръка, членът на президиума на ГСДП Хайко Маас взе решение за повторно преброяване на гласовете, предаде БГНЕС.\r\nНай-вероятно още на 22 януари, понеделник, лидерите на трите големи партии – ХДС, ХСС и ГСДП – ще обсъдят организационните въпроси, свързани с провеждането на консултации. Всички разбират, че за съставянето на правителство вече е изразходвано прекалено много време, за това ръководствата на трите партии ще действат бързо.   Ангела Меркел се надява преговорите да приключат до средата на февруари. Но дори и тогава, ако страните се договорят за коалиционно споразумение, последната дума отново ще имат социалдемократите.\r\nНад 440 хиляди члена на ГСДП трябва да заявят своето мнение относно споразумението. За организирането и провеждането на гласуване ще отидат най-малко още три седмици. Така че новото правителство най-вероятно ще стане факт през април или средата на март.  ", "date": "2018.01.21", "title": "Германските социалдемократи дадоха зелена светлина за преговори с Меркел"}
{"url": "https://www.actualno.com/business/kurumbashev-za-obshtinska-banka-trajkov-vnesyl-predlojenie-a-koj-go-iznese-news_655481.html", "text": "  Носи ли мнозинството в Столичния общински съвет (СОС) отговорност за продажбата на Общинска банка или носи само вносителят Трайчо Трайков? Този въпрос зададе евродепутатът от квотата на БСП Петър Курумбашев на колегата си и зам.-председател на ВМРО Ангел Джамбазки в предаването \"120 минути\" на bTV.  Курумбашев подхвана темата в контекста на по-широкия въпрос как офшорни компании държат собствеността на ключови за България дружества, включително факта, че офшорка контролира \"Юлен\". Евродепутатът реагира на думите на Джамбазки, че специално за Общинска банка вносител на предложението за приватизация е \"емблемата на борбата с корупцията\" Трайчо Трайков, питайки от 10 години кой има мнозинство в СОС? Трайков може да си внася каквото си иска, лидерът на БСП София Калоян Паргов може да внася каквото си иска, но това значи ли, че мнозинството може да изнася каквото си иска, без да му се търси отговорност, добави Курумбашев. Той посочи, че нещата не са наред, когато офшорни компании притежават важни дружества и не плащат постъпления в българския бюджет и за това трябва да се говори. Припомняме, че Общинска банка беше продадена на регистрираното в Лихтенщайн дружество Novito Opportunities. Оказа се, че там най-голям дял има българската компания \"Инса ойл\", която е на бизнесмена Георги Самуилов, по-известен като \"Финансиста на \"Мултигруп\". Интересен факт е, че акциите на \"Инса ойл\" в Novito обаче са без право на глас. В специално Трайчо Трайков обясни, че заедно с другите трима съветници на ДСБ в СОС не е гласувал на последното заседание на съвета, с което е одобрена продажбата на Общинска банка и посочи, че не е доволен от резултата на предложението си, макар че твърдо вярва, че принципно приватизацията е правилно решение.", "date": "2018.01.21", "title": "Курумбашев за Общинска банка: Трайков внесъл предложение, а кой го изнесе?"}
{"url": "https://www.actualno.com/politics/cacheva-njama-da-se-smenja-konstitucijata-nito-da-se-vyvejda-treti-pol-news_655462.html", "text": "  Няма да се сменя българската конституция, няма да се въвежда трети пол. Това обяви министърът на правосъдието Цацека Цачева в ефира на bTV по повод спора около Истанбулската конвенция.  Тя уточни още, че няма да се въвежда в учебната програма пояснение за пол, различен от мъжкия и женския, няма и да се признават чуждестранни еднополови бракове, защото българската конституция не ги позволява. Цачева каза още, че Министерството на външните работи е изготвило меморандум, който да обясни понятията, въведени в Истанбулската конвенция. Този документ е готов и е раздаден на всички депутати, допълни министърът на правосъдието. Във вторник – 23 януари, в 11 ч. в аулата на Софийския университет ще има широко публично обсъждане на Истанбулската конвенция. Цецка Цачева се надява това обсъждане да разсее всички съмнения относно Истанбулската конвенция.\r\nОтносно вота на недоверие, който внесе БСП, тя обяви, че е безотговорно да се твърди, че нищо не се прави в борбата с корупцията.     ", "date": "2018.01.21", "title": "Цачева: Няма да се сменя конституцията, нито да се въвежда трети пол"}
{"url": "https://www.actualno.com/politics/dps-predlaga-programa-za-uskoreni-reformi-i-iska-programno-pravitelstvo-news_655477.html", "text": "  \"Доста хора не са разбрали посланието на нашия почетен председател Ахмед Доган. Разбираме желанието на правителството да му бъде осигурен един вътрешнополитически комфорт, за да се концентрира върху Европредседателството, но ние от ДПС нямаме как да му го осигурим\", каза за БНР депутатът и заместник-председател на ДПС Ахмед Ахмедов.  Той допълни, че в ДПС са убедени, че както техните избиратели, така и всички български граждани, искат точно обратното. \"Управляващите много грешат като тълкуват нашата институционална подкрепа, понякога в Народното събрание се забелязва, че ГЕРБ и ДПС подкрепят едни и същи закони, като подкрепа за стабилността на ГЕРБ. Не е! Това е една подкрепа за стабилността на нашата държава, като осигуряването на комфорт на определението с националистите няма как да си го позволим! Никой няма да ни прости, ако не поставим важните за всички български граждани проблеми - липсата на сериозни реформи, които да подобрят работата на всички обществени системи: здравеопазването знаете последните проблеми, които имахме там; образованието, сигурността, корупцията; корупцията влошава бизнес-средата и административните услуги; лошата ефективност, най-вече при разходване на публичните средства\", изтъкна Ахмедов. Докато не се справим с това и докато не се справим именно с бедността, демографския срив и най-вече да увеличим и доходите на нашите гласоподаватели и на всички жители на България, ние няма да спрем, декларира депутатът от ДПС.\r\nБългария се нуждае от програма за ускорено развитие, за да навакса изоставането си спрямо останалите европейски страни, категоричен е Ахмедов.     ", "date": "2018.01.21", "title": "ДПС предлага програма за ускорени реформи и иска програмно правителство"}
{"url": "https://www.actualno.com/europe/shulc-prizova-socialdemokratite-za-pregovori-s-merkel-news_655476.html", "text": "  Водачът на германските социалдемократи Мартин Шулц призова конгреса на ГСДП да гласува за започване на коалиционни преговори с ХДС/ХСС начело с досегашния канцлер Ангела Меркел.  Молим ви за подкрепа на старта на коалиционните преговори. Дойдох до извода, че влизането в коалиционни преговори е оправдано, заяви Шулц, цитиран от БГНЕС. Той добави, че има две опции – коалиционни преговори или нови избори - и е необходимо това да бъде казано ясно. А едни нови преговори за нас няма да са верният път, добави Шулц. Водачът на германските социалдемократи посочи, че в състава на бъдещо правителство на ФРГ неговата партия може да реализира значителна част от своите предизборни обещания.", "date": "2018.01.21", "title": "Шулц призова социалдемократите за преговори с Меркел"}
{"url": "https://www.actualno.com/curious/sedmichen-horoskop-za-22-28-januari-news_655492.html", "text": "     Новата седмица ще изиска от вас повече постоянство и дисциплина в служебно отношение. В личен план няма да са ви излишни и такива качества, като издръжливост и търпение през настъпващата седмица. Не изисквайте прекалено много от околните. За вас ще е най-добре за имате максимален достъп до природата. Пътуванията ще ви обогатят и ще ви помогнат да намалите тежестта на въпросите, които ви мъчат и да намерите най-доброто им решение. Истината ще бъде най-верният ви помощник. Очаква ви подем, както в духовно, така  и във физическо отношение. Има хора, които пренебрегвате дълго време, а те са направили много за вас. Намерете време да им се обадите и да засвидетелствате уважението си. В петък не се изкушавайте от предложение за лесна печалба. През уикенда може да ви се наложи да наваксвате с работа или учене. Ако и поканят на разходка вземете книгата със себе си.  Това, в което трябва да внимавате и тази седмица, особено в първите дни – понеделник и вторник са преговорите  и сключването на договори за недвижимо имущество. Може да бъдете потърсени за ваши стари дългове. Най-добре се разплатете. Сряда е подходящ ден за насрочването на романтична среща. Успех очаква онези от вас, които се занимават с творчество. Талантът ви ще бъде забелязан и оценен от важни хора. Очаква ви покана за присъединяване в екип или клуб, където ще може да развивате дейността си и да работите за популяризирането ѝ.  Каквото започнете сега ще даде положителен резултат, дори повече от колкото сте си представяли. Ще имате подкрепата на любимия ви човек, но не забравяйте да му отделите полагащото му се време и грижи, които той  е  дал за вас.   Началото на седмицата е подходящо време за уреждането на конфликти в личните отношения. Ще излезете победител от ситуацията, но ще се наложи да направите компромиси и от своя страна. В сряда няма да сте много благоразположени към другите, дори да полагате усилия, ще ви личи, че не сте в настроение. За това не планирайте срещи за този ден. Петък ще е най-успешният ви ден особено за въпроси, свързани с пътуване в чужбина и повишаване на доходите ви. През почивните дни ще усетите лекотата от отхвърлените задачи. Не бързайте с поставянето на нови цели. Опитайте се да не мислите за нищо и не се заемайте с ремонти или други поглъщащи време и средства дейности. В началото на новата седмица не участвайте в интриги и не използвайте манипулативни методи за оказване на влияние върху близки хора. Подобни действия ще бъдат пагубни за репутацията ви. Някой е срещу вас и ще са ви нужни много дипломатичност и гъвкавост, за да отхвърлите „нападението“. Звездите в и съветват да не искате и взимате пари назаем. По-добре да „затегнете колана“ и да изчакате по-благоприятен момент, за да реализирате финансовите си замисли. Вторник е добър ден да направите добро впечатление и да спечелите съмишленици. Седмицата ще е много силна за хората, чиято дейност е свързана с изкуство и общуване.   През тази седмица може да се опитате да направите някои промени в навиците си и да се разделите с онези от тях, които не се отразяват добре на нервите и здравето ви.  Сега е необходимо да научите още уроци и да придобиете повече опит. Малко повече смиреност ще е само във ваша полза.  В петък избягвайте противопоставянето с хора от семейството и най-вече с майката. Четвъртък, петък и събота са добри дни за решаването на финансови въпроси. В неделя ще има много любов около вас. Бъдете благодарни и се насладете на щастието си без да се възгордявате. В първите дни на новата седмица ще бъдете много търсени за услуги от страна на ваши роднини и колеги, а вашето добро сърце няма да може да откаже. Опитайте се поне да отложите във времето изпълнението на допълнителните задачи, тъй като ще ви е трудно да се възстановите психически и физически. Всичко това ще остави на заден план любовните въпроси, което ще е предпоставка на цупене от страна на любимия ви човек. Подредете приоритетите си и решете кое е по-важно. Две дини под една мишница, обаче, няма да може да носите. Здравето няма да ви подведе, освен ако не прекалите с храненето на крак и чашите вино след вечеря. Тихата музика и достатъчното часове сън ще ви бъдат верен помощник през тези дни.  През тази седмица ще сте склонни към самоанализ и критика. Това понякога е полезно, но не прекалявайте с изискванията към себе си. Достатъчно отговорни и дисциплинирани сте. Ако жаждата за промяна е неистова, това не означава да се измъчвате. Опитайте се да действате щадейки себе си и любимите ви хора. Последните може да не желаят да поемат в посоката, която вие виждате. Възможна е раздяла, но тя едва ли ще продължи дълго. Това, че сте се променили не означава край на нещо, а само продължаването му в друго измерение. Здравето може да ви подведе, а най-доброто лекарство ще бъде положително ви отношение към живота и усмивката. Повече пресни плодове и зеленчуци няма да са излишни. Седмица с много романтични срещи и приключения очаква представителите на знака Скорпион.  Сферата, в която трябва да сте внимателни е здравето ви. Не пренебрегвайте оплакванията си и не се самолекувайте. Стриктно изпълнявайте това, което специалистите са ви препоръчали. Вероятно ще се наложи да се разделите с ваш вреден навик – няма за кога повече да отлагате. В събота рискувате да сте докачливи, затова не насрочвайте срещи и разговори с важни и/или близки за вас хора. Успешен ден за внасяне на ясно в отношенията ще  е събота. В неделя не ви очаква нищо интересно затова създаването на интересна програма е изцяло на ваше разположение.  Някои представители на знака може да се разкъсват в отношенията си между двама души. Най-добре се оттеглете за няколко дни и от двете връзки, за да си дадете сметка от какво точно имате нужда и накъде искате да поемете. Работата ще ви свърши страхотна услуга в това отношение, тъй като ще заеме цялото ви време, дори през почивните дни.  Реакцията на двата обекта на чувствата ви ще ви даде повече яснота. Не бъркайте ярката проява на чувства с любов, това може да е прекалена ревност или дори  чувство за собственост. Освен това не подценявайте здравословното си състояние, психическото натоварване може да го разклати. През тази седмица може да очаквате сериозни ползи и печалби, благодарение на  брачния ви партньор. Най-голям късмет ще имате в началото на седмицата, така че планирайте изпълнението на важните дела  за дните  понеделник и вторник. В края на седмицата може да получите не много приятна новина, свързана с чужбина, но истината е, че по този начин ще бъдете предпазени от неприятности. Почивните дни ще бъдат спокойни откъм събития, затова използвайте дните, за да си починете пълноценно. Възможно е някой да се опита да ви въвлече в интрига срещу човек, когото не харесвате. Не се подавайте на неприязънта си към него. От вас ще се изисква възвишеност на духа.  Още в първите часове на работния ден ще ви зарадва положителното развитие на успешно сътрудничество с ваш приятел. Опитайте се да изясните всички въпроси по проекта, така че да не остане нищо недоговорено.  Сряда е добър ден за внасяне на повече положителни емоции във връзката ви. Подходящ ден за романтична среща.  В петък избягвайте изясняването на отношения, а ако някой ви подтикне към това – избегнете разговора. От почивните дни най-приятен ще е неделя , когато всичко около вас ще бъде в хармония. Възможно е да получите отговор за  разрешаването на въпрос, свързан с наследство, който ще се развие във ваша полза. Най-важният съвет за началото на новата седмица е да не предприемате рискове във финансовото отношение. Освен това се разплатете с дълговете си, сега ще имате възможност за това и не се изкушавайте да задържите парите за себе си. В личен план ви очакват моменти на щастие и споделеност. Ще получите от половинката ви точно това, от което имате нужда. Дните са подходящи за семейни мероприятия, но внимавайте да не обещавате много. Желанието ви за помощ ще е силно, но едва ли ще имате възможност да изпълните всичко, което сте замислили. Планирайте скоро следващата си почивка и пазете физическите си сили. В края на седмицата може да получите интересно предложение за работа.  ", "date": "2018.01.21", "title": "Седмичен хороскоп за 22-28 януари"}
{"url": "https://www.actualno.com/politics/bsp-vnasjame-5-signala-do-prokuraturata-sreshtu-kmetove-na-gerb-i-cvetanov-news_655491.html", "text": "   .  В началото Иванов запозна медиите накратко с два доклада на специализираната прокуратура и на ДАНС във връзка с т.нар. хакване на системата, която функционира в митниците, както и изводите направени от компетентните органи. В тези данни изводите не кореспондират с твърденията на официалните власти и това ще бъде тема на утрешното извънредно заседание на вътрешната комисия и на комисията по бюджет и финанси в НС, потвърди Иван Иванов. На журналистите бяха раздадени и копия от материали, на които се базира информацията на левите депутати. , предаде БГНЕС. От справка на ДАНС от 9-ти януари т.г. става ясно, че са налице технически възможности за манипулиране или неоторизирано достъпване на компютърна система, използвана за контрол и мониторинг на ИКУНК, използвана в Агенция „Митници”. В работата с нея не са спазени общоприети „добри практики” за мрежова и информационна сигурност. Съществуват условия за заплаха за финансовата и икономическа сигурност на страната, поради наличие на възможност за манипулиране на количеството стоки, подлежащи на акцизно облагане. , прочете изводите в справката Иван Иванов. Предоставен бе и доклада на прокуратурата, в който има и отказ за образуване на досъдебно производство с определени мотиви. Не може да се установи конкретен извършител на пробива в системата, се казва в него.  , обеща Иван Иванов. Основният ни въпрос е защо освен двата доклада не е представено на депутатите и писмото на министър Владислав Горанов от януари 2018 г., в което той признава, че от 340 обекта само 40 са под контрол и министерството на финансите не предприема никакви действия и няма резултатност от докладите на ДАНС. И към днешна дата по никакъв начин не е противодействано срещу това нерегламентирано влизане в системата. Утре ще на съвместното заседание на двете комисии в НС заедно с изслушването на финансовия министър и на ръководителя на Агенция „Митници”, ще поискаме и в заседанието да вземат участие компетентни фигури от ДАНС, МВР и прокуратурата, за да може да се задават конкретни въпроси по тези доклади, заяви Иванов. Защото става дума за източване на държавния бюджет чрез неплащане на акцизи, ДДС и мита, добави той. Въпрос имат и към премиера Борисов защо досега не е предприел нищо в тази посока. Първата му работа е била да уволни 42 души и на тяхно място ,според сигнала, са назначени в общинска администрация, детски градини и др. лица, близки до Мараджийски. Според Зафиров моделът Кумгейт 2 е валиден и за други общини в България. Следващият кмет, срещу който пращаме сигнал – това е кметът на Тетевен – за безпринципни назначения без конкурси, нарушаване на правни норми, конфликт на интереси и др., продължи Зафиров. Следващата седмица ще продължим с внасяне на сигнали и за други подобни случаи в Шумен, Бургас, Септември и др., които имат общ знаменател управляват се от хора на ГЕРБ. За нарушения и злоупотреби в охранителната фирма на министерството на отбраната- „МОБА”, от което са произлезли щети информация, която са дали от БСП. Смятахме, че прокуратурата ще се самосезира или министерството ще предприеме коригиращи действия , но, напротив, не стана нищо подобно, а само получихме смехотворно обяснение, каза Зафиров. Те осъществяват търговия с оръжие без да имат лицензи – за това ще внесем също сигнал. А фирмата „Партнер Консулт” в Дулово е вероятно свързана по адресна регистрация с фирма на бащата на един от евродепутатите от ГЕРБ – става въпрос за обществени поръчки за стотици хиляди левове.    В медиите беше разпространена информация за приноса му като бивш министър на вътрешните работи за залавяне групата на „Наглите”, посочи той. Питаме откъде, как , кога и при какви обстоятелства Цветанов като министър на вътрешните работи познава лице, вътрешно за „Наглите”? Според него тази тема касае морала и закона. Другата седмица ще продължим с внасянето на подобни сигнали, заключи Зафиров.", "date": "2018.01.21", "title": "БСП: Внасяме 5 сигнала до прокуратурата срещу кметове на ГЕРБ и Цветанов"}
{"url": "https://www.actualno.com/asia/asad-ofanzivata-na-turcija-v-sirija-e-podkrepa-za-terorizma-news_655467.html", "text": "  Президентът на Сирия Башар Асад заяви в неделя, че офанзивата на Турция в северозападния сирийски район Африн е част от подкрепата на Анкара за екстремистките групировки, предава AFP.  „Бруталната турска агресия в сирийския град Африн не може да бъде отделена от политиката на турския режим, провеждана от първите дни на сирийската криза. Тя е основана на подкрепа за тероризма и терористичните организации, независимо от техните имена“, заяви Асад, като думите му бяха цитирани от сирийската държавна агенция САНА.   ", "date": "2018.01.21", "title": "Асад: Офанзивата на Турция в Сирия е подкрепа за тероризма"}
{"url": "https://www.actualno.com/curious/dneven-horoskop-za-22-januari-news_655495.html", "text": "     Този понеделник няма да ви е лесно да се концентрирате поради това, че околните ще ви отвличат вниманието с техните проблеми. Ако не искате това да се случи от рано предупредете, че няма да сте на линия. Това означава, че от вас ще се очакват резултати, така че не се опитвайте да се скатавате.  Този понеделник в главата ви ще е пълен хаос от идеи, коя от коя по-налудничава. Пуснете ги смело за реализация и наблюдавайте реакцията на околните. Ще се почувствате като истински новатор. На който не му е ясно, обяснете търпеливо идеите си, за да може повече хора да ги възприемат.   Този понеделник дори лекото разместване на нещата по бюрото ви ще ви дадат така търсения тонус и вдъхновение. Не бързайте да се захващате за нова работа, преди да сте довършили старите неща. Това само ще ви разсее и умори. Вероятно ще ви се наложи да останете до късно в офиса. Този понеделник е добре да бъдете напористи без да се притеснявате как това ще изглежда в очите на останалите. Целта си заслужава да загубите малко от имиджа си на добросърдечен човек. Ако проявите способност да застанете твърдо зад постъпките си и дадете смислени аргументи за тях, всичко ще е много по- лесно.   Този понеделник е ден, в който е добре да бъдете заети изцяло със себе си.  Ако ви предстои среща с важен човек се опитайте да мислите за последиците и се изкушавайте с облагите, които ви очакват в бъдеще. Вечерта дайте думата на половинката ви. Бъдете добър слушател и утешител. Този понеделник е добре да отделите повече време за външния ви вид преди да излезете навън. Може да се окаже, че изненадващо трябва да присъстване на делова среща. Опитайте се да бъдете последователни и точни, за да можете да запазите добрите си отношения с колегите.  Този понеделник е добър момент да се изявите на работното си място. Ще имате енергия за двама и това не е за изпускане. Мозъкът ви ще работи на пълни обороти и ще блестите над всички. Внимавайте, да не се преуморите, защото ще ви трябва необичайно много време за възстановяване. Нека музиката бъде ваш верен помощник в този ден. Този понеделник не приемайте случващото се около вас прекалено сериозно. Колкото и да сте изрядни в това, което вършите винаги ще се намери някой, който да не го признава. Времето, обаче, е най-добрата оценка на делата ни. Мислете в перспектива и не се съмнявайте за миг в правилността на пътя, по който сте поели.  Този понеделник ще имате енергия в излишък. За вас ще е най-добре да наблегнете на физическото натоварване и упражнения. Това ще разтовари умът ви и ще ви даде възможност в следващите дни да блеснете с много добри предложения в служебен аспект. Този понеделник страстта ще напира във вас, но прекалената сила на чувствата ви може да уплаши човека, когото харесвате. Съсредоточете се върху нещата, които имате да вършите, а те никак не са малко. Любовта оставете за сънищата.  Този понеделник пазете гърлото си, не излизайте без шал. Бъдете умерени в желанията си и не изпадайте в депресия от факта, че не всичко е в розови оттенъци. Освен това не забравяйте, че другите хора не могат да четат мислите ви. Този понеделник не забравяйте, че ключът към всичко са положителните емоции. Забравете за завистта и съжалението, наблегнете на любовта. Обадете се на ваш приятел, с когото наскоро сте се скарали и му се извинете. Предложете му да се видите на ваше любимо място.  ", "date": "2018.01.21", "title": "Дневен хороскоп за 22 януари"}
{"url": "https://www.actualno.com/health/depresijata-pyrvijat-priznak-na-alchajmer-news_655438.html", "text": "  Първият признак за болестта на Алцхаймер е постоянната тревога и депресия, установиха учени от Харвардския университет. Резултатите от техните изследвания са публикувани в “Американ Джърнъл ъв Сайкайътри“.  Събраните данни показват, че депресията и постоянното безпокойство са първите симптоми за развитие на болестта на Алцхаймер, които възникват още преди когнитивните способности на нейния носител да започнат да се влошават. Ако това бъде потвърдено и от последващи изследвания, откритието ще помогне за ранното диагностициране и лечение на тази болест, убедени са учените. Болестта на Алцхаймер е най- разпространената форма на деменция. Като правило открива се у хора по-възрастни от 65 г.   ", "date": "2018.01.21", "title": "Депресията - първият признак на Алцхаймер"}
{"url": "https://www.actualno.com/velikotarnovo/d-r-filev-nikoga-dosega-vyv-velikotyrnovskata-bolnica-ne-e-imalo-tolkova-visoka-rajdaemost-news_655478.html", "text": "  Никога досега в областната болница не е имало толкова висока раждаемост. Не е имало и толкова много деца преминали през Неонатологичното отделение, което показва, че двете медицински структури – Родилното и Неонатологията работят много добре, ръка за ръка. Това каза изпълнителният директор на МОБАЛ „Д-р Стефан Черкезов“ д-р Стефан Филев, предаде репортер на Радио „Фокус“ – Велико Търново.  Той приветства всички свои колеги по случай днешния празник – Деня на родилната помощ. Освен това подчерта, че Бабинден е един от най-истинските професионални празници за всички лекари. „Това е така, мога да го кажа смело и отговорно, защото съм се уверил не само като изпълнителен директор на болницата, но и като човек, чиито близки са се възползвали от грижите на Родилно и Неонатологично отделение. Сами по себе си резултатите говорят за качеството на услугата и продукта, които се предлагат днес. Никога не сме имали толкова голяма раждаемост, толкова родени деца, толкова преминали през Неонатологията. Това показва, че двете отделения работят ръка за ръка“, каза още д-р Филев. Той благодари на лекарите, акушерките и медицинските сестри от двете структури и им пожела крепко здраве и да продължават да вършат работата си достойно.   ", "date": "2018.01.21", "title": "Д-р Филев: Никога досега във великотърновската болница не е имало толкова висока раждаемост"}
{"url": "https://www.actualno.com/asia/jertvite-na-atakata-v-hotel-v-kabul-rastat-news_655488.html", "text": "  Най-малко 18 души, от тях 14 чужденци, са загинали при нападението през нощта на събота срещу неделя срещу хотел „Интерконтинентал“ в Кабул, съобщи говорител на афганистанското министерство на вътрешните работи.  Отговорност за атаката поеха талибаните. Припомняме, че повече от 150 души бяха спасени от известен хотел в Кабул, атакуван от терористи. Похитителите държаха заложници над 12 часа. Въпреки, че хотелът имал въоръжена охрана, тримата терористи проникнали през кухненските помещения. Открили огън по служители и гости и взривили поня няколко ръчни гранати. След това взели заложници и се барикадирали на горните етажи.", "date": "2018.01.21", "title": "Жертвите на атаката в хотел в Кабул растат"}
{"url": "https://www.actualno.com/america/i-sasht-prizova-turcija-da-ogranichi-voennata-si-operacija-v-sirija-news_655494.html", "text": "  САЩ настояват турската военна операция в северозападна Сирия да бъде ограничена по време и мащаби, обяви Държавният департамент.  Вашингтон изрази тревога от ескалацията, особено за положението на мирните жители. По-рано днес Флоранс Парли призова Турция да прекрати операциите си срещу сирийските кюрди. Според нея това може само да нанесе вреда на борбата срещу групировката \"Ислямска държава\".   ", "date": "2018.01.21", "title": "И САЩ призова Турция да ограничи военната си операция в Сирия"}
{"url": "https://www.actualno.com/showbusiness/ed-shijryn-se-sgodi-snimka-news_655434.html", "text": "  Ед Шийрън обяви, че се е сгодил за приятелката си Чери Сийборн, с която са заедно от 2015 година.  Известният британски музикант сподели щастливата новина в Instagram. 26-годишният певец публикува тяхна обща снимка със следния текст: \" Ед и Чери се познават от деца, но любовта припламва между тях едва преди близо 3 години. В интервюта той казва, че тя е първата му истинска любов.  ", "date": "2018.01.21", "title": "Ед Шийрън се сгоди (СНИМКА)"}
{"url": "https://www.actualno.com/politics/angelkova-ne-otgovori-na-vyprosa-dali-ima-izgotven-analiz-za-bansko-news_655445.html", "text": "     В ефира на БНТ тя припомни, че лифтовете са един от най-екологичния транспорт и това би помогнало да посрещаме повече гости на страната ни. Правителството взе ясно решение за Банско - никъде не е казано в него, че ще се строят къщи и хотели, но с промените се дава възможност при инвестиционно намерение да се насърчи туризмът, ако се спазват всички закони, включителн екологичните, премине се екооценка и се изпълнят необходимите процедури. Винаги сме се опитвали да се взимат решенията с диалог, но трябва и да се правят взаимни компромиси, категорична бе Николина Ангелкова. Министърът посочи, че и за Витоша трябва да има план за управление, за да се осигури бърз и екологичен достъп до планината целогодишно, а за това е нужно съоръженията да работят.  , което е ръст със 7,3 процента, заяви Ангелкова.\r\nТя акцентира, че България става все по-разпознаваема като целогодишна дестинация с комбинирането на различните видове туризъм. Най-много туристи са отчетени от Гърция, Румъния и Германия. Турция е на 4-то място благодарение на високото качество на услугите, които предлага страната ни, подобряваме го с всяка година.   Паралелно с това работим и за насърчаване на бизнеса, стана ясно от думите на министър Ангелкова. Разработваме и дигитална стратегия за развитието на сектора, каза още тя.\r\nЕдновременно с това министерството засилва и контрола над туроператорите  и туристическите агенти, за да може потребителите да са максимално информирани и да бъдат защитени правата им. , които нямат задължителната по закон застраховка „Отговорност на туроператора“.  ", "date": "2018.01.21", "title": "Ангелкова не отговори на въпроса дали има изготвен анализ за Банско"}
{"url": "https://www.actualno.com/curious/haknaha-profila-na-prezidenta-vyv-facebook-news_655440.html", "text": "  Днес сутринта е извършена нерегламентирана публикация в профила на президента Румен Радев в социалната мрежа Facebook. За случая са информирани компетентните служби и се извършва проверка  Това съобщиха от прессекретариата на президента. Публикацията на профила е съдържала и препратка към турски сайт за бързи кредити. Експерти твърдят, че това не е хакване в истинския смисъл на думата, а \"нерегламентирано влизане\". Все още не е ясно кой стои зад хакерската атака и каква е нейната цел. Това вероятно ще стане след извършената проверка.", "date": "2018.01.21", "title": "Хакнаха профила на президента във Facebook"}
{"url": "https://www.actualno.com/balkani/cipras-makedonija-e-priznata-pod-tova-ime-otdavna-neka-poglednem-trezvo-news_655450.html", "text": "   Това заяви гръцкият премиер Алексис Ципрас.  Гръцкият премиер заяви, че уважава загрижеността и чувствата на своите сънародници от Северна Гърция, които днес са излезли на протест във връзка със спора за името. Ципрас дори заявява, че е „наполовина македонец“.  Липсата на решение по спора за името го подкопава, заяви Ципрас и добави: „В продължение на 25 години нашите съседи са признати под името „Република Македония“ от редица страни по света, докато ние се борим навсякъде, да ги наричат БЮРМ“. И не е абсурдно да се включи наименованието „Македония“ в едно съставно име – географско, но така че за всички да е ясно, че то няма да съдържа претенции към историята и териториалната цялост на други народи, подчерта Ципрас, цитиран от БГНЕС. Той има резерви и ги изрази пред правителството, но също така изрази увереност в усилията на външния министър и желанието му да постигне широк консенсус между политическите сили по въпроса, разбира се, ако се постигне задоволително споразумение“.       ", "date": "2018.01.21", "title": "Ципрас: Македония е призната под това име отдавна, нека погледнем трезво"}
{"url": "https://www.actualno.com/asia/turcija-izprashta-oshte-voennoslujeshti-kym-granicata-sys-sirija-news_655437.html", "text": "  Турция продължи през нощта на събота срещу неделя да прехвърля военнослужещи и военна техника към границата със Сирия в района на Африн, където преди това турските ВВС започнаха операция под кодовото название „Маслинова клонка“ против отрядите на кюрдските Сили за народна отбрана и партията Демократичен съюз, които Анкара смята за терористични и свързани с Кюрдската работническа партия. Това съобщава в. „Миллиет“, предаде БГНЕС.  По данни на всекидневника през нощта в граничната турска провинция Хатай са пристигнали войници с автобуси, а също така са били прехвърлени танкове. Освен това в района са били отправени отряди със специално предназначение от турските провинции Болу и Кайсери. Възможно е днес турските въоръжени сили да пристъпят към наземната фаза на операцията против кюрдите северно от Африн. За такава възможност вече спомена турският премиер Бинали Йълдъръм. Както вече съобщи генералният щаб на турските въоръжени сили, най-малко 72 самолета на турските военновъздушни сили са нанесли удари по 108 цели в седем точки на град Африн, близо до турската граница, след което успешно са се завърнали във въздушната база.   ", "date": "2018.01.21", "title": "Турция изпраща още военнослужещи към границата със Сирия"}
{"url": "https://www.actualno.com/showbusiness/kak-narekoha-dyshterja-si-kim-i-kanie-news_655443.html", "text": "  Ким Кардашиян и Кание Уест, които станаха родители за трети път чрез суроганта майка, са кръстили дъщеря си Чикаго.  \"Норт, Сейнт и Чи\", написа риалити звездата в Twitter. Тя посочи също, че галеното име ще се произнася Чай, а не Чи. Двойката вече има две деца – 4-годишно момиче на име Норт и 2-годишно момче – Сейнт. Сурогатната майка, чиято самоличност не се съобщава, е получила 45 000 долара, за да роди третото дете на двойката, пише TMZ. На нея й било забранено да пуши, да взима наркотици, да си прави горещи бани и да яде сурова риба по време на бременността.\r\nКим Кардашиян получи усложнения при второто раждане и трета бременност щеше да бъде опасна за живота й, затова звездното семейство реши да увеличи семейството си по този начин.     ", "date": "2018.01.21", "title": "Как нарекоха дъщеря си Ким и Кание"}
{"url": "https://www.actualno.com/blagoevgrad/bansko-otbeljaza-babinden-s-mnogo-nastroenie-news_655446.html", "text": "  На 19 януари, в навечерието на Деня на родилната помощ – 21 януари, всички дами в община Банско, родили своите деца през изминалата 2017 година, празнуваха заедно празника. Инициативата, организирана под егидата на кмета на общината, Георги Икономов, събра майките на 35 момчета и 57 момичета, родени през 2017 година, съобщиха от пресцентъра на Община Банско. За доброто настроение на дамите се погрижиха самодейците от читалище „Никола Вапцаров”, а за всяко дете беше предвиден подарък – светеща музикална лампа.  Първото бебе за 2018 година носи библейското име Петър и е родено на 2 януари в град Банско. Малкият късметлия донесе на своите родители своето първо възнаграждение – финансово поощрение от страна на местната администрация, в  размер на 200 лева. То бе връчено от кмета Георги Икономов, който поздрави майките с думите: “За мен е удоволствие да застана пред най-щастливите жени за 2017 година в община Банско. От името на цялото ръководство честитя празника на всички новородени жители на общината и техните семейства. Като баща мога да споделя с вас щастието и пълнотата, която дава ролята на родителя. Бъдете винаги до своите деца – обичайте ги, обгрижвайте ги и им се радвайте. От своя страна, ние в местната администрация, ще продължим да работим за осигуряване на оптимални условия за тяхното отглеждане”.  Освен празничната програма и милите детски подаръци, всяка дама, присъствала на коктейла, бе посрещана стилно с цвете.", "date": "2018.01.21", "title": "Банско отбеляза Бабинден с много настроение"}
{"url": "https://www.actualno.com/balkani/mnogohiljadni-protesti-v-solun-za-spora-s-imeto-na-makedonija-video-news_655444.html", "text": "  Протести в Солун за спора с името на Македония. След няколко часа се очаква 200 хиляди души, да излязат на демонстрация.  Полицията е отцепила целия център на Солун, защото толкова голяма демонстрация не е имало от 25 години, предаде Нова телевизия. Последната подобна е била, когато е обявена независимостта на Македония. Около 1200 са организираните автобуси, които ще пристигнат в Солун.   Отделно има и влакове от Атина. От остров Крит се очаква да пристигнат протестиращи, които ще доведат на демонстрацията коне. Няколко са организациите, които организират протеста. Те твърдят, че не са политически обвързани.", "date": "2018.01.21", "title": "Многохилядни протести в Солун за спора с името на Македония (ВИДЕО)"}
{"url": "https://www.actualno.com/society/prognoza-za-vremeto-21-januari-nedelja-news_655412.html", "text": "  Днес бързо ще се заоблачи и по-късно през деня отново ще завали, в северозападните и планинските райони - сняг, в останалата част от страната - дъжд. Вятърът ще се ориентира от югоизток, ще е до умерен. Максималните температури ще бъдат между 2° и 7°.  През нощта срещу понеделник валежите ще се усилят, по- значителни ще са в Предбалкана и Родопската област. От североизток, по-късно от северозапад и север, с усилване на вятъра, ще нахлува още студен въздух. Това съобщи за Агенция „Фокус” дежурният синоптик Евгения Егова от Националния институт по метеорология и хидрология (НИМХ) при Българската академия на науките (БАН).\r\nПо Черноморието ще е облачно и дъждовно. Ще духа до умерен изток-югоизточен вятър. Максималните температури ще са 6°-8°. Температурата на морската вода е 7°- 8°. Вълнението на морето ще е 2-3 бала. В планините ще бъде облачно и ветровито, с умерен и силен югозападен вятър. Ще превалява сняг, в Източни Родопи, Странджа и Сакар – дъжд. Максималната температура на височина 1200 метра ще е около 2°, на 2000 метра – около минус 3°.\r\nАтмосферното налягане е по-ниско от средното за месеца, ще продължи да се понижава.    ", "date": "2018.01.21", "title": "Прогноза за времето - 21 януари (неделя)"}
{"url": "https://www.actualno.com/america/zemetresenija-razluljaha-chili-i-cherno-more-news_655414.html", "text": "  Земетресение с магнитуд 6,1 разлюля северната част на Чили, съобщава Европейският средиземноморски сеизмологичен център.  Епицентърът е на 123 километра североизточно от град Арика, с население от около 186 хиляди души. Огнището е на дълбочина 100 км. Няма данни за жертви и разрушения. Друго земетресение с магнитуд 3,7 бе регистрирано в Черно море, край Новоросийск в събота, предаде БГНЕС. Както съобщава Единната геофизическа служба на Руската академия на науките, епицентърът на земетресението е на дълбочина около 15 километра в Черно море, близо до град Новоросийск.", "date": "2018.01.21", "title": "Земетресения разлюляха Чили и Черно море"}
{"url": "https://www.actualno.com/crime/tir-izletja-ot-pytja-i-padna-ot-most-kraj-harmanli-news_655442.html", "text": "  Тир е излетял от пътя и е паднал от мост. Едното платно от Харманли към Капитан Андреево е затворено, информира Нова телевизия.  Тирът е бил турски. Шофьорът е в болница. Продължава разследването на инцидента. Очаквайте повече информация по случая.  ", "date": "2018.01.21", "title": "Тир излетя от пътя и падна от мост край Харманли"}
{"url": "https://www.actualno.com/society/patriarh-neofit-imame-konsensus-s-ohridskata-arhiepiskopija-news_655433.html", "text": "  Имаме консенсус по главните въпроси на бъдещото. Това заяви пред БГНЕС Негово светейшество патриарх Неофит в отговор на въпроса какво да очакваме в близко бъдеще по отношение на сближаването между Българската православна църква и Македонската православна църква-Охридска архиепископия.  \"Предстоят усилени срещи и разговори. Стараем се да се изслушваме с внимание, да поддържаме добрия тон, да се срещаме с архиереите и с хората, от които зависи предвижването на този въпрос. Слава Богу, че имаме консенсус по главните въпроси на бъдещото единство“, подчерта българският патриарх. МПЦ-Охридска архиепископия миналата есен поиска БПЦ да бъде нейна Църква-майка и да се пребори за нейната автокефалност. Светият синод на БПЦ създаде специална комисия за разрешаване на въпроса и вече бяха проведени първите срещи. В София дойде лично и главата на МПЦ-Охридска архиепископия архиепископ Стефан. Патриарх Неофит се срещна на 7 януари с вселенския патриарх Вартоломей, с който отслужиха литургия във възстановения Железен храм „Свети Стефан“ в Истанбул. След това двамата духовни пастири имаха разговори, на които беше засегната темата с автокефалността на МПЦ-ОА.\r\nПопитан дали ще вземе участие в предстоящите чествания на 1000 години от създаването на Охридската архиепископия, патриарх Неофит отговори: „Ще обмислим как да се отбележи тази дата. С Бога напред! Ще се стараем да служим на любовта и мира Христови“.   Тази година се навършват 1000 години от Охридската архиепископия, която е създадена от император Василий II Българоубиец след падането на Първото Българско царство под византийско иго /1018 г./\r\nПатриарх Неофит пожела на българския народ: „Нека бъдем честити! Вяра в светото православие, да бъдем радостни от постигането на добри успехи в този живот и в усилията на всеки от нас да живее според словото Божие! Бог да е с нас! На всички ви благословение!“\r\nСвета литургия и благодарствен молебен се отслужват в момента за имения ден на патриарх Неофит в Софийската митрополитска катедрала \"Св. Неделя\". Литургията започна в 9.30 ч. и веднага след нея около 11.00 ч. Негово светейшество ще оглави и молебена.     ", "date": "2018.01.21", "title": "Патриарх Неофит: Имаме консенсус с Охридската архиепископия"}
{"url": "https://www.actualno.com/sofia/ekspert-problemyt-s-kachestvoto-na-vyzduha-ne-se-reshava-s-merki-news_655417.html", "text": "  На 25 януари в София предстои гласуване в общината на предложените спешни мерки за борба с мръсния въздух. Четни и нечетни номера на колите, забрана за влизане на автомобили в определени зони, евтин градски транспорт в дните на замърсяване – са част от предложените мерки, ще проработят ли – в ефира на Нова тевизия коментираха експертът по устойчиво развитие Боян Рашев и Стефан Димитров, който е  един от създателите и ръководител на Гражданска мрежа за измерване на чистотата на въздух.  По данни на европейската агенция по околна среда България е най-замърсената столица в ЕС, така беше през 2016, ситуацията не се промени и през 2017. България се намира в състояние на „екологична катастрофа”, според него. Традиционните мерки срещу това, не са налични. „В момента трябва да се взимат мерки за управляването на една катастрофа”, заяви Стена Димитров. „Проблемът с качеството на въздуха, не се решава с мерки”, заяви експертът по устойчиво развитие Боян Рашев. Той подчерта, че това не става „от днес за утре”.\r\nВъпреки, че София е най-мръсната столица в Европа, качеството на въздуха се подобрява, каза той, цитирайки данни на европейските агенции.   Стефан Димитров подчерта, че проблемът не е само политически, а и на обществото. Той каза, че гражданите са длъжни да съблюдават тези въпроси и да се отнасят отговорно към тях.\r\nПредложението за четни и нечетни номера на автомобилите е неефективно, смята Боян Рашев. Той каза, че във всеки град, в който е била предприета тази мярка, резултатът е бил повече от незадоволителен.Главните мерки са насочени към транспорта и отоплението, каза той. Определени дългосрочни ефекти на предприетите политики, повлияват все още негативно върху въпроса с чистия въздух в цяла Европа каза тай, като даде пример за по-ниските дизелови акцизи на континента.  ", "date": "2018.01.21", "title": "Експерт: Проблемът с качеството на въздуха, не се решава с мерки"}
{"url": "https://www.actualno.com/chronicles/umira-luben-karavelov-news_655267.html", "text": "  Любен Стойчев Каравелов (1834 - 21 януари 1879) е български поет,   писател, енциклопедист, журналист, етнограф; национален герой, поборник   за освобождението на България от турско робство. Любен Каравелов е   по-големият брат на влиятелния следосвобожденски политик Петко Каравелов   (1843-1903).  Любен Каравелов допринася съществено за развитието на обществената   мисъл в България през Възраждането, пише библиографски трудове, статии   по българска литература, култура, лексикография, политическа история,   нумизматика. Каравелов участва в националреволюционното движение като   член и председател на Българския революционен централен комитет в   Букурещ, Румъния в началото на 70-те на 19 век. Любен Каравелов e роден на 7 ноември 1834 в Копривщица. Майка му е   Неделя Доганова, произхождаща от големите копривщенски родове Чалъкови и   Доганови. Бащата на Любен Каравелов е Стойчо Каравелов, най-големият   син на дядо Либен. Семейството на Стойчо и Неделя има седем деца —   четири момчета: Любен, Христо, Петко и Рали и три момичета: Рада, Велика   и Мария (майка на Рашко Маджаров). Каравелов учи в килийно училище при поп Никита Вапцилката, после в   училище на Христо Пулеков по взаимоучителния метод. След откриването на   първото българско класно училище от Найден Геров в Копривщица през 1846   г., Каравелов става ученик на Геров. По-късно баща му го изпраща да  учи 2  години в гръцко училище. През 1850 г. се премества в училището на   Найден Геров в Пловдив, където за първи път чете и руски автори.   Изпратен e от баща си в Одрин да учи за чирак, но по-късно се връща   отново в Копривщица. През 1854 г. баща му Стойчо го взима със себе си,   за да му помага в джелеплъка. Така Любен обикаля из Османската империя и   по този начин успява да се запознае с неволите и страданията на   българите. През 1856 г. го изпращат в Цариград, но там вместо да се   занимава с търговия, той се интересува от политически въпроси от   Кримската война, паралелно с което записва и материали за   изследователска работа по фолклор и етнография.\r\nПрез 1857 г. заминава за Москва през Одеса, но не се записва в   кадетския корпус, а като слушател в Историко-филологическия факултет на   Московския университет — поради интересите си към литературата,   историята и славянските езици.  През 1867 г. заминава за Белград, откъдето изпраща кореспонденции за   руските вестници. На 11 октомври същата година е прогонен от там и   потегля за Нови Сад. Скоро той отново получава разрешение да се върне в   сръбската столица. На Каравелов му е забранено да се занимава с  политика  и да критикува живота в княжеството. Самият той, макар и  свободен, се  чувства като в затвор. Затова напуска Белград и отново  отива в Нови Сад. Особено влияние върху Каравелов оказват обществените идеи сред   бурната студентска младост като част от руската интелигенция. Тук живее и   работи заедно с българите Константин Миладинов, Райко Жинзифов, Васил   Попович, Нешо Бончев и др. Образуват българската дружина „Братски труд“  и  започват да издават списание „Братски труд“, в което Каравелов  печата  първите си стихотворни опити — „Загорец“, „Желание“, „Пастир“ и   революционната статия „Славяне в немско“. Участва в студентските   вълнения (1861) и бива последовател на руските революционни демократи   като влиза в техен забранен кръжок. Поставен е под полицейски надзор   (1859). Не успява да се яви на изпити, но чете много Белински,   Александър Херцен и Чернишевски (революционни авторитети и образци на   критиката и философията), Гогол, Шевченчко и Вовчок, други литературни   автори. Пише статии в „Наше время“, „Московские ведомости“ и „Русская   речь“. Пише повестите „Войвода“, „Неда“, „Сирото семейство“, „Дончо“ и   „Българи от старо време“. След покушението срещу Александър Втори, Любен   Каравелов заминава за Белград (1867), откъдето изпраща кореспонденции   за руските вестници. От 1869 г. се установява в Букурещ с намерение да   редактира свой вестник. Възторжено посреща идеята за създаване на   Българското книжовно дружество (днешната Българска академия на науките).\r\nРедактира вестник „Свобода“ (1869–1873), където автор става Христо   Ботев (1872–1873). По-късно двамата редактират вестник „Независимост“   (1873–1874).  Едновременно с издаването на вестник „Независимост“, Любен Каравелов   оглавява Българския революционен централен комитет в емиграция. След   трагичната гибел на апостола на свободата Васил Левски, Любен Каравелов   ревизира своите младежки революционни възгледи и започва да издава   списание „Знание“, научно-популярни книги и сборници.\r\n(1857–1867) Москва — Л. Каравелов издава „Памятники народного быта   болгар“ (1861), „Страницы из книги страдании болгарского племени.   Повести и рассказы“ (1868), „Българи от старо време“ (1867). (1868–1869) Белград — на сръбски език издава „Крива ли е съдбата“, „Сока“ и „Наказал я Бог“.\r\n(След 1869) Букурещ — „Три картини из българския живот“ („Маминото   детенце“, „Прогресист“ и „Извънреден родолюбец“), повестите „Хаджи Ничо“   и „Децата не приличат на бащите си“.\r\nУмира в Русе на 21 януари 1879 г. от туберкулоза.\r\nИзточник: Уикипедия  ", "date": "2018.01.21", "title": "Умира Любен Каравелов"}
{"url": "https://www.actualno.com/crime/velosipedist-zagina-kraj-plovdiv-news_655413.html", "text": "  Един човек загина при тежък инцидент тази вечер край Пловдив. Катастрофата стана около 18.30 часа на изхода на Стряма към Раковски, предаде БГНЕС.  Лека кола блъсна 62-годишен велосипедист, който загива на място. Шофьорът на колата е 32-годишен.    ", "date": "2018.01.21", "title": "Велосипедист загина край Пловдив"}
{"url": "https://www.actualno.com/society/koshlukov-predizvika-vylna-ot-podkrepa-za-denjat-zapochva-s-kultura-po-bnt-i-upreci-kym-sebe-si-news_655449.html", "text": "     Причината е, че новият програмен директор на БНТ1 има намерение да преориентира предаването към по-лайфстайл и популярна тематика.\r\nКошлуков е дал срок две седмици на екипа да удвои рейтинга на предаването, като промени структурата и тематиката му и се спрат дискусионните форми, пише \"Клуб Z\". В противен случай били предупредени, че ще бъдат сменени с хора, които \"могат и знаят как да се направи\".  В него той пише:          Днес професорът сподели, че е получил, засега неофициално, любезен отговор от омбудсмана на БНТ Иван Такев, който е и негов студент. Ето го и него:       ", "date": "2018.01.21", "title": "Кошлуков предизвика вълна от подкрепа за \"Денят започва с култура\" по БНТ и упреци към себе си"}
{"url": "https://www.actualno.com/showbusiness/pochina-edna-ot-naj-izvestnite-producentki-v-holivud-news_655418.html", "text": "  Почина една от най-известните продуцентки в Холивуд - Алисън Шиърмур, съобщава Variety.  Шиърмур, която продуцира филми като „Междузведни войни”, „Игрите на глада”, „Пепеляшка”, почина на 54 години. Тя е издъхнала в медицинския център UCLA в Лос Анджелис, след усложнения, предизвикани от рак на белия дроб.   ", "date": "2018.01.21", "title": "Почина една от най-известните продуцентки в Холивуд"}
{"url": "https://www.actualno.com/america/statujata-na-svobodata-zatvorena-zaradi-sprjanoto-finansirane-na-pravitelstvoto-news_655422.html", "text": "  Един от символите на Ню Йорк - Статуята на Свободата, беше затворена за посетители в събота заради временното прекратяване на финансирането на федералното правителство.  На кея в района на Манхатън, откъдето туристическите лодки се отправят към монумента, са поставени табели, на които е написано, че туристите засега не могат да видят отблизо Статуята на Свободата, както и други атракции - Елис Айлънд в устието на река Хъдсън. На официалния сайт на тези съоръжения се съобщава, че мярката е предизвикана от временното прекратяване на финансирането на федералното правителство. Онези, които вече са закупили билети, могат вместо това да отидат на друга екскурзия, предаде БГНЕС. Губернаторът на щата Ню Йорк Андрю Куомо заяви, че ще се опита да намери средства възможно най-скоро, за да отвори отново достъпа до тези атракции. Демократите в Сената на американския Конгрес носят цялата отговорност за прекратяването на работата на федералното правителство, след като поставиха политиката над националната сигурност. Това се казва в изявление, публикувано в петък от прессекретаря на Белия дом Сара Сандърс. Повод за изявлението й стана провалът на американския Сенат да завърши работата по резолюцията за удължаване на временното финансиране на държавните институции. Така, от вчеар ведомствата няма да могат да изпълняват функциите си, а много служители ще бъдат изпратени на неплатен отпуск до второ нареждане.", "date": "2018.01.21", "title": "Статуята на Свободата - затворена заради спряното финансиране на правителството"}
{"url": "https://www.actualno.com/recipes/recepta-za-apetiten-slavjanski-guvech-news_655200.html", "text": "  Славянският гювеч може да се приготви с различен вид месо – с агнешко месо, с телешко месо, със свинско месо, или пък смесено. Засищащо и богато като вкус, по-скоро зимно ястие, което ще зарадва любителите на българската национална кухня.   800 грама свинско месо 3 глави лук\r\n400 грама червени чушки  300 грама домати\r\n1/2 чаена чаша олио\r\n1 чаена лъжица червен пипер   1/4 чаена лъжица черен пипер\r\n1 чаена чаша ориз\r\n1/2 връзка магданоз  Добре е да изберете шарено свинско месо, за да не бъде гювечът твърде сух. Измивате месото и го нарязвате на едри парчета. Лукът обелвате и нарязвате на ситно. В голям тиган или тенджера сгорещявате олиото, изсипвате в него лука заедно със свинското месо и запържвате за около 5-6 минути при непрекъснато бъркане.\r\nИзмивате чушките и ги нарязвате на дебели ивици. Заедно с измития и отцеден ориз ги добавяте към месото. Прибавяте и 1 чаена лъжица сол, червения и черния пипер. Разбърквате добре. Доматите обелвате и нарязвате на кубчета, след което също ги добавяте към сместа, като разбърквате.\r\nСлед като сместа остане само на мазнина, я изсипвате в тава, добавяте 2 чаени чаши вода и печете в предварително загрята на 180 градуса фурна за около 40-50 минути до пълна готовност на ориза и месото. Преди сервиране поръсвате славянския гювеч със ситно нарязан магданоз.\r\nИзточник: supichka.com  ", "date": "2018.01.21", "title": "Рецепта за апетитен Славянски гювеч"}
{"url": "https://www.actualno.com/crime/izjasnjavat-obstojatelstvata-okolo-konflikt-zapochnal-v-stolichna-diskoteka-news_655453.html", "text": "  В ранните часове на днешния ден възникнал конфликт между две групи посетители на столична дискотека.  Спречкването продължило и на пътя, съобщиха от МВР.  Малко след  8 часа в кв.“Бояна“ един от участниците в конфликта предизвикал пътен инцидент.  Установено е, че Джип „Мерцедес“, управляван от 29 – годишен мъж, връщайки назад, блъснал полицейски автомобил.  Нанесени са материални щети, няма пострадали. Извършват се процесуално-следствени действия. Установяват се всички участници, както и свидетели на конфликта. Работата по изясняването на случая продължава.", "date": "2018.01.21", "title": "Изясняват обстоятелствата около конфликт, започнал в столична дискотека"}
{"url": "https://www.actualno.com/tennis/grigor-dimitrov-pokaza-ot-kakvo-e-napraven-i-obezlichi-kirios-news_655407.html", "text": "  Великолепна победа – само така може да се опише представянето на Григор Димитров срещу Ник Кирьос на осминафинала на Australian Open 2018. Световният номер 3 показа категорично защо е толкова високо в ранглистата и спечели със 7:6 (3), 7:6 (4), 4:6, 7:6 (4)  дербито на деня при мъжете. Така Димитров отива на четвъртфинал, където ще играе с британеца Кайл Едмънд.  Първият сет започна по познатия мъчителен начин за Григор през тази година – с две двойни грешки в откриващия му сервис гейм, като в него българинът водеше с 40:0 и допусна изравняване, но за щастие се събра и не се стигна до драмата на точки за пробив. Пръв до точки за пробив стигна Димитров – в шестия гейм. Това стана след магически печеливш блок ретур от бекхенд на нашето момче, кацнал точно в ъгъла на полето и двойна грешка на Кирьос, което доведе нещата до 15:40. Последва обаче рецитал на австралиеца от сервис – коварен подсечен сервис на форхенда на Григор, който българинът едвам върна и Кирьос лесно го завърши, след това ас. Димитров успя да направи още един хубав ретур, от форхенд, за трета точка за пробив, но Кирьос отговори с първи сервис и изключително техничен форхенд обратен диагонал, който му донесе директно точката, а след това началният удар подсигури следващите две точки за австралиеца. До края на сета имаше само още един по-труден гейм за сервиращите – при 5:5, на начален удар на Григор. В него невероятен въртелив форхенд на Кирьос докара нещата до 40:40, но в последвалото дълго разиграване Димитров показа страхотна издържливост от форхенд и взе точката, което се оказа решаващо за гейма.\r\nВ тайбрека Димитров удари пръв, с минипробив за 2:0 точки, след страхотен ретур и академично излизане на мрежата, а след това проведе две точки по учебник на свой сервис и дочака грешка от форхенда на Кирьос, за аванс от 5:2 точки. Чак при това положение българинът направи пропуск от форхенд, но се реваншира в следващото разиграване отново от форхенд, за 6:3 точки, а Кирьос помогна с двойна грешка, за 7:3 в полза на Григор.   Как се разви след това супер мачът – !   ", "date": "2018.01.21", "title": "Григор Димитров показа от какво е направен и обезличи Кирьос"}
{"url": "https://www.actualno.com/politics/vigenin-merkel-kaza-v-sofija-tova-koeto-iskahme-da-chuem-news_655451.html", "text": "  „Германският канцлер Ангела Меркел каза вчера в София това, което искахме да чуем. Не бива да преувеличаваме ролята на това посещение”. Това обяви в ефира на bTV депутатът от БСП Кристиан Вигенин.  Според него посещението на Меркел е свързано с днешните решителни преговори за сформиране на правителство в Германия. Вигенин е един от назначените от председателя на Европейската комисия Жан-Клод Юнкер шестима съветници в работна група за бъдещето на ЕС. Групата трябва да изготви до средата на годината препоръки по една от предложените от Юнкер възможности за бъдещето на ЕС. Тя ще бъде ръководена от зам.-председателя на ЕК Франс Тимерманс.\r\nУчастието в групата не се заплаща.     ", "date": "2018.01.21", "title": "Вигенин: Меркел каза в София това, което искахме да чуем"}
{"url": "https://www.actualno.com/politics/bychvarova-poluchihme-ubeditelna-podkrepa-ot-merkel-za-politikata-si-news_655425.html", "text": "  „Най-важното от посещението на канцлера Ангела Меркел е, че тя одобри нашите приоритети, но по-важното е, че тя одобри нашите инициативи, които са в рамките на председателството ни”, заяви в ефира на Нова телевизия началникът на кабинета на премиера - Румяна Бъчварова.  Припомняме, че вчера германският канцлер Ангела Меркел бе на , където се среща с премиера Бойко Борисов. „Ангела Меркел оцени нашите достижения – начинът, по който охраняваме границите си... България получи една пълна и убедителна подкрепа за своята политика”, добави Румяна Бъчварова. На въпроса за дипломатическата офанзива на България и премиера Борисов, който предложи да посредничи, както в спора между ЕС и Турция, така и в този между Македония и Гърция, Бъчварова отговори, че това е политика, която всеки председателстващ Съвета на ЕС, трябва да осъществява.\r\n„Това е много фина политическа работа”, каза тя.   „Цялостната политика на съюза е ориентирана към това, да търси съгласие и мир, особено в ситуация, в която Европа търпи последиците от мигрантския натиск”, подчерта бившият вътрешен министър. Според нея България има основание да участва в решаването на балканските спорове, защото е „единствената държава, която не е част от проблема”.\r\n„В момента сме силата, която решава проблемите на Балканите”, заяви тя.  ", "date": "2018.01.21", "title": "Бъчварова: Получихме убедителна подкрепа от Меркел за политиката си"}
{"url": "https://www.actualno.com/asia/5-dushi-sa-ubiti-pri-napadenie-na-hotel-v-kabul-news_655416.html", "text": "  Петима души загинаха, шестима бяха ранени при нападението на група въоръжени мъже срещу в Кабул.  Както съобщава телевизия Tolo News, позовавайки се на говорител на Министерството на вътрешните работи на страната, в момента са разчистени пет етажа, двама от нападателите са ликвидирани. В сградата се крият още един или двама. Около 100 души са изведени от хотела, 16 от тях - чужденци. Екстремистите не държат заложници, предаде БГНЕС. Продължава операцията за издирване и ликвидиране на нападателите.\r\nПо-рано Tolo News съобщи, че най-малко 15 души може да са били убити, или ранени по време на атаката. Съобщаваше се и за взети заложници в хотела.   \"Интерконтинентал\" се смята за най-популярния сред чужденците хотел в Кабул, където се провеждат пресконференции с участието на западни официални лица. През юни 2011 г. той вече беше цел на атака. Тогава, в резултат на атаката на бойците и четирите експлозии загинаха 12 души, повечето от които афганистанци. Девет терористи бяха убити от силите за сигурност по време на обсадата, продължила пет часа.", "date": "2018.01.21", "title": "5 души са убити при нападение на хотел в Кабул"}
{"url": "https://www.actualno.com/plovdiv/uchenicite-v-grad-brezovo-izlizat-v-gripna-vakancija-news_655457.html", "text": "  Учениците в град Брезово излизат в тридневна грипна ваканция, считано от утре – 22 януари. Това съобщи за Радио „Фокус“ – Пловдив кметът на Община Брезово инж. Радньо Манолов. Причината за издадената заповед за прекратяване на учебните занятия са докладни от директорите на училищата, че 40 % от учениците отсъстват.  „В детската градина ситуацията е идентична – от 100 деца, записани в детското заведение, само 20 присъстват. Затова и в детската градина няма да се провеждат занимания и ще остане затворена за три дни“, посочи инж. Радньо Манолов. Грипната ваканция в Брезово ще продължи до 24 януари, включително. „По-добре да си стоят вкъщи и да се лекуват, отколкото всеки ден да има повече болни“, коментира Манолов.    ", "date": "2018.01.21", "title": "Учениците в град Брезово излизат в грипна ваканция"}
{"url": "https://www.actualno.com/football/levski-s-kategorichna-pobeda-nad-volfsberger-news_655496.html", "text": "  Отборът на Левски победи с категоричното 3:0 австрийския Волфсбергер във втората си контрола в Малта. \"Сините\" напълно надиграха своя противник, а головете отбелязаха Антонио Вутов (65) и Жуниор Мапуку (71, 74).  Наставникът Делио Роси заложи отново на схема 4-3-3. Италианският специалист направи три промени в сравнение с първата проверка, като Габриел Обертан и Жорди Гомес, както и Белаид бяха на терена от първата минута. На почивката Роси направи шест промени: Николай Кръстев, Холмар Ейолфсон, Нелуц Рошу, Антоно Вутов, Жуниор Мапуку и Сержиу Буш замениха Митрев, Яблонски, Гомес, Обертан, Кабрал и Костов. Подробности за двубоя и още спортни новите - четете на .", "date": "2018.01.21", "title": "Левски с категорична победа над Волфсбергер"}
{"url": "https://www.actualno.com/society/mokri-i-zasnejeni-pytni-nastilki-v-cjalata-strana-news_655426.html", "text": "  Пътните настилки са мокри,частично заснежени, заледени, но обработени, съобщават от Агенция \"Пътна инфраструктура\".  Намалена видимост поради мъгла има до 50 м в районите на АМ „Хемус“/обл.София/, Трън/обл. Перник/ и до 100 м в областите Силистра, Разград и районите на Благоевград и Добринище; Априлци /обл.Ловеч/; Богданово и Раднево/обл.Ст.Загора/; Тази сутрин температурите са в интервала от – 10° до + 3°. Времето над цялата страната е предимно облачно. Слаб до умерен вятър духа в областите Търговище, Разград, Пловдив, София, Смолян и Шумен. По-късно през деня отново ще завали. В северозападните и планинските райони ще вали сняг, а в останалата част от страната – дъжд. Вятърът ще се ориентира от югоизток, ще е до умерен. Минималните температури ще бъдат между минус 4 и 1 градуса, максималните 2 – 7 градуса. През нощта срещу понеделник валежите ще се усилят, по-значителни ще са в Предбалкана и Родопската област. Ще нахлува още студен въздух.", "date": "2018.01.21", "title": "Мокри и заснежени пътни настилки в цялата страна"}
{"url": "https://www.actualno.com/balkani/vuchich-dialogyt-za-kosovo-sega-ni-e-nujen-poveche-otvsjakoga-news_655420.html", "text": "  Диалогът за Косово сега е нужен повече отвсякога, смята сръбският президент Александър Вучич.  Изявлението на държавния глава бе направено след шестчасови разговори с няколко хиляди косовски сърби, дошли на среща с Вучич в Лапле село. Преди това той говори около три часа с хората в Косовска Митровица, в отсъствието на журналисти. \"Мисля че хората разберат, че ни трябва мир, рационален подход, че са ни нужни разговори с албанците. Че ни е нужен вътрешно сръбски диалог, може би повече от когато и да било. Само така можем да движим страната напред\", каза Вучич. Според сръбския лидер, Белград има \"много малко пространство за маневри\" в сегашната ситуация. \"Но дори и в това ограничено пространство трябва да действаме и да се борим\", посочи президентът.\r\nСпоред него основният резултат от посещението в Косово и Метохия за него е разбирането, че \"повечето хора са готови да останат в Косово, ако видят поне някакво движение към по-добро\".   Вучич отиде в Северно Косово, след като един от лидерите на косовските сърби – Оливер Иванович бе убит от неизвестен нападател. Той пожела да се срещне с местното население и проведе разговори с хората, свързани с убийството на сръбския политик.", "date": "2018.01.21", "title": "Вучич: Диалогът за Косово сега ни е нужен повече отвсякога"}
{"url": "https://www.actualno.com/cars/ford-ecosport-i-majka-mu-njama-da-go-poznae-test-drajv-news_655454.html", "text": "      В обновения Ford EcoSport се открояват новите фарове, брони, светлини за мъгла и предна решетка, но e запазен атлетичният профил с къси надвеси на каросерията. Новата предница е изваяна в духа на по-големите кросоувъри Kuga и Edge. Масивната радиаторна решетка прави EcoSport по-агресивен, а в задната част е премахната резервната гума от вратата на багажника. Сега тя е само опция. Всъдеходът е запазил раздутите арки на колелата, а долната част на каросерията е покрита със защитни пластмасови панели. В името на кросоувъра се съдържа думата „спорт”, която сега откриваме в спортната версия ST-Line, вдъхновена от моделите на подразделението Ford Performance. Детайлите са с чисто декоративна функция, но изглеждат ефектно. ST-Line се отличава с множество черни елементи - решетка, рейки на покрива, рамки на фаровете и корпуси на страничните огледала. Всеки един от 12-те основни цвята на каросерията може да се комбинира с боядисани в черно покрив, колони и заден спойлер. Спортната стойка на кросоувъра се допълва от интересни 17- или 18-инчови алуминиеви двуцветни джанти.    Основната промяна в EcoSport се крие в салона. Обновеният кросоувър е получил изцяло нов интериор, който изглежда много по-солиден и е много по-ергономичен от предшественикa. В салона доста успешно са комбинирани елементи от Fiesta и Focus. От Focus е взет назаем спортният волан с три спици, а от Fiesta - красивото и информативно арматурното табло с пълноцветен 4,2-инчов дисплей. Пред водача вече е солидният циферблат на матов фон с впечатляващ дисплей на бордовия компютър. Освен това всичко в салона е разположено ергономично за водача. Блокът за управление на климатичната система също е по-голям. Той е с малък дисплей на регулатора на температурата, с големи бутони и с по-приятен дизайн.  Едно от ключовите предимства на интериора на Ford EcoSport е третото поколение на мултимедийната система SYNC с 8-инчов сензорен екран в най-високото ниво на оборудване, която поддържа Apple CarPlay и Android Auto. Системата е позната от новата Fiesta и се отличава с прости графики, логичен и интуитивен интерфейс и прилична скорост на реакция. За приятното озвучаване на интериора се грижи опционална аудиосистема B&O PLAY от лидера в тази област Bang & Olufsen. Обновеният EcoSport e получил круиз контрол с ограничител на скоростта, отопляем волан и камера за обратно виждане с висококачествена картина. Оборудването е отлично, качеството и комфортът на интериора са на много високо ниво. Материалите в салона са много по-скъпи и меки, а сглобката е прецизна. Предните седалки са удобни, между тях има регулируем по дължина подлакътник, а под седалката на пътника до водача се намира практично чекмедже. На втория ред седалки мястото не е твърде просторно, но там могат да седнат двама пътници с ръст до 1,90 метра. Багажникът не е много променен, единствено плъзгащата завеса е заменена с твърд рафт. Товарното пространство все още е скромно, но има двоен под, според който обемът варира от 334 до 356 литра, но при нужда задните седалки се сгъват и той се увеличава до 1238 литра. Дори след премахването на резервната гума от багажната врата, тя все още се отваря настрани, а не нагоре. Обновеният SUV е запазил стабилното пътно поведение, а за по-добър контрол и по-малко странично наклоняване, инженерите от Ford са сменили пружините и амортисьорите на EcoSport, модернизирали са задната греда и са пренастроили стабилизиращата системата и кормилното управление. Всички тези промени са довели до по-добро поведение на пътя, което позволява смело да щурмувам острите завои. Управлението е прецизно и създава приятно чувство за контрол. Благодарение на преработеното окачване, колата вози по-комфортно дори и при неравности по асфалта. EcoSport не е сериозен високопроходим автомобил, но ако решите да поемете по черен път или да нагазите в офроуда, помага с пътен просвет до 190 мм в зависимост от версията, както и ъгъл на атака отпред 21 градуса и отзад 33 градуса. Най-напред тествам Ford EcoSport с новия 1,5-литров турбодизелов двигател от семейство EcoBlue със 125 к.с. Той ще се появи в продажба у нас едва през пролетта на тази година. Моторът е комбиниран с 6-степенна механична скоростна кутия и със система за задвижване на четирите колела AWD, която в автоматичен режим разпределя въртящия момент между предните и задните колела в съотношение до 50/50. Впечатленията ми са изцяло положителни. Двигателят работи тихо и меко, тягата от 300 Нм е достатъчна дори за изкачване по планински серпентини. Ръчната скоростна кутия радва с ясното и отчетливо превключване и късия ход на лоста. Според производителя в смесен цикъл новият двигател консумира само 4,5 л/100 км. В действителност, след стотина километра каране по планински път, села и малко магистрала, без да се старая да шофирам икономично, разходът беше 6,2 л/100 км. Първоначално EcoSport се предлага с 1,5-литров турбодизелов двигател със 100 к.с., комбиниран с 6-степенна механична скоростна кутия и само предно предаване. Отличеният за най-добър двигател в класа си шест поредни години 1,0-литров 3-цилиндров бензинов турбомотор EcoBoost вече е наличен във версии със 125 и 140 к.с. В средата на годината ще дебютира и базовата версия със 100 к.с. За модела със 125 к.с. се предлага 6-степенна автоматична скоростна кутия, която е много удобна за придвижване в града. С нея консумацията в градски цикъл е 7,2 л/100 км. Най-динамичен е агрегатът със 140 к.с., при която тягата от 180 Нм е налична в интервала от 1500 до 5000 об/мин. С навременната смяна на шестте скорости на ръчната кутия, EcoSport реагира бързо и адекватно на натискането на газта и се ускорява динамично още от ниските обороти. Според данните средният разход на бензин е 5,4 л/100 км, а при теста бордовият компютър отчете с един литър повече.   Дължина, мм: 4096\r\nШирочина, мм: 1765\r\nВисочина, мм: 1653\r\nМеждуосие, мм: 2519\r\nСобствено тегло, кг: 1280\r\nВместимост на резервоара, л: 52 Тип: 3-цилиндров редови с турбокомпресор\r\nРаботен обем, куб. см: 998\r\nМаксимална мощност, к.с. при об/мин: 140/6000\r\nМаксимален въртящ момент, Нм при об/мин: 180/1500-5000\r\nСкоростна кутия: 6-степенна механична Максимална скорост, км/ч: 188\r\nУскорение от 0-100 км/ч, секунди: 11,8\r\nСреден разход, л/100 км: 5,2\r\nВредни емисии СО2, г/км: 119\r\nЦена на тествания модел, лева с ДДС: 42 800 лева   Дължина, мм: 4275\r\nШирочина, мм: 1781\r\nВисочина, мм: 1658\r\nМеждуосие, мм: 2555\r\nСобствено тегло, кг: 1294\r\nВместимост на резервоара, л: 53 Тип: 4-цилиндров редови с турбокомпресор\r\nРаботен обем, куб. см: 1364\r\nМаксимална мощност, к.с. при об/мин: 140/4900-6000\r\nМаксимален въртящ момент, Нм при об/мин: 200/1850-4900 Скоростна кутия: 6-степенна механична Максимална скорост, км/ч: 196\r\nУскорение от 0-100 км/ч, секунди: 9,9\r\nСреден разход, л/100 км: 5,9 Вредни емисии СО2, г/км: 138\r\nБазова цена на тествания модел, лева с ДДС: 41 700 :  :   ", "date": "2018.01.21", "title": "Ford EcoSport: И майка му няма да го познае (тест-драйв)"}
{"url": "https://www.actualno.com/america/novi-protesti-sreshtu-trymp-news_655455.html", "text": "  Стотици хиляди протестираха срещу американския президент Доналд Тръмп в първата годишнина от управлението му.  В така наречените „женски маршове” не се включиха само жени, но и техните съпрузи, близки и приятели. Координираните митинги се проведоха в повече от 200 града в Съединените щати, предаде Нова телевизия. Протестиращите твърдят, че Тръмп провежда политика, която нарушава правата на жените. Президентът отговори на протестиращите в Twitter, като се похвали, че под негово управление безработицата сред жените е рекордно ниска.", "date": "2018.01.21", "title": "Нови протести срещу Тръмп"}
{"url": "https://www.actualno.com/politics/svilenski-dokato-gerb-obsyjda-istanbulskata-konvencija-bsp-vnasja-merki-sreshtu-nasilieto-news_655447.html", "text": "   Нека да видим какво направиха правителствата на ГЕРБ за борбата с корупцията, която задушава държавата”. Това каза зам.-председателят на ПГ на БСП за пред БНР.   Георги Свиленски припомни още, че левицата е поискала 109 млн. лв, заложени в бюджета за 2018 г. за електронно управление, да бъдат разписани по пера и след всеки разход да се знае, какво ще бъде въведено. Той бе категоричен, че докладът на министър Дончев на всеки шест месеца няма да допринесе за развитието на електронното управление, нито пък ще имаме такова. , заяви още социалистът. Той бе категоричен, че БСП гледа напред и иска да види какви мерки ще бъдат взети за борба с корупцията. „Не ни успокоява, че в статистиката, преди или след нас, има други държави”, заяви още Свиленски.  „Без да сме я приели, синхронизираме законодателството си с нея и не за първи път показахме, че можем да отстояваме собствени позиции, без да се подчиняваме на всякакви европейски”, заяви народният представител. Георги Свиленски добави, че БСП не за първи път има позиция, различна от тази- на ПЕС. „Нашите позиции се уважават от европейските ни партньори и не бламираме никого, а имаме своите аргументи”, категоричен бе Свиленски. Припомняме, че на конгреса на БСП миналата седмица се взе решение, че партията няма да подкрепи Истанбулската конвенция.", "date": "2018.01.21", "title": "Свиленски: Докато ГЕРБ обсъжда Истанбулската конвенция, БСП внася мерки срещу насилието"}
{"url": "https://www.actualno.com/europe/kmetyt-na-solun-se-razgranichi-ot-protesta-sreshtu-imeto-na-makedonija-news_655499.html", "text": "  Кметът на Солун Янис Бутарис категорично се разграничи от днешния протест в града, срещу правото на Република Македония да използва термина \"Македония\" в своето име.  Митингът бе организиран от няколко националистически формации, включително и от неонацистката \"Златна Зора\". Според силите на реда в него са участвали около 30 000 души. \"Много съм разочарован, защото след 25 години спорове за името на Скопие ние сме в същата позиция. Психологията, отношението на много гръцки граждани не се е променило. Проблемът е, че хората смятат, че Македония ще ни отнеме идентичността, никой няма да го направи. Те не са заплаха за нас. Хората са много слабо информирани, въобразяват си разни неща, които не са истина, че те ще ни откраднат историята, ще ни превземат”, каза Бутарис пред bTV. Кметът Бутарис има ключова роля за началото на преговорите между властите в Скопие и Атина за името Македония. от националистически призиви в страната.   Призовавам нашите съграждани да бъдат трезви и да разграничават това, което е добре за националния интерес и това, което не е. Липсата на решение по спора за името го подкопава, заяви Ципрас и добави: „В продължение на 25 години нашите съседи са признати под името „Република Македония“ от редица страни по света, докато ние се борим навсякъде, да ги наричат БЮРМ“.\r\n\"И не е абсурдно да се включи наименованието „Македония“ в едно съставно име – географско, но така че за всички да е ясно, че то няма да съдържа претенции към историята и териториалната цялост на други народи\", каза още Алексис Ципрас.  ", "date": "2018.01.21", "title": "Кметът на Солун се разграничи от протестa срещу името на Македония"}
{"url": "https://www.actualno.com/asia/napadatelite-ot-kabul-veche-sa-eliminirani-news_655456.html", "text": "  Повече от 150 души бяха спасени от известен хотел в Кабул, атакуван от терористи. Похитителите държаха заложници над 12 часа. Засега се съобщава за шестима убити гости на хотела, сред които и една чужденка. Специалните части на Афганистан обявиха, че нападателите вече са елиминирани, предаде Нова телевизия.  Гостите на хотел Интерконтинентал бягали от горните етажи с въжета, направени от чаршафи. Поне няколко души се измъкнали от сградата по този начин, скачайки от голяма височина. Въпреки, че хотелът имал въоръжена охрана, тримата терористи проникнали през кухненските помещения. Открили огън по служители и гости и взривили поня няколко ръчни гранати. След това взели заложници и се барикадирали на горните етажи.   ", "date": "2018.01.21", "title": "Нападателите от Кабул вече са елиминирани"}
{"url": "https://www.actualno.com/blagoevgrad/zemetresenie-s-magnitud-23-po-rihter-kraj-selo-kladenci-news_655415.html", "text": "  Земетресение с магнитуд 2.3 по скалата на Рихтер е регистрирано край село Кладенци, сочи справка на интернет страницата на Националния институт по геофизика, геодезия и география към БАН. Трусът е регистриран в 03.25 часа  Земетресението е слаб вторичен трус от гръцко-македонски земетресения, няма данни да е било усетено. Това съобщи за Агенция „Фокус“ Делян Илиев, оперативен дежурен в Националния институт по геофизика, геодезия и география (НИГГГ) към БАН. „Земетресението дори е по-слабо от магнитуд 2.3 по Рихтер и малко по на юг от това, което се вижда на картата в сайта. То всъщност представлява много слаб вторичен трус от Гръцко-Македонски земетресения“, каза още той и уточни, че към този момент няма данни да е било усетено.   ", "date": "2018.01.21", "title": "Земетресение с магнитуд 2.3 по Рихтер край село Кладенци"}
