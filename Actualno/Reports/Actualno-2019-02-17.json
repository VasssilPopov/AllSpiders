{"url": "https://www.actualno.com/crime/novi-aresti-po-deloto-ktb-edinijat-arestuvan-e-chast-ot-novoto-delo-sreshtu-peevski-v-sasht-news_722459.html", "text": "  Трима свидетели по делото КТБ, сред тях и адвокат, са прибрани в ареста, съобщи . Георги Георгиев, близък на семейството на Цветан Василев, Здравко Босаков и Мартин Апостолов, защитник по граждански и търговски дела, били задържани в петък, 15 февруари. Апостолов е част от срещу Пеевски в САЩ - по закона RICO, като в исковата молба се твърди, че негов подпис в качеството му на синдик на \"Еър Пропърти Девелопмънт\" е фалшифициран и така е имало разпореждане със средства от КТБ - 65 млн. долара. В събота, 16 февруари, Апостолов и другите задържани са привлечени като обвиняеми по делото на съпругата на Василев - Антоанета, и им е наложен 72-часов арест, потвърдиха от прокуратурата.     Обвиненията са за пране на пари през 2013 г. Разследването е свързано със средствата, придобити от бившия собственик на КТБ Василев и негови приближени, подсъдими по делото за фалита на банката. Един от арестуваните бил подведен под отговорност за пране на 30 000 евро, а друг - на около 50 000 евро. Очаква с прокуратурата да поиска от спецсъда да наложи постоянен арест на тримата задържани. Очакваше се това да стане още в неделя, но до късно следобед искане не бе внесено.   Адвокатът на Цветан Василев - Константин Симеонов, потвърди за арестите, но отказа подробности. Със защитата на Мартин Апостолов се е ангажирал Христо Ботев, който е адвокат и на семейство Баневи. “Подал съм сигнал до Висшия адвокатски съвет и Софийската адвокатска колегия, че има арестуван колега, който е изпълнявал служебните си задължения”, заяви пред “24 часа” адвокат Ботев. Кантората на Мартин Апостолов не била претърсвана.\r\nНа 10 януари с обвинения се сдобиха други свидетели по мегаделото “КТБ”. Сред тях бе Никола Киров, доверен човек на Цветан Василев в оръжейния бизнес и финансов директор на “Дунарит”. Материалите срещу тях са били отделени от голямото дело за фалита на банката. Следствени са 5-има души. Според обвинението те получили през 2013 г. 2,5 млн. коледни бонуси от т.нар. черна каса на Цветан Василев. Разследването срещу петимата започнало през 2015 г. и първоначално било за укриване на данъци.  ", "date": "2019.02.17", "title": "Нови арести по делото КТБ - единият арестуван е част от новото дело срещу Пеевски в САЩ"}
{"url": "https://www.actualno.com/music/zvezdata-na-srybskata-muzika-shaban-shaulich-zagina-v-katastrofa-news_722412.html", "text": "  Кралят на сръбската фолк музика Шабан Шаулич загина при тежка катастрофа в Германия. Инцидентът е станал в Билефелд, недалеч от Дортмунд. 67-годишният Шаулич е пътувал заедно с неговия кум. Двамата веднага са били откарани в болница, но там Шаулич е починал.     Музикантът бе на сцената от 70-те години. Преди да започне да се занимава с музика Шаулич тренирал футбол. Шабан Шаулич е роден на 6 септември 1951 г. в град Шабац, в мюсюлманското семейство на Илдуза и Хусеин Шаулич. Много често се появяват публикации, в които се твърди, че Шаулич е от ромски произход. През 1969 г. издава първия си албум – „Дайте ми утеха“. Смятан е за един от най-добрите сръбски певци в историята на страната. В края на 2018-та година певецът бе в България, където проведе прощален концерт с българската публика.", "date": "2019.02.17", "title": "Звездата на сръбската музика Шабан Шаулич загина в катастрофа"}
{"url": "https://www.actualno.com/asenovgrad/12-godishna-rodi-bebe-ot-nepylnoleten-mladej-osydiha-go-news_722394.html", "text": "   Двамата се познавали добре, тъй като били израснали заедно. Той нямал навършени 18 г., а тя тъкмо била надхвърлила 12-тата си година. Постепенно с времето те започнали да се срещат и се влюбили един в друг.     Точно преди година момичето поканило любимия си да пренощува у тях, тъй като родителите й щели да отсъстват. В тази нощ влюбеният Ромео предложил на своята Жулиета да се омъжи за него, според техните разбирания и обичаи, а тя се съгласила, без да се замисля. Още същата вечер двамата преспали заедно, а на сутринта отишли при свекървата, за да й съобщят, че се обичат и ще се женят. Първоначално свекървата била против, но впоследствие се съгласила да живеят в дома й. По-късно съобщили новината и на родителите на младата булка и само месец след това, заживели заедно.    На 08.06.18 г. в Агенция \"Социално подпомагане\"-Първомай постъпил сигнал, че момичето отсъствало от училищни занятия, както и данни, че е бременно. По случая било сезирано и РУ на МВР в Асеновград, като незабавно е извършена проверка. След установеното от органите на реда, е образувано досъдебно производство. Така се стигнало до 6-месечната условна присъда за непълнолетния Ромео, с мотиви, че той е осъзнавал деянието си и е могъл да ръководи постъпките си, а неговата любима му се е отдала доброволно. Наказанието за извършеното престъпление е три години \"лишаване от свобода\".  Присъдата била намалена, предвид смекчаващите отговорността обстоятелства, като признаване на вината, чисто съдебно минало, младата възраст на ромът от Чешнегирово и фактът, че вече има дете. Магистратите са взели под внимание и това, че след наложеното наказание момчето може да се поправи и превъзпита. Решението на Районен съд-Асеновград може да бъде обжалвано в 15-дневен срок пред Окръжен съд-Пловдив.  ", "date": "2019.02.17", "title": "12-годишна роди бебе от непълнолетен младеж, осъдиха го"}
{"url": "https://www.actualno.com/crime/19-godishen-rom-se-izdirva-za-ubijstvoto-v-kustendil-obshto-8-dushi-sa-v-aresta-news_722409.html", "text": "  Криминално проявен мъж от ромски произход е заподозрян за убийството, станало по време на в Кюстендил. Извършителят е на 19 години и в момента се издирва от полицията. Това съобщи старши комисар Елиан Стамболийски, директор на Областна дирекция на МВР – Кюстендил, цитиран от Радио „Фокус“.     „Човекът, причинил смъртта на 35-годишния мъж, е установен от свидетелски показания и от видеозаписи, предстои задържането му”, каза Елиан Стамболийски. „Издирваният е от ромски произход, криминално проявен, има три криминални прояви и две от тях са за нанасяне на телесни повреди\", добави той.   По-рано днес бе съобщено, че загиналият не е участвал в боя, а случайно е бил на мястото на инцидента, което не е официално потвърдено.\r\n„Не говорим за напрежение между етносите, случаят е битов и е заради голямо количество поет алкохол”, каза Елиан Стамболийски. По случая е иззет един газов пистолет, но той не е бил използван по време на побоя.  Предстои да се установи дали починалото лице е участник в боя, или е бил случайно на мястото на инцидента. По думите му смъртният случай е станал на улица „Цар Освободител”. До момента общо 8 души са задържани във връзка със сбиването в града.", "date": "2019.02.17", "title": "19-годишен ром се издирва за убийството в Кюстендил, общо 8 души са в ареста"}
{"url": "https://www.actualno.com/dobrich/citati-ot-levski-shte-stignat-do-uchenicite-v-tervel-news_722398.html", "text": "  Дипляни с цитати от Васил Левски, които звучат актуално и днес, ще получат всички ученици от Тервел, предаде кореспондентът на .     Инициативата на общината цели да покаже непреходната сила на словата, изречени от великия син на България, и да пренесе през времето неговите демократични идеи. Освен до училищата в добруджанската община, дипляни ще бъдат адресирани до детските градини, читалищата, музея, читателите на местния вестник, библиотеката.   Жителите на Добрич ще се поклонят пред паметта на Апостола на българската свобода. Във Възрожденското училище на етнографския комплекс „Стария Добрич“ е планирана образователната програма „Мога ли да бъда като Левски?“. Образователен урок „Народе????“ е включила в календара си и Регионална библиотека „Дора Габе“, а в интерактивната зала посетителите на библиотеката могат да видят дигиталното издание на тефтерчето на Левски.", "date": "2019.02.17", "title": "Цитати от Левски ще стигнат до учениците в Тервел"}
{"url": "https://www.actualno.com/society/bashta-na-dve-deca-ostana-bez-rabota-i-dom-sled-kato-razbra-che-e-hiv-pozitiven-news_722420.html", "text": "   33-годишният Радослав Даракчиев живее в София до преди известно време с вече бившата си жена и дъщеричката си, която сега е на 3 г. Любимата му забременява за втори път и почти веднага след раждането изчезва. От болницата се обаждат на Радослав и му казват да отиде колкото може по-бързо. Той предположил, че го търсят спешно, тъй като предварително го били предупредили, че детето е родено в 8-мия месец и може да не оцелее.      Радослав не е търсил жена си, не я срещал и случайно, а и не желае да я вижда. След като разбира диагнозата той споделил болката си с колеги, които считал за приятели. Те обаче казали на шефовете и асеновградчанинът останал без работа. Не е сигнализирал за дискриминационно отношение и не търсил правата си до момента пред държавни служби. Опитва се да събере средства, просейки в Пловдив и Асеновград.    В момента момиченцето и момченцето са в болница в София, където ще останат до следващата сряда. Това е по изискване за извършване на терапията, както за Радослав, така и за децата му - месечно трябва да имат няколкодневен болничен престой за процедури. Разходите по терапията и за лекарствата се поемат изцяло от държавата. 33-годишният мъж е твърдо решен да започне да крие новината за заболяването си, , за да може да си намери работа и да изпълнява нормално родителските си задължения. Казва, че околните могат да бъдат предпазени от заразяване чрез поддържане на лична хигиена и ползване на отделни прибори, от страна на заразения.\r\n\"Аз не се чувствам различен, а съм като останалите\", каза за асеновградчанинът и подчерта, че не търси материална подкрепа. \"Просто искам хората да разберат, че подобно нещо не трябва да бъде скрито. Не е редно да се отнасят с нас по такъв начин. В България има стотици с , които работят без проблем. \", заяви Радослав. В заключение той посочи категорично, че бившата му жена не е приемала наркотици, а просто е изневерила и впоследствие се е стигнало до настоящата ситуация.  Днес Радослав заминава за София, където ще остане на квартира и тепърва ще си търси работа. Асеновградчанинът е сигурен, че ще се справи с трудната ситуация, защото вярва, че няма невъзможни и недостижими неща, а напротив - хората, които не успяват или не искат или твърдят, че не могат, без да са опитали. И обясни, че лекарите дават надежда за нормален живот чрез непрекъснатата поддържаща терапия и за него, и за децата му. Радослав благодари на благодетелите, които са се активирали и са изявили желание да му помогнат, но решен да се справя сам, на този етап отказва да предостави телефонен номер или адрес, на който може да бъде открит.", "date": "2019.02.17", "title": "Баща на две деца остана без работа и дом, след като разбра, че е ХИВ позитивен"}
{"url": "https://www.actualno.com/curious/dneven-horoskop-za-18-fevruari-news_722426.html", "text": "        Днес бъдете готови за всякакви изненади. Точно, където мислите, че нищо не може да ви изненада - събитията ще ви покажат, че всичко на този свят е възможно. Този понеделник уважавайте времето си. Рискувате да се разпилеете в дреболии, а важни неща да останат на заден план. Няма да имате друга възможност за действие.   Това е ден, в който от вас ще се очаква да проявите повече бдителност в личен план. Заложете на романтиката и на чувствата и нещата ще се наредят благополучно.     Имате някои противоречия с партньора ви. Отстояването на мнението е хубаво нещо, но не бъркайте независимостта със самотата, която рискувате да ви споходи. Днес не правете нищо, което не е типично за вас. Не изневерявайте на принципите и методите, които ползвате. В противен случай ще ви е трудно да се справите с последиците. Този понеделник търпението ви ще бъде подложено на изпитание. Не се подавайте на провокации. Ще ви е трудно, но ще натрупате безценен опит.   Мнозина ще завидят на хладнокръвието ви днес. Не се подавайте на никакви увещания по личен въпрос, който ще изисква прекалено много жертви от ваша страна. Денят ще е труден, но ще ви научи да отстоявате свободата си. Не прекланяйте глава пред никакви заплахи. Потърсете подкрепа от приятел. Този понеделник се доверете на вътрешния ви глас. Каквото и да става ще знаете, че сте взели сами решението си и че никой не режисира живота ви.    Днес може да не срещнете разбиране от страна на колегите ви, но за момента то не ви е нужно. Действайте спрямо плана ви, а по-късно резултатите сами ще говорят за способностите ви. Този понеделник ще изисква от вас да бъдете безупречни. Съвсем не е толкова трудно. Просто правете нещата, така както трябва и спазвайте правилата. Първата идея, която днес ви хрумне ще е правилното решение на всички въпроси. Пазете репутацията си и не позволявайте да ви въвличат в нечестни сделки.", "date": "2019.02.17", "title": "Дневен хороскоп за 18 февруари"}
{"url": "https://www.actualno.com/politics/resheno-bsp-napuska-parlamenta-news_722414.html", "text": "  Депутатите на левицата напускат парламента. Това реши Националният съвет на БСП на днешното си заседание.     Предложението направи лидерът Корнелия Нинова в началото на форума. Предложението на Нинова беше подкрепено от 74 от членовете на пленума на БСП. 33-ма се въздържаха, а само 3-ма са били против.   Решението бе взето след тежък дебат. БСП поставя на управляващите няколко условия, за да се върнат депутатите ѝ в пленарната зала: избор на нова ЦИК, отмяна на гласуванията, връщане на преференцията и нов дебат за машинното гласуване, всеки да може да си търси правата с касационна жалба.\r\nИзброените условия на Столетницата всъщност на практика означават нова, почти след 15-часовия маратон с гласуване на второ четене на поправки в пленарна зала. Засега единственият начин желанията на БСП да се изпълнят е първо президентът Румен Радев да наложи вето, а след това, при прегласуването в парламента, управляващото мнозинство да се съобрази с ветото. Дотук единствено омбудсманът Мая Манолова се задейства и преди почивните дни , като обърна специално внимание точно на преференциите.  Припомняме, че всъщност не е отменена, но беше де факто направена безсмислена, защото прагът да се задейства стана твърде висока - поне толкова гласове, колкото са нужни за даден кандидат по принцип да влезе в избираем орган (парламент, общински съвет), а това е нещо непостигано досега в историята на избори в България.", "date": "2019.02.17", "title": "Решено: БСП напуска парламента"}
{"url": "https://www.actualno.com/healthy/podobrjava-se-systojanieto-na-bolnite-ot-morbili-razvili-uslojnenija-news_722434.html", "text": "  Подобрява се състоянието на деветгодишното дете, болно от морбили, което беше настанено с дихателна недостатъчност в реанимацията на благоевградската болница. Това съобщи д-р Огнян Митев, управител на здравното заведение пред Българското национално радио.     \"В стабилно състояние е, с ларингит и температура. Няма сериозни усложнения\", заяви д-р Митев. Стабилно е и състоянието на 27-годишния мъж, който също беше в тежко състояние.   Общо 15 заразени с острата инфекция пациенти, от които 13 деца, са настанени в инфекциозното отделение на областната болница. Към момента няма информация за нови случаи на болни от морбили в региона.\r\n15 деца остават под карантина и наблюдение в детското отделение на болницата в Разлог, което беше констатирано като огнище за заразата. Там беше констатирана . Болестта започва като грип, затова и болните от морбили в Разлог били настанени заедно с деца с други заболявания. Заради допуснатата грешка отделението е затворено и ще бъде дезинфекцирано. От лечебното заведение отказаха коментар.  \"Нека служи за урок на всички колеги, че инфекциозни заболявания се лекуват в инфекциозни клиники и отделения – там, където можем да осигурим реално изолация и епидемиологични мерки\", каза д-р Ангел Кунчев, главен държавен здравен инспектор.\r\nЗаради огнището от Разлог общо 145 души бяха поставени под наблюдение - тъй като са били в контакт с болни.", "date": "2019.02.17", "title": "Подобрява се състоянието на болните от морбили, развили усложнения"}
{"url": "https://www.actualno.com/europe/turskata-policija-zadyrja-22-ma-nelegalni-migranti-v-odrin-news_722418.html", "text": "  Турските власти задържаха 22-ма нелегални мигранти в северозападния окръг Одрин, съобщиха днес източници от силите за сигурност, цитирани от Анадолската агенция. Мигрантите са имали намерение да преминат нелегално в България или Гърция.     Те са били заловени от екипи на жандармерията в района на град Боснакьой, предаде БТА. Задържаните мигранти са поданици на Палестина, Либия и Нигерия. По данни на турското министерство на вътрешните работи през 2018 г. в Турция са били задържани 265 хиляди нелегални мигранти, отбелязва Анадолската агенция.   ", "date": "2019.02.17", "title": "Турската полиция задържа 22-ма нелегални мигранти в Одрин"}
{"url": "https://www.actualno.com/europe/hiljadi-turisti-se-sybraha-za-otkrivaneto-na-karnavala-vyv-venecija-news_722404.html", "text": "  Карнавалът във Венеция беше открит с нощен парад по един от основните канали в града, като по този начин беше дадено началото на близо двуседмичните тържества, които привличат милиони туристи всяка година, съобщава Reuters.     Тази година за забавлението на хилядите любопитни, които наблюдаваха уникалното шоу от десетките мостове и крайбрежни алеи в града, се погрижиха жонгльори и актьори, облечени в традиционните венециански карнавални костюми.   Основната тема на карнавала е „Обвинявайте луната“, в чест на 50-ата годишнина от стъпването на човек на Луната. Мотото напомня и на прочутата реплика от шекспировата трагедия „Отело“, в която луната е посочена като причина за полудяването на главния герой, пише още БГНЕС.\r\nКарнавалът във Венеция е традиция, датираща от векове, и е известен със специалните маски, които носят участниците. През последните десетилетия събитието е основна туристическа атракция. То започва да се провежда през 11 век в периода преди 40-дневните пости за Великден. През тези две седмици участниците празнуват и се забавляват на воля преди да се отдадат на духовно и физическо пречистване по време на постите.  ", "date": "2019.02.17", "title": "Хиляди туристи се събраха за откриването на карнавала във Венеция"}
{"url": "https://www.actualno.com/society/jena-zagina-pri-katastrofa-kraj-lukovit-news_722447.html", "text": "  Жена e загинала при катастрофа на пътя София - Русе, в участъка между Луковит и Плевен, съобщават от областната дирекция на МВР в Ловеч.     При инцидента, станал в района на Луковит около 17.00 часа, челно са се сблъскали два леки автомобила. На място е загинала жена, а други две жени и един мъж са пострадали. Те са приети в болницата в Луковит в тежко състояние и с множество наранявания, след което се транспортирани за лечение в плевенска болница.   Движението в района на катастрофата е ограничено. Използва се обходен маршрут Луковит - Червен бряг - Радомирци-Плевен и в двете посоки.", "date": "2019.02.17", "title": "Жена загина при катастрофа край Луковит"}
{"url": "https://www.actualno.com/america/verijna-katastrofa-na-49-avtomobila-v-denvyr-news_722400.html", "text": "  Пътен инцидент край международното летище в американския град Денвър. 17 души пострадаха при верижна катастрофа на 49 автомобила на пътя, водещ към аерогарата, съобщава Reuters, цитирана от БГНЕС.     Хоспитализирани са 14 от ранените, но травмите им не са животозастрашаващи. Като причина за инцидента се посочва заледяване на настилката и несъобразената с пътните условия скорост.   ", "date": "2019.02.17", "title": "Верижна катастрофа на 49 автомобила в Денвър"}
{"url": "https://www.actualno.com/society/kustendilci-izljazoha-na-protest-sled-masovoto-sbivane-snoshti-news_722431.html", "text": "  \"Голи до кръста, с бухалки ли, с мачете – не ги разбирам и аз, но е било много страшно\". Това коментира жена от Кюстендил за мелето станало в града, при което 35-годишен мъж бе убит, предаде БНР.     Друга жена разказа: \"Чу се един изстрел, само един, момчетата побягнаха надолу пред ГУМ, по тротоара надолу, и долу вече стана голямото меле, дето се клаха. Като минахме оттам, две деца се търкаляха и другите линейките ги натовариха\".   Оперативно-следствена група и криминалисти правят оглед на мястото на сбиването, което е продължило и в района на джамията \"Ахмед бей\" и към кооперативния пазар. Работата по случая продължава. Пред хирургичното отделение на кюстендилската болница веднага се събраха десетки роми от кв. \"Изток\", за да разберат кои са ранените им съкварталци. Появиха се и двамата братя Сашо и Стоян Игови от известния ромски клан Гольовците.\r\nНад 100 кюстендилци, организирани в социалните мрежи, излязоха на кръговото кръстовище при Градския плаж, за да изразят недоволство по повод масовото сбиване. Те не скриха, че в града има потенциално напрежение с ромското население и институциите не си вършат работата.  Битов скандал и употреба на алкохол са довели до масовото сбиване пред заведение до Ларгото в центъра Кюстендил. Петима са били ранени. Конфликтът е възникнал между младежи от ромския кв. \"Изток\" и от близкото село Слокощица. Това съобщиха на съвместен брифинг Окръжната прокуратура и Областната дирекция на полицията в Кюстендил. Установен е убиецът – 19-годишен младеж от ромския квартал \"Изток\", който е криминално проявен. Има три криминални прояви, две от тях са за телесни повреди. В момента властите го издирват. Това уточни началникът на Областната дирекция на полицията ст. комисар Елиан Стамболийски.\r\nДосега са задържани осем души. Иззет е газов пистолет. Заведението ще бъде проверено прецизно. В ромския квартал няма блокада, а сили на жандармерията. \"Това е битов инцидент, завършил с криминално престъпление - не може да се говори за етническо напрежение\", обяви окръжният прокурор на Кюстендил Камелия Стефанова. В сбиването са използвани ножове и твърди предмети.   ", "date": "2019.02.17", "title": "Кюстендилци излязоха на протест след масовото сбиване снощи"}
{"url": "https://www.actualno.com/politics/angel-djambazki-kym-borisov-vyrnete-preferenciite-ne-prevryshtajte-licemerieto-na-bsp-v-geroizym-news_722440.html", "text": "  \"Г-н премиер, върнете преференциите! Не превръщайте лицемерието на БСП в героизъм. Защитете демокрацията! Това е Ваша политическа отговорност.\" Това написа евродепутатът и зам.-председател на ВМРО Ангел Джамбазки към министър-председателя Бойко Борисов във връзка с промените в Изборния кодекс.     Ето и цялото писмо на Джамбазки към премиерът Борисов:   ОТВОРЕНО ПИСМО от Ангел Джамбазки - евродепутат в Европейския парламент и заместник-председател на ВМРО - Българско национално движение\r\nУважаеми г-н Борисов,  Обръщам се към Вас, в качеството Ви не на министър-председател на Република България, а на лидер на мандатоносителя - ПП ГЕРБ. През изминалата седмица в страната ни протекоха процеси, които сериозно застрашават демокрацията, а именно предложеното от ДПС и прието от депутатите от ГЕРБ и НФСБ, фактическо премахване на преференциите. С този акт реално се отнема правото на българските гласоподаватели да избират кои кандидати в листите на партиите да изпратят в институциите на държавата ни и в органите на ЕС. Изравняването на тежестта на преференцията с \"тежестта\" на мандата, прави този избор на практика невъзможен.\r\nУважаеми г-н Борисов, народните представители от ПП ГЕРБ бяха подведени и умело хванати в капана на протурската партия ДПС, която за пореден път доказа, че работи срещу интересите на България и българските граждани. Знам, че това беше направено в контекста на необичайна конфронтация от страна на опозицията, която решавайки вътрешните си проблеми, бламира демократичния политически процес чрез бойкот на кворума в Народното събрание. Обезпечаването на кворума и стабилността не бива да става за сметка на гражданските права обаче. Всички помним, че на българската демокрация ѝ беше нужно повече от десетилетие, за да въведе мажоритарния вот.   С гласуването на 14.02.2019г., само за една нощ, страната ни се върна във времената от преди 89-та година, когато за един човек-листа гласуваха 99.99%. Това създава асоциация за възраждане на тоталитаризма. Мотивите, че високият праг на преференциите спира корпоративния вот е напълно невярна. Точно обратното - той ще продължи да бъде факт и ще има още по - голяма сила заедно с купените цигански гласове, защото липсата на личен избор ще демотивира още повече и без това намаляващите гласоподаватели.    Уважаеми г-н Борисов, паралелно с тези опасни практики, на които реално вече се дава по - голяма тежест, в България през изминалите дни се случи още много страшно за демокрацията. Опозицията, в лицето на БСП, която нека напомня, че е правоприемник на тоталитарната БКП, съвсем нагло и без свян се заигра със свободната воля на българските граждани. Този ход, който направиха депутатите от ГЕРБ има даде златната възможност да се опитат да яхнат вълната на недоволството и да се упражняват с думата демокрация. Не им позволявайте това! Не им позволявайте да лъжат така българския народ. Само до преди 27-28г. майките и бащите на сегашните говорители на БСП, бяха онези избирани \"доброволно\" с 99.99% и колеха и бесеха, репресираха и унищожаваха всеки, дръзнал да не гласува или да си помисли нещо срещу БКП. Техните дядовци направиха Народния съд и за няколко години унищожиха цвета на българската интелигенция. Техните дядовци откъснаха изконно българската Македония от картата на майка България и я дадоха в ръцете на Тито. Впрочем самите те два пъти управляваха с ДПС, а сега Ви сочат с пръст и клеймят заиграването Ви с тази протурска партия. Впрочем правят го с тайната надежда след нови избори отново да управляват с тях. Днес, г-н Борисов, именно те използват наглостта на ДПС и грешката на ГЕРБ, за да се правят на най - големите пазители на гражданските права. Мая Манолова, президентът Радев, Корнелия Нинова - ще се опитат да се представят като героите на българските гласоподаватели, като продължават да манипулират хората, размахвайки опасните промени в Изборния кодекс.\r\nУважаеми г-н Борисов, като председател на ПП ГЕРБ, Вие сте доказал способността си да вземате трудни политически решения, тогава когато интересите на българското общество налагат това. Затова се обръщам към Вас с призив да направите нужното и да убедите своите народни представители да прегласуват скандалните промени, свързани с преференциите, преди омбудсманът да ги е дал на Конституционния съд и преди Президентът да е наложил вето. Това ще е честната постъпка, спрямо българските избиратели, които ние от ВМРО, искрено вярваме, че в голямата си част правят своя образован и информиран избор, отивайки до урните. Не допускайте ПП\"ГЕРБ\" да се превръща в проводник на зловредното влияние на ДПС. Това е Ваша политическа отговорност.   ", "date": "2019.02.17", "title": "Ангел Джамбазки към Борисов: Върнете преференциите! Не превръщайте лицемерието на БСП в героизъм"}
{"url": "https://www.actualno.com/chronicles/kosovo-objavjava-nezavisimost-ot-syrbija-news_722343.html", "text": "  Косово е частично призната държава на Балканския полуостров.     До 17 февруари 2008 г. Косово юридически е автономна област в състава на Република Сърбия, макар фактически областта да не е под контрола на сръбското правителство от 1999 г. Формално Косово е част от Сърбия, но след Косовската война се управлява като протекторат на ООН.   През ноември 2006 г. в Сърбия се провежда референдум за нова конституция на републиката, според която Косово остава автономна област, но с по-широка автономия. Това е отхвърлено от предимно албанското население, което не участва в референдума.\r\nКосово обявява независимостта си на 17 февруари 2008 г. и е признато от България и още 107 държави, 22 от които са страни-членки на ЕС, както и от САЩ и Канада и Австралия. През октомври 2008 г. по инициатива на Сърбия ООН сезира Международния съд в Хага с искане, той да се произнесе, дали едностранно обявената независимост от страна на Прищина, не противоречи на международното право. На 22 юли 2010 г. съдът излиза с решение, че този акт не е в нарушение на международното право. На 27 юли 2010 г. Сръбският парламент приема резолюция, в която заявява, че въпреки това решение Сърбия няма да признае независимостта на Косово.  ", "date": "2019.02.17", "title": "Косово обявява независимост от Сърбия"}
{"url": "https://www.actualno.com/curious/sedmichen-horoskop-za-18-24-fevruari-news_722437.html", "text": "        Седмицата е подходяща за започването на нов проект. Ако нямате идея за такъв е време да помислите по въпроса. Спешно ви трябва да се заемете с нещо ново, което да раздвижи бизнеса и съзнанието ви. Не се оставяйте да потънете в рутината. Докато се усетите ще ви е нужно невъобразимо много време, за да се измъкнете от нея, а конкурентите ви ще са далече пред вас. В личен план е добре да положите повече усилия, за да разберете половинката ви. Тази седмица ще ви изненада с внезапно изникнали чувства към ваш колега. Помислете добре преди да предприемете, каквото  и да било. Опитайте се да си представите всички възможни варианти за развитие. Ако работата ви харесва не поемайте риска да я загубите. В здравословно отношение е добре да обърнете повече внимание на начина ви на хранене. Не забравяйте за движението.   Тази седмица информацията ще ви залива, а вие трябва обърнете внимание на всичко, което чуете и видите. Водете си бележки и не излизайте навън без тефтер и химикалка. Освен това не се притеснявайте да питате, ако не сте разбрали нещо. В средата на седмицата може да имате сериозен разговор с началството ви. Дръжте се на ниво и не поемайте вина за чужди грешки, но проявете готовност да съдействате при решаването на проблем.     Тази седмица ще ви е трудно да се ориентирате в ситуацията в личния ви живот. Важно е да отстояваме себе си и позицията ни, но съвместния живот изисква повече слушане и разбиране на другия. В противен случай отстояването на спокойствието ви може да ви върне в изходна позиция. Помислете за нещата, които бихте могли да загубите и се опитайте да \"влезете\"в кожата на човека до вас. Това е седмица, в която да може да направите опит за някои промени в характера ви. И най-съвършените хора имат нужда от подобрения, така че не го приемайте като критика. Ако дадени отношение са ви скъпи, но виждате, че нещата не вървят, значи може би си заслужава да се вгледате в себе си и да помислите какво може да коригирате. В четвъртък ви очаква важна служебна среща, не рискувайте да закъснеете. Трябва да сте на ниво. Нетърпението ви сега може да ви изиграе лоша шега в бъдеще. Вероятно ще получите, това което искате, но на прекалено висока цена. Замислете колко е важно да имате желаното и какво ще ви струва да положите усилия да почакате още малко. В личен план не форсирайте събития - там всичко ще се случи, когато му е времето. През почивните дни отделете време да посетите ваши близки роднини.   През тази седмица успехът ви ще е главозамайващ. Важно е да не парадирате с успеха ви. В противен случай може да си спечелите много завистници. Суетата не е добър съветник, така че най-добре запазете дивидентите за себе си. В личен план бъдете умерени. Не бързайте да споделяте намеренията си, преди да имате яснота за това как ще действате. Имайте предвид, че обстоятелствата може да се променят и някои от плановете ви да претърпят корекции. Седмицата ще бъде решаваща за професионалното ви развитие. Много е важно да си дадете сметка с какви ресурси разполагате и накъде искате да поемете. Няма нищо лошо в това да намалите темпото, щом така го усещате. Не позволявайте на никого да ви упреква за вашите лични нужди и решения. Не забравяйте, че не винаги може да разчитаме на околните, дори да имат най-доброто желание да ни помогнат. Просто понякога обстоятелствата налагат да действаме самостоятелно. Това е седмица, в която да положите основите на вашите бъдещи планове. Изпипвайте нещата докрай. Сега ще имате достатъчно време за това, но ако направите пропуск в бъдеще ще ви отнеме много време да го коригирате. Не забравяйте, че работите само и единствено за себе си. В края на седмицата не пренебрегвайте признаците на умора. Сънят е най-добрият помощник в такива случаи. През почивните дни не се пресилвайте с физически дейности.    През тази седмица екипната работа може да ви донесе някои трудности. Потърсете начин да работите от дома или минимизирайте намесата в делата ви. Сега повече от всякога ви е нужно спокойствие, за да може да се вглъбите в задачите ви. В личен план от вас ще се изисква повече активност и инициативност. Ако се отдръпнете после няма да имате право да предявявате никакви претенции. Участието ви ще ви гарантира и правото на мнение и активно участие в планирането на нещата. През тази седмица ще имате интересни възможности за започването на нови занимания, които може да се превърнат във ваше хоби или отдушник от рутинните ви дейности. Важно е да откриете време за тях и да си дадете шанс да се развивате в нова посока. Не обръщайте внимание на закачки относно интересите ви. Много скоро ще се видят резултатите от работата ви. Самостоятелните представители на знака може да се надяват на романтични преживявания в края на седмицата. През тази седмица е много важно да се отнасяте критично към всяка нова информация, която достига до вас, особено, ако има за цел да промени мнението ви по даден въпрос. Помислете добре дали някой има полза от промяна в позицията ви. В личен план атмосферата ще е напрегната. Сега, обаче не е време да решителни крачки. Запазете спокойствие и спазвайте баланс в отношенията. Дайте си повече време за себе си и възможности за дълги разходки, в които да премисляте нещата, но и да се освободите от товара им.", "date": "2019.02.17", "title": "Седмичен хороскоп за 18-24 февруари "}
{"url": "https://www.actualno.com/society/novinite-naj-vajnoto-za-denja-17-fevruari-news_722448.html", "text": "  Редакционният екип на Actualno.com ви представя най-важните новини за изминалия ден, 17 февруари.      Криминално проявен мъж от ромски произход е заподозрян за убийството, станало по време на масов бой в Кюстендил. Извършителят е на 19 години и в момента се издирва от полицията, съобщи старши комисар Елиан Стамболийски.   Депутатите на левицата напускат парламента. Това реши Националният съвет на БСП на днешното си заседание. \"Г-н премиер, върнете преференциите! Не превръщайте лицемерието на БСП в героизъм. Защитете демокрацията! Това е Ваша политическа отговорност.\" Това написа евродепутатът и зам.-председател на ВМРО Ангел Джамбазки към министър-председателя Бойко Борисов във връзка с промените в Изборния кодекс.     Генералният директор на НКЖИ заяви пред БНР, че не приема тезата на фирмата-собственик на композицията, че счупен език на стрелка е причина за инцидента. Подобрява се състоянието на деветгодишното дете, болно от морбили, което беше настанено с дихателна недостатъчност в реанимацията на благоевградската болница. Това съобщи д-р Огнян Митев, управител на здравното заведение пред Българското национално радио.    Турските власти задържаха 22-ма нелегални мигранти в северозападния окръг Одрин, съобщиха днес източници от силите за сигурност, цитирани от Анадолската агенция. Мигрантите са имали намерение да преминат нелегално в България или Гърция. Кралят на сръбската фолк музика Шабан Шаулич загина при тежка катастрофа в Германия. Инцидентът е станал в Билефелд, недалеч от Дортмунд. Календари, книги, вестници, списания със снимки и статии за Васил Левски от личната сбирка на Георги Туртуриков ще представи изложбата „146 години безсмъртие“.", "date": "2019.02.17", "title": "Новините: Най-важното за деня, 17 февруари "}
{"url": "https://www.actualno.com/art/plakati-pripomnjat-izjavite-na-hudojnici-v-dobrich-news_722406.html", "text": "  „Плакатите разказват“ е името на изложбата, подредена в две зали на художествената галерия в Добрич, която проследява изявите на художници от 1980 г. насам.  Уредникът Пенка Димитрова уточни, че плакатите са от фонда на галерията и са подбрани сто от тях. При подреждането им е спазена хронологията, започвайки с варненските художници Альоша Кафеджийски, Ванко Урумов и Стоимен Стоилов. Отразени са също общите художествени изложби „Земята и хората“ от 1982 и 1987 г., пленерите „Хартията“, изложбите на Дружеството  на художниците и „Ателие 13“ и др.      В годините галерията е приютявала творби на Светлин Русев, Никола Манев, Димитър Киров, Магда Абазова и други майстори на четката, чийто талант е познат извън границите на страната ни.  Афишите припомнят и гостуванията на художници от Китай, Франция, Словакия, Чехия, Хърватия, Великобритания. От галерията цитират Станислав Стратиев: „Понякога плакатът се превръща в събитие, а събитието – в плакат“.\r\nНаред с многообразието от представени автори, стилове  и направления в изобразителното изкуство, изложбата проследява и развитието на печатната технология на плаката – от ситопечат и офсетов печат се стига до дигиталните технологии, посочват от галерията.", "date": "2019.02.17", "title": "Плакати припомнят изявите на художници в Добрич"}
{"url": "https://www.actualno.com/celebrate/sv-prepodobni-roman-tyrnovski-news_722344.html", "text": "  Цар Иван Александър и царица Сара-Теодора със синовете им Иван Асен и Иван Шишман. Миниатюра от Иван-Александровото евангелие, днес в Британския музей, Лондон. Aрхив Pravoslavieto.com За преподобни Роман Търновски имаме оскъдни сведения в житието на неговия учител. Този последният бил вече в манастира на св. Григорий Синаит – Парория (\"приграничен\" - на границата между България и Византия). И понеже там върлували много разбойници, игуменът изпратил веднъж и дваж Теодосия при българския цар Иван Александър, с когото се познавал отдавна, да го моли за неговата царска помощ.     Когато втори път Теодосий дошъл от Парория в Търново, при него се явил Роман, който бил от знатен славен род. Роман отдавна питаел към Теодосия голяма обич и бил привързан към него с безкрайна сърдечна преданост. Бил вече облечен в монашески образ, но много скърбял, загдето нямал истински наставник по Божия път. Когато узнал за присъствието на Теодосий в Търново, Роман скоро дошъл при него, паднал в нозете му с голяма почит, припомнил му за тяхната отдавнашна взаимна обич и рекъл: \"Ако ме оставиш така, то ще чуеш, че или съм се заклал или съм се хвърлил от високите търновски скали в някоя пропаст! Защото както еленът се стреми към водни извори, така моята душа желае да се наслаждава на твоите молитви и винаги заедно с тебе да пребъдва!\"\r\nТеодосий се съгласил да го вземе със себе си и да го доведе при блажения Григорий Синаит, който го приел сърдечно и го причислил към своето братство. Там Роман покорно изпълнявал възлаганите му послушания и прекарал доста време, докато игуменът го изпратил по манастирски дела – изглежда – пак при българския цар.   В негово отсъствие великият Григорий Синаит починал, а след неговата смърт Теодосий не намирал смисъл да остава повече в Парория. Затова той отишъл в Сливенската планина, гдето по онова време се намирал Роман. Заедно с него Теодосий посетил полуостров Света Гора Атонска.  Поради тогавашното голямо размирие на Балканския полуостров и след някои преходи от място на място, най-после двамата монаси си избрали за местожителство Кефаларево (сега Килифарево) и си построили там манастир, защото околността на столицата била добре охранявана срещу разбойнически и турски нашествия. Тук св. Теодосий развил своята просветна и духовна дейност, в която св. Роман бил един от първите му ученици и сътрудници.\r\nКогато обстоятелствата наложили в България да се брани чистотата на православието от еретическа проповед и трябвало да бъдат спечелени царят, царицата и патриархът, за да свикат в столицата църковнонароден събор, тогава св. Теодосий, заедно с единомисления свой сподвижник Роман, се явява и спечелва за целта тия първенци на тогавашна България. А когато през есента на 1363 г. - малко преди смъртта си – заминава за Цариград с четирима свои ученици, св. Теодосий оставя Романа за свой заместник в игуменството на новия си манастир в местността \"Устие\", още по-близко до столицата откъм Дебелец.\r\nОще това обстоятелство, че св. Роман бил толкова близък сътрудник на св. Теодосий Търновски, ясно свидетелства, че той се отличавал със същите качества на подвига и благодатната светост, с каквито е прославен неговият любим учител, макар да не разполагаме с по-подробни житейни данни за него.    Св. Патриарх Евтимий Търновски, който превел от гръцки житието на св. Теодосий, от себе си прибавил следните думи за св. Роман:   \"Беше човек добродетелен и знаменит, ревнител на духовния живот, във всичко подобен на блажения Теодосий, истински пустинножител и постник, изпълнител на всички Господни заповеди. След като прие светата обител и предстоятелството на манастирското братство, той усърдно пучаваше братята и се стараеше във всичко да бъде подражател на блажения Теодосий. Затова всички, които живееха наоколо, дохождаха често при него за полза и молитва. А самият той внимателно спазваше постнически живот; веднъж на ден приемаше храна и то много оскъдно, също така вкусваше и малко вино заради телесния си недъг.\r\nА страдаше от много тежък недъг, който го мъчеше и който на славянски се нарича \"кашлица\" - много мъчителна. Обаче въпреки това той не изоставяше всегдашното бдение, така че всяка нощ прекарваше без сън и само призори малко заспиваше, като с това оказваше малка грижа за човешкото естество.\r\nКато не забравяше ръзлъката си с дивния Теодосий, той не искаше и за малко време да се бави в тоя живот, а желаеше по-скоро да се разлъчи от тялото си и заедно с Теодосий да се наслаждава на отвъдния блажен живот. Затова трупаше към подвизите подвизи и към болките – болки. В това състояние той като че ли младееше. Обаче поменатият негов недъг се усили, като изнуряваше и сушеше тялото му. Но този храбрец въпреки това не се разслабваше, а много пъти без да обръща внимание на своя недъг утешаваше братята, утешаваше всички и всички поощряваше към духовни подвизи.\r\nКато разбра, че ще премине отвъд, заповяда да се съберат братята, всички утвърди в Божия страх, всичко добро нареди за светата обител, причасти се със страшните Божествени тайни, всички благослови и предаде духа си в Божиите ръце на 17 февруари. Братята хубаво го подредиха и пограбаха като свой отец и по приетия ред му извършиха надгробно пение.\"   © Жития на светиите, Синодално издателство, 1991 година. ", "date": "2019.02.17", "title": "Св. преподобни Роман Търновски"}
{"url": "https://www.actualno.com/society/proverka-ne-ustanovi-narushenija-po-proekt-v-chepelare-news_722443.html", "text": "  Проверка на проекта \"Шанс за по-добър живот в Община Чепеларе\" не установи нарушения при неговото изпълнение, съобщиха от Общинската администрация. Служители на Управляващия орган на Оперативна програма \"Развитие на човешките ресурси\" са извършили проверката след получен сигнал от председателя на Общинския съвет в Чепеларе Росица Черпокова по подозрения за злоупотреби със средства по европейската програма.     Проведени са срещи с представителите на целевите групи по проекта, кметове на населени места и представители на СУ \"Васил Дечев\", като при тях не са потвърдени цитираните подозрения в подадения сигнал, се посочва в писмото от Управляващия орган, подписано от заместник-министър Зорница Русинова.   Дейностите по проекта са извършени съгласно изискванията на програмата и националната нормативна уредба. При проверката са проведени разговори и с изпълнители, с които са сключени договори за изпълнение на дейности по проекта. Сигналът е за финансирания по ОПРЧР проект за създаване на общинско социална предприятие, което осигури заетост за хора от социално уязвими групи.", "date": "2019.02.17", "title": "Проверка не установи нарушения по проект в Чепеларе"}
{"url": "https://www.actualno.com/society/prognoza-za-vremeto-17-fevruari-nedelja-news_722356.html", "text": "Времето утре ще е предимно слънчево, максималните температури ще са между 10 и 15 градуса. През нощта ще е предимно ясно. Ще духа слаб южен вятър. Минималните температури ще са между минус 2&deg; и 3&deg;. Утре ще е предимно слънчево. Ще духа слаб до умерен вятър от запад-северозапад. Дневните температури ще се повишат още и максималните ще са между 10&deg; и 15&deg;. Атмосферното налягане бавно ще се понижава и ще се остане по-високо от средното за месеца. Това съобщи за Агенция &bdquo;Фокус&rdquo; дежурният синоптик Боряна Маркова от Националния институт по метеорология и хидрология (НИМХ). Над Черноморието ще е предимно слънчево. Ще духа слаб до умерен вятър от запад-северозапад. Максимални температури между 10&deg; и 13&deg;. Температурата на морската вода е 6-7&deg;. Вълнението на морето ще е 1-2 бала.  Над планините ще е предимно слънчево. Вятърът ще утихва и след обяд ще е слаб до умерен от северсевероизток. Максималната температура на височина 1200 метра ще е около 6&deg;, на 2000 метра &ndash; около 0&deg;. В понеделник ще остане предимно слънчево. Ще духа слаб северозападен вятър. Минималните температури ще са около нулата, максималните - предимно между 10&deg; и 15&deg;. През нощта срещу вторник вятърът ще стихне, покрай Дунав и по Черноморието ще има мъгла или ниска слоеста облачност. Във вторник от изтоксевероизток, за кратко, ще проникне малко по-студен въздух. Главно над северните райони и по Черноморието облачността ще се задържи значителна, без валежи. В сряда вятърът отново ще се ориентира от запад-северозапад, ще бъде слаб до умерен. Ще има променлива облачност, по-често до слънчево. Преобладаващите минимални температури ще са между минус 1&deg; и 4&deg;, максималните &ndash; между 11&deg; и 16&deg;. ", "date": "2019.02.17", "title": "Прогноза за времето - 17 февруари (неделя) "}
{"url": "https://www.actualno.com/balkani/hiljadi-syrbi-v-belgrad-vuchich-ti-si-super-no-po-dobre-da-te-njama-news_722374.html", "text": "  Единадесетият протест \"Един от пет милиона\" завърши снощи пред сградата на Скупщината в Белград, където бяха запалени факли и бе развян голям транспарант с надпис \"Започна се\". Нов протест в много градове на Сърбия е насрочен за следващата събота, предадоха сръбските медии, цитирани от БГНЕС.     По време на снощната демонстрация участниците носеха плакати с надписи: \"Повръща ни се от твоите успехи\", \"Истината е скъпоценна, затова рядко я използваш\", \" , но по-добре се махни\", \"Вучич е най-смелият в света, защото от нищо не се срамува\".\r\nОсновното послание на недоволните бе свързано с \"Договора с народа\", който представителите на опозиционните партии обединени в \"Съюз за Сърбия\" поемат ангажимент да спазват, когато дойдат на власт. Гражданите имаха възможност да се разписват върху документа и да го пускат в кутии.   В началото на протеста към гражданите се обърна адвокат Божо Прелевич. Прелевич от името на гражданите поиска правителството да спазва конституцията, законите и приетите конвенции, гарантиращи правото на своевременна информация, независим съд, демократични институции, честни избори. \"Ние не можем и няма да се откажем от борбата за нормална Сърбия. Вучич смяташе, че ще се уморим, ще спрем. Той забрави, че Слободан Милошевич бе нашият кондиционен треньор. дават резултати, протестира се в 60 града на Сърбия“, коментира още експертът.    Сред плакатите имаше един с лика на министъра на отбраната Александър Вулин. Протестът се огласяваше от музика, чуваха се освирквания.\r\nСлед Прелевич представителят на Асоциацията за защита на конституционността и законността Саво Манойлович се обърна към гражданите. \"Във вътрешността на Сърбия, в къщите на хората, нахлуват татуирани престъпници и ги питат за кого ще гласуват. Докато всеки един от нас не е в безопасност, никой не е в безопасност ”, каза Манойлович. Той посочи, че гражданите не искат никой в Сърбия да бъде преследван за собствено мислене и мнение. в сръбската столица бе забележимо по-масов. В него участваха десетки хиляди граждани. Нараства и броят на журналистическите екипи, както местни, така и чуждестранни, които отразяват събитията.\r\nПротести имаше и в други градове на страната като: Крагуевац, Суботица, Нови Сад, Панчево, Валево, Пожаревац, Крушевац, Чачак, Ниш, Лесковац, Вране, Кралево, Ужица, Смедерово, Зайечар, Пожега, Ягодина, Косовска Митровица и др.\r\nПротестът бе подкрепен от много професори от различни факултети.   Припомняме, че вече три месеца всяка събота продължават протестните походи в Белград под мотото \"Един от пет милиона\" с многобройни критики към властта, а основното искане е оставката на сръбския президент . Това мото се роди след като Вучич заяви, че дори 5 милиона души да излязат на протест по улиците, той няма да подаде оставка.\r\nОсвен това гражданите изразяват своето голямо недоволство от работата на обществените медии в Сърбия.\r\nВсяка събота те повтарят и исканията си да бъдат открити извършителите и поръчителите на убийството на Оливер Иванович, лидер на СДП от Косово, нападателите на Борко Стефанович, лидер на сръбската левица, както и да бъдат преследвани извършителите и на други престъпления.", "date": "2019.02.17", "title": "Хиляди сърби в Белград: Вучич, ти си супер, но по-добре да те няма"}
{"url": "https://www.actualno.com/cosmos/rusija-planira-da-dobiva-polezni-izkopaemi-na-lunata-news_722375.html", "text": "  Русия планира в периода 2031-2035 г. да изстреля към Луната многоразов космически кораб за транспортиране на товари, тежък луноход за добив на полезни изкопаеми и модули за лунната база. Това съобщи в неделя РИА Новости, позовавайки се на източник от ракетно-космическия отрасъл.     Акционерната компания „Научно-производственото обединение „Лавочкин\" предлага на Роскосмос и Руската академия на науките да изстрелят към Луната четири автоматични космически апарата от 2031 до 2035 г. Така станцията „Луна-30“ ще достави на повърхността на Луната многоразов лунен космически кораб за поддръжка на пилотирани мисии, а станцията „Луна-31\"ще докара на Луната тежък луноход с тегло до пет тона, оборудван с необходимите средства за разработка на лунните ресурси\", заявява източникът на агенцията, пише още БГНЕС.   Става ясно, че станцията „Луна-32“ ще достави на естествения спътник на Земята тежки модули с тегло до шест тона за изграждането на лунен полигон, а изстрелването на орбиталния апарат „Луна-33“ ще осигури комуникацията и навигацията.\r\nПо-рано генералният директор на Роскосмос Дмитрий Рогозин съобщи, че през 2021 г. е планирана да бъде изпратена космическа станция „Луна-25“ на Луната, през 2023 г. – орбитален апарат „Луна-26“ и през 2024 г. - станция „Луна-27“.  Космическата станция \"Луна-25\" ще търси воден лед на южния полюс на Луната и също ще тества технологията на меко кацане на естествения спътник на Земята. Това ще бъде първата руска мисия след 40-годишна пауза. Последната съветска станция бе изстреляна към спътника на Земята през 1976 г. и се наричаше \"Луна-24\".\r\nОрбиталният апарат „Луна-26“ трябва да проведе картографиране и дистанционно проучване на повърхността на спътника на Земята. Станцията \"Луна-27\" трябва да вземе проби от почвата на южния полюс на Луната и да го проучи.   През 2027 г. се планира към Луната да се изстреля станцията „Луна-28“, с която да се върнат до Земята проби от криогенни почви от южния полюс на естествения ни спътник, а през 2028 г. да се изпрати станцията „Луна-29“ с луноход.    ", "date": "2019.02.17", "title": "Русия планира да добива полезни изкопаеми на Луната"}
{"url": "https://www.actualno.com/vraza/koja-e-pyrvata-mis-bylgarija-snimka-news_721927.html", "text": "         В пресата излиза съобщение, че в края на месеца в Градското казино ще се проведе . От място за писателски срещи, театрални и музикални вечери, благотворителни карнавали до сцена за най-зрелищните балове в града, Градското казино е и сградата, в която е осъществен и първият официален избор на Мис България.\r\nНашата най-голяма красавица ще отиде да представлява България във Франция на конкурса Мис Европа. Той се подготвя от декември 1928 г. от френският журналист, писател и импресарио Морис дьо Валеф. Изпратени са покани на всички 21 европейски държави да проведат национални конкурси. Всички освен три страни приемат. България също дава съгласието си за участие.\r\nИ така – за патрон на  нашия конкурс е определен Домът на изкуствата, а с организацията и всички разноски се нагърбва . Така в първите дни на януари в Градското казино, най-красивата тогавашна зала в София след Военния клуб, (в което днес се помещава Софийска градска художествена галерия), на грандиозен бал ще се избере най-красивата българка. Близо изпращат свои снимки в редакцията на вестник \"Зора\". В авторитетното жури са скулпторът Андрей Николов, писателят Добри Немиров, оперната певица Констанца Кирова, проф. Асен Златаров, художниците Стефан Иванов и Никола Маринов, Райко Алексиев и издателят Данаил Крапчев. След оживени дискусии те избират по снимки , но за да е по-представителен изборът са допуснати и други млади дами, които да се изявят на живо и така участничките стават 32.  Сред хайлайфа настъпва . Започва трескава подготовка. Пресата ежедневно пише за предстоящото невиждано до този момент събитие. - вестник \"Женски глас\", орган на Българския женски съюз, публикува гневни статии и коментари:\"След катастрофалната война, която разори материално и морално почти целия свят, необходими са наистина дела и начинания, които да издигнат народите и нравствено, и икономически. Това особено се налага да стане у нас, защото нашата родина е малка, бедна, онеправдана, ограбена и потисната от репарационни задължения. Почти всички съсловия у нас днес изнемогват поради крайно тежкото съществувание.\r\nЧистотата на някогашното българско семейство се руши - разводи, морални падения на жени, злоупотреби на чиновници, самоубийства, убийства, обири и други злочинства постоянно увеличават своя брой. А заедно с това расте и мизерията, и се увеличава броя на безработните... Посред тия тежки условия на съществувание в големи размери намалява раждаемостта, защото вече Явно е, че ние бавно, но неизбежно вървим към израждане и сигурно ще се изродим, ако не намерим начини и средства за морално и материално издигане.\r\nВ момента на това тежко съществувание Париж ни кани да участваме в състезание на красотата!!! Истина е, че няма човек, който да не тачи хубавото, красивото. Трябва ли обаче да има състезание на хубави девойки и жени, и то в Париж, дето ще се оцени не толкова естествената хубост, а придобитата с изкуствени средства? Днес, особено за нас българите, най-много се налага да създадем бъдеща майка, , скромна и по външност, и по душа, истинска помощница на мъжа, а не самостоятелна поклонница на модата и натруфена кукла, която ще бяга и от домакинската, и от обществената работа.\"     При представянето на избраницата пред публиката, Андрей Николов казва:\r\n\"Избирайки измежду най-красивите, оная, която ще има да представлява красотата на българката на международния конкурс в Париж, ние не можехме да изберем една красота открита, очебиюща, която всеки може да види, а трябваше да предпочетем една красота прикрита, тиха, скромна, която най-добре отговаря на нашия национален характер.\"\r\nСписание \"Светлина\" коментира избора: \"Външният лик на девойката Люба Йоцова е всецяло и изключително непритворен израз и откровение на една вътрешна същност - отмерена, хармонична, изтънчена, естествена. А най-вече - красива. Изразът на тази именно вътрешна природа на нашата хубавица е който поразява и завладява окото, а може би и сърцето, на всеки познавач, на всеки естет. С това рядко и ценно преимущество, тя е и ще бъде в състояние, при едно обективно жури, да бие всяка, та дори и най-идеалната красота, ако тя би била само външна, мъртва, бездушна, куклена, без всяко отношение към един красив вътрешен мир.\"   Настъпва дългоочакваният ден - Салонът на казиното е препълнен, два оркестъра свирят модни мелодии, а представители на софийската бохема разпалено обсъждат обстановката, тоалетите, коя ли ще спечели. След известни разисквания журито определя за победителка На второ и трето място са съответно пловдивчанката Нора Трифонова и Радка Станишева (от Кукуш).\r\nВ книгата си \"Тристахилядна София и аз между двете войни\", Драган Тенев пише:\r\n\"Към 23 ч. започна формирането на групата, която ще участва в конкурса. С големи усилия и с цената на окончателно прегракване секретарят на конкурса увещаваше госпожиците да надвият стеснението си и да помогнат на журито в неговата трудна и отговорна задача. И благодарение на изобретателността на кавалерите, които се втурваха и учтиво заставяха всяка хубава госпожица да се яви пред журито, най-после , пред строгите съдници почнаха да дефилират хубави и стройни девойки, от които журито определи 32, включително с избраните по портрети. Веднага след това избраните, придружени от кавалерите си и от почетната артистическа група, бяха отведени в отделен салон. Преценката на журито продължи около час и половина. Най-после, през салоните на Казиното, премина вестта, че журито е определило трите госпожици, от които едната е избраницата, а другите две - нейни почетни дами. Телефонът на Казиното, особено към края, непрекъснато звънеше. Искаха сведения от много места на София, провинцията, дори от Букурещ. Дълго още Казиното и едва призори избраницата има́ възможност да си иде вкъщи да почива и да събира сили за тежката задача, която ѝ предстои - да представлява българските девойки на европейския конкурс в Париж, за където заминава в събота сутринта с експреса\".\r\nПобедителката г-ца Люба Йоцова е Люба е родена на 24 май 1908 г. във Враца, но живее в София. . Двадесетгодишна, с тъмнокестенява коса и тъмни очи. Има гимназиално образование и владее френски и немски. Бащата- Иван Йоцов, е стар български търговец, братята ѝ също се занимават с търговия и са стопани на голямата яйчарска фирма \"Братя Йоцови\". Единият ѝ брат, г-н Христо Йоцов, който ще я придружава до Париж, е член от централния комитет на Българския търговски съюз. И тогава, подобно на днешните конкурси, се появяват слухове, че .\r\nЕуфорията около първата Мис България не стихва. Тя е затрупана от подаръци, става рекламно лице на различни продукти. Най-известните модистки по това време, Пелагия Видинска и Райна Ракарова, изработват безплатно дрехите на Йоцова, както за ежедневието, така и тези, с които трябва да се яви на големия конкурс в Париж - всички с подчертан български стил.\r\nЦяла София се струпва на гарата, за да изпрати българската представителка на Мис Европа. Конкурсът във френската столица се състои на 7 февруари в Гранд Опера в присъствието на президента на Френската република Гастон Думерг. Нашето момиче се състезава с още 17 претендентки. Но не успява да се нареди дори сред първите три дами по хубост. Победителка и първа мис Европа става унгарката Ержибет Шимон.\r\nКонкурсът Мис Европа продължава да се провежда ежегодно до 1939 г., когато заради избухването на Втората световна война, прекъсва. България обаче повече не изпраща свои представителки. Европейският конкурс е възстановен през 1948 г., но нова Мис България имаме чак през 1967 г. - титлата печели .\r\nЛюба Йоцова получава покана за участие и на през същата година, но . Връща се в България, където още цяла година около нея се шуми, канена е навсякъде, аплодират я, искат ѝ автографи. По-късно се омъжва за юриста Васил Веселинов, има щастлив брак, ражда две деца. Умира през 1987 г. на 80 години.\r\nТака затваряме страница от миналото на България, имало е и ще има красиви  българки винаги, но първата ще се помни винаги - врачанката Люба Йоцова.", "date": "2019.02.17", "title": "Коя е първата Мис България (СНИМКА)"}
{"url": "https://www.actualno.com/crime/masov-boj-v-centyra-na-kustendil-vze-jertva-a-petima-sa-raneni-news_722380.html", "text": "   , предаде БГНЕС.     Инцидентът е станал малко след 07:00 ч. в клуб, намиращ се срещу общината в Кюстендил. Масовият бой е станал между младежи, роми и посетители на дискотеката. Загиналият не е от ромски произход. Той е починал от пробождане с нож.    .\r\nЦентърът на Кюстендил е отцепен от полицията. Криминалисти правят оглед на мястото. Пътят Кюстендил-Дупница е блокиран от властите, претърсват се излизащите автомобили от града.  От МВР съобщиха, че са предприети незабавни полицейски действия за установяване и задържане на участниците в инцидента, уведомен е дежурен прокурор от окръжната прокуратура. ", "date": "2019.02.17", "title": "Масов бой в центъра на Кюстендил взе жертва, а петима са ранени"}
{"url": "https://www.actualno.com/europe/stotici-zadyrjani-v-turcija-zaradi-vryzki-s-kurdskite-buntovnici-news_722444.html", "text": "  Стотици хора са задържани в неделя в Турция след полицейски акции по случай 20-ата годишнина от залавянето на кюрдския лидер Абдула Йоджалан, съобщиха държавните медии, цитирани от Агенция \"Фокус\". Полицията задържа 735 души, обвинени във връзки с Кюрдската работническа партия или подкрепящи кюрдски екстремисти в 156 операции, проведени в петък, съобщи държавната информационна агенция Анадолу, цитирайки вътрешното министерство.     По време на арестите полицията е открила оръжия, боеприпаси и взривни материали, включително импровизирани взривни устройства, каза Анадолу, но нито министерството, нито агенцията заявиха къде са извършени нападенията. Впоследствие са освободени 226 души, а от тези, които все още са държани, 61 бяха официално арестувани, докато съдебните процедури срещу 448 задържани заподозрени са в ход, добави агенцията. Смята се, че задържаните са планирали масови протести за годишнината от залавянето на Йоджалан.   ", "date": "2019.02.17", "title": "Стотици задържани в Турция заради връзки с кюрдските бунтовници"}
{"url": "https://www.actualno.com/politics/kornelija-ninova-predloji-bsp-da-napusne-narodnoto-sybranie-news_722397.html", "text": "  Предлагам парламентарната група на БСП да напусне Народното събрание. Това каза лидерът на БСП по време на Националния съвет на партията, предаде БГНЕС.     Нинова поиска това да бъде обсъдено. „Ще ви предложа нещо, някои може да го определят като крайно решение”, заяви Нинова пред Националния съвет. Тя добави, че знае за различните мнения в партията по този въпрос, но предложи да има решение от Изпълнителното бюро.   Нинова изброи и аргументите за напускане на групата. Законодателният орган се ползва с 8% доверие. Вместо там да се правят и коват истинските закони, които да подобряват живота на българските граждани, се прави в интерес на фирми и олигарси и се правят задкулисни партийни договорки в интерес само на определени партии и на техните партийни интереси”, заяви Нинова и допълни, че те нямат място и в тези договорки, и в този тип законодателство. подчерта, че парламентът се е превърнал в място, където се водят жълти спорове, обидни дебати, които обиждат не само народните представители, но и цялото българско общество в една парламентарна република.  Лидерът на левицата предложи Националният съвет да обсъди този въпрос. „Поставяме на управляващите няколко условия, ако решим Националният съвет, групата и БСП да напуснат българския парламент, а те са: Избор на нова ЦИК, отмяна на гласуванията - срамните, позорните и среднощни гласувания от онзи ден, връщане на преференцията на равнищата, на които беше преди гласуването онзи ден и започване отново на дебата за машинното гласуване; връщането на правото всеки български гражданин да може да си търси правата пред ВАС с касационна жалба. Това са нашите условия. Ще подложим това на дискусия разбира се, но търсим вашата подкрепа, защото моментът в България е изключително важен. Виждате както недоволство има от тези решения, които не касаят една или друга партия, касаят държавата, държавността, правовия ред и правата на всеки един обикновен български гражданин, да бъде свободен българин”, заяви още Нинова пред Националния съвет на партията.", "date": "2019.02.17", "title": "Корнелия Нинова предложи БСП да напусне Народното събрание"}
{"url": "https://www.actualno.com/sofia/proverjavat-tyrgovci-na-martenici-v-sofija-news_722360.html", "text": "  Столичният инспекторат започна проверки на търговците на мартеници, съобщи БНТ. Следи се дали имат разрешителни и дали са спазили квадратурата, за която са платили.     Всеки район на София определя допълнителни места за продажба на мартеници, картички и валентинки от 9-ти февруари до 9-ти март. На 13 търговци вече са съставени актове, защото са започнали с продажбите няколко дни преди обявената дата.   ", "date": "2019.02.17", "title": "Проверяват търговци на мартеници в София"}
{"url": "https://www.actualno.com/cinema/mejduzvezdni-vojni-epizod-ix-veche-e-zasnet-news_722361.html", "text": "  Приключиха снимките на „Междузвездни войни: Епизод IX“. Новината беше съобщена лично от режисьора на култовата сага Джей Джей Ейбрамс в личния му профил в „Туитър“. Той публикува и снимка, на която актьорите Дейзи Ридли, Оскар Айзък и Джон Бойега се прегръщат след края на снимките.     „Чувствам се така, сякаш е нещо нереално. Но днес приключихме снимките на Епизод IX. Няма достатъчно думи, с които да изразя огромната си благодарност към този наистина магичен екип и актьорския състав. Вечно ще ви бъда задължен“, написа под снимката Ейбрамс.   Епизод IX ще сложи край на последната трилогия на междузвездната поредица, уточнява bTV. Филмът тръгва по кината на 19 декември с премиера във Великобритания, а ден по-късно и в САЩ.", "date": "2019.02.17", "title": "„Междузвездни войни: Епизод IX“ вече е заснет"}
{"url": "https://www.actualno.com/balkani/turcija-shte-prodylji-s-raketnata-sdelka-za-ruskite-s-400-news_722379.html", "text": "  Турция няма да се откаже от споразумението си за закупуване на ракетни системи С-400 от Русия въпреки опозицията в САЩ, съобщава агенция Xinhua, цитирана от \"Фокус\".     „Направихме сделката за С-400 с Русия, така че няма да се върнем назад\", заяви по-рано Ердоган.   Като член на НАТО Турция, многократно е отбелязвала, че е поела ангажимент за закупуване на напредналата руска система за противоракетна отбрана въпреки предупрежденията на НАТО, че С-400 не могат да бъдат интегрирани в системата за противовъздушна отбрана на Алианса.\r\nВашингтон коментира преди това, че закупуването на руската система би застрашило закупуването от Турция на изтребители F-35 и вероятно ще доведе до санкции, наложени от САЩ.  Турският лидер обаче заяви, че неговата страна е отворена за закупуване на американските системи „Пейтриът“, доколкото сделката обслужва интересите на Турция. „Продължаваме работата си въз основа на обещанието за доставките на С-400 през юли“, добави Ердоган.", "date": "2019.02.17", "title": "Турция ще продължи с ракетната сделка за руските С-400"}
{"url": "https://www.actualno.com/balkani/nato-uvajavame-reshenieto-na-syrbija-da-byde-neutralna-news_722390.html", "text": "  „Сърбия е партньор на Алианса и уважаваме нейното решение да бъде неутрална“. Това заяви генералният секретар на НАТО Йенс Столтенберг. Той подчерта, че от косовските власти се очаква да спазват Брюкселското споразумение и да не навлизат в северната част без съгласието на мироопазващите сили КФОР.     В интервю за белградския всекидневник \"Блиц\" по време на двудневната среща на министрите на отбраната на страните членки на НАТО в Брюксел, Столтенберг подчерта, че трансформирането на Косовските сили за сигурност (КСС) в армия може да има последствия за евроатлантическата интеграция на Прищина.   „Няколко съюзници от НАТО изразиха мнението си, че сега не е подходящият момент КСС да се трансформират в армия. Също така те смятат, че решението за въвеждане на мита за стоки от Сърбия и Босна и Херцеговина пречи на диалога между Белград и Прищина. Подкрепяме диалога и смятаме, че всичко, което пречи за намирането на решение, води до грешна посока“, категоричен е Столтенберг, отбелязва още БГНЕС.\r\nГенералният секретар на НАТО добави, че Алиансът \"даде ясно да се разбере, че ще продължи мисията на КФОР в Косово, която е под мандата на ООН\".  „Тук сме, за да защитим всички хора и да гарантираме безопастността на всички, разбира се, и за сърбите в Косово. Очакваме властите в Косово да спазват всички международни задължения, включително споразумението от Брюксел, т.е. да не навлизат в северната част без съгласието на КФОР“, каза Столтенберг.", "date": "2019.02.17", "title": "НАТО: Уважаваме решението на Сърбия да бъде неутрална"}
{"url": "https://www.actualno.com/politics/zaharieva-bylgarski-vizi-shte-se-izdavat-v-15-grada-v-indija-news_722385.html", "text": "  Вицепремиерът и министър на външните работи Екатерина Захариева се срещна с външния министър на Индия Сушма Сварадж. Това е първо посещение у нас на индийски външен министър от две десетилетия насам.     „С най-ниското си данъчно облагане в ЕС, добра инфраструктура и гостоприемен народ България може да се превърне във вратата на Индия към Европа“. С тези думи Екатерина Захариева се обърна към Сушма Сварадж, съобщиха от МВнР.   Първите дипломати на България и Индия подчертаха, че страните ни, които тази година бележат 65 години от установяване на дипломатически отношения, се радват на традиционно приятелство, ползотворно сътрудничество и тясно и динамично партньорство.\r\n„Вие сте най-многобройната демокрация в света, а България е част от най-демократичната общност – Европейския съюз“, изтъкна министър Захариева. Тя подчерта, че дипломацията на двете държави следва да работи за свързването на бизнеса и хората. „Това ще създаде добра основа за развитие на отношенията ни“, заяви Екатерина Захариева.  Сред областите с голям потенциал за развитие събеседниците посочиха високите технологии, фармацевтиката, земеделието, хранително-вкусовата промишленост , туризма. „Каним български компании да участват в развиваните от Индия програми“, каза Сушма Сварадж.\r\nМинистър Захариева посочи, че българска компания вече развива успешно бизнес по програмата „Направи в Индия“, друга доставя интернет до повече от 200 000 потребители в Делхи, а български завод произвежда лекарства в Индия.   Благодарение на тези и други успешни инициативи двустранният стокообмен има възходяща тенденция. Данните за първите десет месеца на 2018 г. сочат 25% ръст на годишна база. Над 14 500 индийци, или с 23% повече на годишна база са посетили страната ни през миналата година, посочи още министър Захариева.    „Тези връзки ще се засилят още повече с откриването на директна въздушна линия“, коментира българският външен министър пред журналисти след края на срещата. Екатерина Захариева съобщи, че от март български визи ще могат да се получават в над 15 индийски града.\r\n„За тези и редица други конкретни въпроси се договорихме на срещата“, каза още външният ни министър. Тя сподели радостта си да посрещне Сушма Сварадж: „Тя е пример и вдъхновение за толкова много момичета и жени в родината си”.", "date": "2019.02.17", "title": "Захариева: Български визи ще се издават в 15 града в Индия"}
{"url": "https://www.actualno.com/america/amerikanski-voenni-samoleti-s-humanitarna-pomosht-kacnaha-v-kolumbija-news_722377.html", "text": "  Американски военни самолети с хуманитарна помощ за Венецуела пристигнаха в колумбийския граничен град Кукута, предаде BBC, цитирана от БГНЕС.     Помощта се складира по искане на венецуелския опозиционен лидер Хуан Гуайдо, който се провъзгласи миналия месец за временен президент.\r\nПрезидентът Николас Мадуро твърди, че помощта е част от американски заговор.\r\nГуайдо посочва, че венецуелски доброволци ще пренесат помощите през границата на 23 февруари.  В изказване на пресконференция в Кукута, ръководителят на Американската агенция за международно развитие, Марк Грийн, заяви, че помощта е поискана от г-н Гуадо, защото Венецуела е притисната от нарастващата хуманитарна криза.\r\n\"Децата гладуват и почти всяка болница във Венецуела изпитва сериозен недостиг на лекарства\". Той каза, че кризата е достигнала регионални размери, с три милиона венецуелци имигрирали в съседни страни в търсене на храна и лекарства.\r\n\"Днес стоим на фронтовата линия на едно от най-големите разселения на хора в историята на Латинска Америка\".    Представител на Хуан Гуайдо заяви, че в Бразилия и Карибите са открити повече пунктове за събиране на помощи. Той каза, че тази седмица ще се проведат срещи с бразилското правителство, за да се организират подробности за складовите помещения в бразилския щат Рорайма на границата с Венецуела.\r\nПредставителят добави, че в Маями ще бъдат складирани помощи, които ще бъдат изпратени на холандската територия Кюрасао в началото на следващата седмица.   Остава неясно дали помощта ще бъде допусната до Венецуела.\r\nПрезидентът Никола Мадуро нарече операцията \"шоу, режисирано от САЩ\", и отрича да има криза. В петък той нареди на военните да останат в пълна бойна готовност срещу това, което той описва като \"военни планове\" на САЩ.\r\nГуайдо, който е признат от САЩ и повечето западни правителства за временен президент на Венецуела, заяви, че стотици хиляди доброволци са се записали, за да организират бригади, които да помогнат за пренасяне на помощите в страната.   Той повторно се е обърнал към венецуелските военни с призив да разрешат помощта да премине на територията на страната, но не е ясно дали те ще го направят.\r\n\"Посланието, което трябва да достигне до въоръжените сили, е, че те имат една седмица, за да постъпят правилно\". Той определи 23 февруари като дата за придвижване на хуманитарната помощ.   Втори транспортен самолет с помощи пристигна малко след първия, като властите заявиха, че още самолети ще се приземят в следващите дни.\r\nДлъжностни лица в Кукута отбелязаха, че през следващите часове и дни в Колумбия ще пристигат още полети с хуманитарна помощ.\r\nВ изявление се казва, че медицински консумативи и лекарства, предназначени за болниците, ще пристигнат в началото на следващата седмица.\r\nМостът между Венецуела и Колумбия остава блокиран от венецуелската страна от контейнери за транспортиране.\r\nБританският милиардер Ричард Брансън организира поп концерт на 22 февруари в Кукута, който ще се излъчва на живо в интернет, за да събере средства за още хуманитарна помощ.", "date": "2019.02.17", "title": "Американски военни самолети с хуманитарна помощ кацнаха в Колумбия"}
{"url": "https://www.actualno.com/crime/nkji-othvyrlja-versija-za-schupena-strelka-da-e-prichinila-derajliraneto-na-tovarnija-vlak-news_722389.html", "text": "  До края на деня ще бъдат изтеглени двата локомотива, които вчера на Централна гара в Пловдив. Това заяви генералният директор на Национална компания „Железопътна инфраструктура“ (НКЖИ) Красимир Папукчийски. Тече проверка за теглително уравновесяване на локомотивите, което се провежда под ръководството на председателя на комисията по разследването на инцидента.     Ставя ясно, че в момента се свалят данните от черната кутия на машината.   Генералният директор на НКЖИ заяви пред БНР, че не приема тезата на фирмата-собственик на композицията, че счупен език на стрелка е .\r\n\"Бих попитал фирмата – на какво основание могат да кажат това нещо? Защото аз бих задал въпрос – дали са сигурни в състоянието на локомотивите си – дали са в добро състояние\", коментира Красимир Папукчийски. Той уточни, че няколко часа преди инцидента по същия маршрут минават две други композиции с по-голяма брутна тежест.  \"Не мога да се произнеса за причините. Вчера бяха взети проби от метала на езиковата част, проби и от раменната релса, които са дадени за химически анализ. Предстои и доста сериозна проверка сега на локомотивите, мерене на вагоните. Комисията има доста работа. Реално можем да кажем, когато получим резултатите от химическите проби и след приключване на проверките\", коментира генералният директор на НКЖИ.\r\nКрасимир Папукчийски допълни, че не се съмнява в релсовия път. \"Това е една от най-натоварените гари в България, където минават среднодневно 150 влака. Нямам съмнения, че състоянието на железопътната инфраструктура е лошо за да преминават такива влакове\", категоричен бе още Папукчийски.   ", "date": "2019.02.17", "title": "НКЖИ отхвърля версия за счупена стрелка да е причинила дерайлирането на товарния влак"}
{"url": "https://www.actualno.com/starazagora/146-godini-bezsmyrtie-izlojba-posvetena-na-apostola-news_722392.html", "text": "  Календари, книги, вестници, списания със снимки и статии за Васил Левски от личната сбирка на Георги Туртуриков ще представи изложбата „146 години безсмъртие“. Освен че е колекционер и правен сътрудник на обществения посредник на община Стара Загора, Георги Туртуриков е и автор на историческо изследване за Левски, предаде кореспондентът на .     На изложбата ще бъдат показани и интересни и ценни печатни издания за Апостола, които притежава фондът на Регионална библиотека “Захарий Княжески”, организатор на изложбата, със съдействието на община Стара Загора и под патронажа на общинския омбудсман Надежда Чакърова-Николова.   Откриването е на 18 февруари (понеделник) от 18:00 часа във фоайето на първия етаж на библиотеката.", "date": "2019.02.17", "title": "\"146 години безсмъртие\" - изложба, посветена на Апостола"}
