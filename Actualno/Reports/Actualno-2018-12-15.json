{"url": "https://www.actualno.com/curious/dneven-horoskop-za-16-dekemvri-news_711768.html", "text": "        Денят е добър за промени във външния вид. Смело може да се подложите на фантазията на фризьора си. Не  робувайте на стереотипи. Освен това косата расте, а промяната внася нов  вкус в живота. Вложете цялото си вдъхновение и сили, за да съживите нещата във връзката си, разбира се, ако имате желание. При наличието на такова замисленото ще се осъществи много по-лесно, от колкото сте си го представяли.   Това е ден на шоколада, не международен, а на лично ниво във вашите  отношения. Кутия бонбони ще подсладят живота ви и допринесат за  по-лекото и оптимистично протичане на сериозен разговор. Ако този подкуп  не подейства – значи имате истински ценен човек до себе си.     Днес ще получите предложение, което  ще  е много примамливо, но за съжаление ще  е в разрез с вашите принципи и морални устои.  Колкото и да ви се иска, правилното решение е едно – да откажете. В другия случай ще трябва сами да се справите със съвестта си.    Денят не е подходящ за изясняване на отношения, правене на предложения за годеж или, не дай си Боже, брак. Не започвайте и не приключвайте нищо. Пуснете се по течението с ръце зад главата и си свиркайте. Днес може да имате разногласия с любимия ви човек. Това е често срещано явление и дори желателно, за да има повече разнообразие и тръпка в една връзка. Ключът е в това как точно се отнасяте към различията си и дали проявявате достатъчно уважение към тях.   Днес може да бъдете обзети от опустошителна меланхолия. Разбира се, че  е имало хубави моменти в миналото, но те не случайно са останали там. Внимавайте да не нараните настоящата си половинка с емоциите си.    Има доста да наваксвате в оказването на заслужено внимание към любимия ви човек. Служебните ви задължения така са ви завлекли, че съвсем забравихте, че имате някого до себе си. Той или тя обаче не са и вече си задават някои сериозни въпроси. Днес няма да сте от хората, чиито чувства, емоции и поведение са лесно  разгадаеми.  Половинката ви обаче ще се опита да разбере какво точно ви  има, така че очаквайте инвазия. Тя е от любов, хубаво е да го разберете  преди да обвините отсрещната страна в нахлуване в личното пространство.    Днес е възможно да ви подразни прекаленият оптимизъм на половинката ви.  Това никак няма да е добре нито за вас, нито за него или нея, така че  постарайте не само да не ви  проличи, а да възприемете бързичко  правилният весел поглед върху живота. Днес ще имате възможността да се „качите на главата“ на любимия си човек. Всичките ви прищевки ще бъдат изпълнени. Хубаво е да си поставите граници, по-късно от вас може да бъде поискан реванш. Ще можете ли? Това, от което имате нужда  е тишина и спокойствие. Вашият партньор – също. Какво по-хубаво от това единомислие. Легнете си рано, вземете си любимата книжка и в леглото. Тази атмосфера понякога е незаменима.", "date": "2018.12.15", "title": "Дневен хороскоп за 16 декември"}
{"url": "https://www.actualno.com/starazagora/don-kihot-v-stara-zagora-tazi-vecher-se-posveshtava-na-snejana-deskova-news_711869.html", "text": "        Тя е първата Китри от постановката на Държавна опера - Стара Загора от 1984 година. Тя е и Учителят и Вдъхновителят на сегашната примабалерина Анелия Димитрова, която е Китри в спектакъла, с който се откри тазгодишният Фестивал на оперното и балетното изкуство.   В 16:45 часа в бар “Опера” се организира среща със Снежана Дескова. През школата за класически танци в Народно читалище “Родина-1860” от 1975 до днес са преминали повече от 4 хиляди деца, а неизменен неин ръководител е Снежана Дескова. Това е единствената школа, работеща 100% по каноните на класическия танц и единствената, предлагаща обучение на палци. Обучава деца и младежи между 4 и 20-годишна възраст, има богат репертоар от балетни постановки, множество награди.   ", "date": "2018.12.15", "title": "\"Дон Кихот\" в Стара Загора тази вечер се посвещава на Снежана Дескова"}
{"url": "https://www.actualno.com/society/ideja-na-mk-sveti-kirik-kraj-sozopol-da-stane-ostrov-na-izkustvata-news_711875.html", "text": "        Сградата на Рибарското училище на острова обаче е в окаяно състояние и има опасност от срутване, съобщава bTV.   Рибарското училище е открито лично от Цар Борис III. Целта обаче била да се заобиколят клаузите на Ньойския договор и да се подготвят спецчасти в морското дело. Още при строежа става ясно, че на острова е имало храм на Бог Аполон.\r\n„Островът е култовото ядро на Аполония, а в Средновековието тук е открита първата базилика. По-нататък в късното Средновековие тук съществува и манастира „Свети Кирик и Юлита”, чието име носи островът”, разказа директорът на Археологическия музей в Созопол Димитър Недев.   Част от тях са в Лувъра и през лятото бяха изложени в музея в Созопол. Сред тях е и статуя на Пан от древна Аполония. Предполага се, че е намерена в Созопол в края на XIX век и се съхранява в Лувъра в момента. „Мисля, че ще бъде уникално място там и за туристите, и за страната като имидж. Защото един остров, който съчетава в себе си от археологията до съвременните изкуства, където ще могат да се събират хора от цял свят, включително и да дебатират, да анализират, да правят изложби, да се случват много неща, той ще бъде изключителен притегателен център”, посочи Банов.        „Това е една стара идея. Идеята стои отдавна, дано да се реализира, ние го чакаме с нетърпение”, каза кметът на Созопол Панайот Рези.\r\nСградата на Морското училище може да остане само върху картичките, ако скоро не се възроди в център на изкуствата, казват експертите.\r\nВ момента на остров Свети Кирик има пропускателен режим, защото малка част от него се ползва за катерите на „Гранична полиция”.   ", "date": "2018.12.15", "title": "Идея на МК: \"Свети Кирик\" край Созопол да стане остров на изкуствата"}
{"url": "https://www.actualno.com/europe/ukrajna-veche-ima-cyrkva-nezavisima-ot-rusija-news_711889.html", "text": "  Историческият събор на православните  свещеници в Киев създадоха Украинска църква, независима от Русия. Това обяви  украинският президент Петро Порошенко, цитиран от AFP. „Случи се“, заяви държавният  глава пред миряните, събрали се пред църквата  „Света Софѝя Киевска“ –  една от най-популярните забележителности в украинската столица. „Този ден ще остане в  историята като свещен ден, в който бе създадена автокефалната  православна църква на Украйна. Денят, в който най-накрая получихме  нашата независимост от Русия“, заяви Порошенко. По-рано  днес украински православни свещеници се събраха на събор в  Киев, за да създадат нова национална църква – ход, заклеймен като схизма  от руското духовенство. Съборът се свика, след като Вселенският  патриарх Вартоломей I от Константинопол, духовният лидер на всички  православни християни по света, призна независимостта на Украинската  църква от Москва. В знак на протест Руската  православна църква прекъсна връзките си с Константинопол. Освен това от  Руската православна църква изказаха опасения, че всички нейни църкви в  Украйна могат да бъдат иззети. Преди събора патриарх Кирил –  главата на Руската ортодоксална църква, призова религиозни и световни  лидери да предпазят вярващите в Украйна от „преследване“.     ", "date": "2018.12.15", "title": "Украйна вече има църква, независима от Русия"}
{"url": "https://www.actualno.com/crime/razsledvat-dali-namerenijat-myrtyv-shef-na-kat-kazanlyk-e-bil-zamesen-v-korupcija-news_711893.html", "text": "  Лекари от съдебна медицина потвърдиха версията на разследващите, че причина за смъртта на началника на Пътната полиция в Казанлък Тодор Николов е огнестрелна рана в дясното слепоочие, предава БНР.     Заради откритите в района на произшествието пачки с пари обаче съобщи районният прокурор на Казанлък Таня Димитрова. , посочи тя.   На около 40 метра от простреляното тяло на началника на КАТ бяха открити няколко пачки с банкноти, български левове с номинал 100 и 20 лева.\r\nОт съдебна медицина отказаха да съобщят дали Тодор Николов е страдал от нелечимо заболяване, което евентуално би могло да бъде причина за фаталното му решение. Основната версия, по която продължават да разследват смъртта му остава самоубийство.  Втори оглед се извършва днес на мястото, където вчера той беше открит мъртъв, прострелян в личния си автомобил край село Бузовград.\r\nКупето на автомобила, в което бе намерен прострелян Тодор Николов, е било заключено, а вътре, освен оръжието, с което е произведен изстрелът, е открит и един от трите телефона, които той е имал, съобщи по-рано наблюдаващият прокурор Таня Димитрова. „Намерени са три пачки банкноти с различен номинал, револверът в кожен калъф, намери се и оприличено в този момент на тефтерче, което представлява картонен свитък. Тепърва то ще бъде анализирано дали има отношение към разследването, дали има информация, която се отнася към разследването“, каза тя.   По време на инцидента началникът на Пътна полиция е бил облечен с униформа.    ", "date": "2018.12.15", "title": "Разследват дали намереният мъртъв шеф на КАТ-Казанлък е бил замесен в корупция"}
{"url": "https://www.actualno.com/balkani/syvetyt-za-sigurnost-na-oon-shte-zasedava-zaradi-kosovo-news_711896.html", "text": "   Това съобщава ТАСС, цитирана от „Фокус”.     \"Групата западни страни не оспорват важността на свикването на това заседание, но предлагат то да се състои при закрити врати\", отбелязва същият източник, като добавя, че не е постигнат консенсус по този въпрос.   Дипломатически източник добави, че Русия и Сърбия са поискали да се проведе заседание \"заради създалата се ситуация, след като парламентът в Прищина реши да трансформира Косовските сили за сигурност в армия\", противно на Резолюция 1244, която предвижда само присъствието на международни сили в Косово.\r\nСпоред ТАСС сръбският президент Александър Вучич трябва да пътува до Ню Йорк.  Генералният секретар на ООН Антонио Гутиереш е разтревожен от съобщението на парламента на Косово за приемането на три законопроекта, насочени към създаването на собствена армия, съобщи междувременно РИА Новости. Депутатите от самопровъзгласилата се република одобриха в петък пакет от законопроекти за трансформирането на леко въоръжените косовски сили за сигурност в пълноправна армия. Предвижда се въоръжените сили на Прищина да се състоят от пет хиляди военнослужещи и три хиляди резервисти.\r\nСръбското правителство осъди военната инициатива в Прищина, министъра на външните работи Ивица Дачич заяви, че Белград ще поиска свикване на Съвета за сигурност на ООН.   ", "date": "2018.12.15", "title": "Съветът за сигурност на ООН ще заседава заради Косово"}
{"url": "https://www.actualno.com/volleyball/lubo-ganev-predstavi-knigata-si-news_711898.html", "text": "  След като излязоха книги за Христо  Стоичков, Стефка Костадинова, Валентин Йорданов, дойде и моят ред. В  книгата съм представил моя начин за разбиране на живота. Има доста  снимки, които не са виждали бял свят, както и много забавни истории. Това коментира волейболната легенда Любо Ганев, който представи  книгата си на Панаира на книгата в НДК, предаде БГНЕС. „Когато прочете редовете, който ме познава, а и този, който не ме знае, ще му е забавно“, убеден е спортистът. Книгата обхваща целят професионален живот на Любо Ганев – от славните мачове с ЦСКА досега като бизнесмен. „Един от основните  мотиви да я напиша, с помощта на авторите Владимир Памуков и Тодор  Шабански, е да оставя наследство на младите, да им кажа, че с желание и  труд, всичко се постига. Надявам се всички млади хора, които искат да се  занимават със спорт, книгата ми да им помогне“, каза бившият волейболист. В края на  годината е моментът за равносметки. Любо Ганев определя изминалата  година като успешна в личен и професионален план. „ Бяхме домакини на Световно  първенство съвместно с Италия. Направихме един прекрасен шампионат.  Похвалиха ни всички деятели в Международната федерация. За съжаление  като отбор не можахме да постигнем целите, които си бяхме поставили.  Жените изпълниха задачите и влязоха във Волейболната лига на нациите  през 2019 година. Надявам се следващата да ни донесе още повече успехи –  имаме европейски първенства за мъже и жени, за младежите на Мартин  Стоев, от които се надяваме да вземат медал“, пожелава си спортистът.     ", "date": "2018.12.15", "title": "Любо Ганев представи книгата си"}
{"url": "https://www.actualno.com/blagoevgrad/oficialno-otkriha-sezona-v-bansko-news_711900.html", "text": "  С масово спускане на децата-надежди и  легендата Марк Жирардели по обяд днес в Банско бе тържествено открит  ски-сезон 2018-2019 година, предаде БГНЕС. „Новото е, че от тази година в  ски-зона Банско казваме „не” на пластмасовите артикули”, умоляваме  клиентите ни да не ги използват”, каза мениджърът на концесионера „Юлен”  Иван Обрейков. В състезанието \"Влез в отбора  на шампиона\" спечели тимът на Жирардели. Неговият тим трябваше да се  състезава с този на австриеца Патрик Ортлиб, но заболяване в последния  момент не му позволи да пристигне в Банско. Така най-добрата наша  скиорка-алпийка Мария Киркова оглави тима, изправил се срещу този на  5-кратния носител на Световната купа и почетен гражданин на Банско Марк  Жирардели. Киркова е участничка на седем световни първенства и четири  олимпиади. Представител на Fibank връчи  купа на тима-победител, а Мария Христоскова получи от „Юлен” безплатна  годишна карта-скиорът, дал най-добро време от аматьорите. След което по писта „Томба” се  спуснаха Марк Жирардели и децата от ски-школата на „Юлен”, а след като  финишираха, фойерверки озариха небето над Бъндеришка поляна. Откриването на ски-сезона продължи с концерт на наши звезди и играта „Ловци на съкровища”.     ", "date": "2018.12.15", "title": "Официално откриха сезона в Банско"}
{"url": "https://www.actualno.com/politics/desislava-radeva-incidentyt-s-kolata-na-nso-beshe-predstaven-provokativno-news_711901.html", "text": "        „Имаше спиране на светофар, зад нас беше бус на жандармерията, от който слязоха тежко въоръжени шест момчета с бронежилетки и автомати. Обиколиха колата, аз стоях вътре и не знаех какво се случва. Тогава излезе момичето от НСО, за да се легитимира. В момента, в който той излезе, те отвориха вратата на шофьора и започнаха едва ли не да го хващат за ревера. Той се легитимира с карта. Аз стоях вътре и бях – ни жива, ни умряла”, разказа Радева в първото си телевизионно интервю пред bTV.   Тя беше категорична, че не се е случвало да шофира сама автомобил на НСО.\r\nСъпругата на президента разказа още, че За първи път се видели на нейно ревю, докато тя работела като манекенка.  \"Станахме много близки приятели, започнахме да излизаме, стана приятел и с майка ми. Тогава ми хареса като човек. Ние в годините се виждахме два или три пъти. Голямата любов на Румен Радев е изтребителят\", каза още първата дама.\r\nМечтата на Десислава Радева била да учи журналистика, но не се осъществила. Работила е в рибоконсервна фабрика, после учила в Лесотехническия университет, но това не било нейното призвание. В крайна сметка завършва \"Финанси и кредит\" в УНСС.   По повод познанството си Радева обясни, че то датира от 90-те години. \"Съквартирантката в Студентски град го доведе една вечер, като се връщаше от купон. В 3 през нощта Слави започна да свири на виола. Впоследствие исках да емигрирам от България, а той ме разубеждаваше\", спомня си още тя.    По думите ѝ \"Срещам се с интересни хора и посещавам наистина забележителни места.  Но недостатъците са, че губиш свободата си, анонимността.\"\r\n\"Получих страшно много критики, че имам кабинет в президентството. Да, имам. Такива кабинети са имали и другите съпруги на президентите. Охрана от НСО - да, имам. Такава са имали и другите президентши. На мен сега ми се налага да променям нагласите на хората, което е много трудно\", допълни жената до държавния глава. , заяви Радева.", "date": "2018.12.15", "title": "Десислава Радева: Инцидентът с колата на НСО беше представен провокативно"}
{"url": "https://www.actualno.com/america/trymp-se-razdeli-i-s-ministyra-na-vytreshnite-raboti-news_711904.html", "text": "   Това пише американското издание The Washington Examiner, цитирано от \"Фокус\".     Зинк e обект на разследване на Министерството на правосъдието за злоупотреба със служебно положение. Тръмп е завявал по-рано, че не иска да уволнява Зинк и ще продължи да преразглежда обвиненията срещу него.   Зинк твърди, че не е участвал в каквото и да било неправомерно деяние, заявявайки, че е сътрудничил с Инспектора по вътрешните работи във връзка с обвиненията, че е замесен в сделка за недвижими имоти, включваща Дейвид Лесър, президент на петролния гигант Халибъртън.\r\nЗинк е вторият министър с портфолио в енергетиката, който подаде оставка, след като Скот Прюит, бивш администратор на Агенцията за опазване на околната среда, също бе замесен в скандал, включващ злоупотреба с обществени средства и неприемливо пътуване.  ", "date": "2018.12.15", "title": "Тръмп се раздели и с министъра на вътрешните работи"}
{"url": "https://www.actualno.com/politics/radev-v-jordanija-i-na-balkanite-mojem-da-imame-vpechatljavasht-nauchen-centyr-news_711906.html", "text": "  Центърът за научни експерименти  SESAME в Йордания е изключително  съоръжение, което доказва, че когато  няколко държави от региона се обединят в името на науката и развитието  на високите технологии, получат подкрепата на ЕС и на ЦЕРН, нещата са  възможни. Това заяви президентът Румен Радев , който в първия ден от  официалното си посещение в Йордания разгледа  високотехнологична  лаборатория, единствена по рода си в Близкия Изток , съобщиха от  прессекретариата на държавния глава. Президентът припомни, че от  година и половина подпомага усилията за изграждане на Международен  институт за устойчиви технологии в Югоизточна Европа. „Примерът, че  държавите от Близкия Изток могат да се обединяват, е достатъчно  показателен. И ние можем да подходим по същия начин и да имаме център,  който да внедрява най-високи технологии и да ни позволява да извършваме  изследвания в различни области на науката - физика, химия, ядрена физика  - до медицина и археология“ , заяви Румен Радев. Президентът посочи, че  когато се взимат решения за инвестиране на средства, не трябва да се  мисли само за магистрали. Те са кръвоносната система на икономиката, но  трябва да се мисли и за инвестиции в човешкия капитал, в наука, в  лаборатории за научни изследвания. „Ние сме членове на Европейския съюз и  все още не можем да направим така, че да получим помощ за такива  инвестиции, а получават страни, които не са членове на ЕС“, посочи  държавният глава. Президентът припомни, че на  „Дондуков“ 2 беше проведена среща на Управляващия комитет за създаването  на Международен институт в Югоизточна Европа и беше взето решение да се  сключи меморандум за разбирателство от всички правителствени  ръководители от Балканите през месец май, по  време на срещата на върха  ЕС-Западни Балкани в София, но това не се случи. Ще продължаваме да  работим за това, радвам се, че имаме подкрепата и на йорданската страна,  можем да сътрудничим, на проф. Ролф Хойер, който ще окаже методическа  помощ и на ЦЕРН за внедряване на технология, каза Румен Радев. Учредена от девет държави и  под егидата на ЮНЕСКО, лабораторията SESAME цели да предостави  възможност за изследвания в редица сфери и същевременно да насърчи  международното научно сътрудничество.     ", "date": "2018.12.15", "title": "Радев в Йордания: И на Балканите можем да имаме впечатляващ научен център"}
{"url": "https://www.actualno.com/balkani/pensioneri-izljazoha-na-protest-v-atina-news_711909.html", "text": "  Хиляди гръцки пенсионери от цялата  страна се включиха в протестно шествие в Атина , съобщава Reuters. Те  блокираха централните булеварди на гръцката столица с искане  „правителството да има върне откраднатите пенсии“. Пенсионерите, които са  единствените членове на голяма част от домакинствата, които имат  стабилни доходи заради изключително високата безработица в страната, са  недоволни от факта, че пенсиите им са се свили с около 40 процента от  началото на кризата през 2009 година. Протестът беше организиран на  фона на обещанията на правителството да спре с орязването на пенсиите,  като възрастните хора бяха категорични, че няма да се задоволят с  „подаяния“.     ", "date": "2018.12.15", "title": "Пенсионери излязоха на протест в Атина"}
{"url": "https://www.actualno.com/europe/genua-shte-ima-nov-most-v-ramkite-na-edna-godina-news_711897.html", "text": "   цитиран от AFP и \"Фокус\".     \"Целта е да се завърши разрушаването достатъчно бързо, за да може строителството на новия мост да започне\", каза Марко Бучи.   \"Целта е да започнат строителните работи до 31 март, което ще ни позволи да имаме мост за Коледа\".\r\nПрипомняме, че секция от виадукт на магистрала А10 се срути в Генуа през август, като множество превозни средства бяха затрупани в развалините му.  При инцидента загинаха 43-ма души и десетки бяха ранени.", "date": "2018.12.15", "title": "Генуа ще има нов мост в рамките на една година"}
{"url": "https://www.actualno.com/kustendil/kuklen-spektakyl-neroden-petko-predstavjat-v-kustendil-news_711868.html", "text": "        Кукленото представление започва в понеделник и в него ще се включат Денислава Николова, Николета Милкова,Йордан Данчев, Георги - Маноел Димитров, Лазар Панев и Чавдар Ненов. Организаторите канят всички малки и големи любители на театралното изкуство на спектакъла, който ще се играе в дните от 17-ти до 21-ви декември в Общински драматичен театър - Кюстендил.   Програмата на “Нероден Петко“ за следващата седмица е:\r\n17-ти декември (понеделник):  представленията започват от 9:30ч. и от 11:00ч.  18-ти декември: от 9:30ч., от 11:00ч. и от 13:30ч.\r\n19-ти декември: от 11:00ч. и от 16:00ч.   20-ти декември: от 9:30ч., от 11:00ч. и от 14:00ч.    На 21-ви декември (петък) представления ще се играят от  9:30ч. и от 11:00ч. в Общински драматичен театър - Кюстендил, предаде кореспондент от града за ", "date": "2018.12.15", "title": "Куклен спектакъл “Нероден Петко“ представят в Кюстендил "}
{"url": "https://www.actualno.com/curious/6-nachina-da-stanete-po-dobyr-lider-prez-2019-g-news_711887.html", "text": "  Всеки иска да получи бързи резултати, особено когато влага много старание в дадено нещо. Но фокусирането върху процеса е много по-важно, защото ви дава сигурност, че се движите в правилна посока. Независимо дали става дума за отслабване, подобряване на финансите, или кариерно развитие. А що се отнася до последното, ето няколко сигурни начина, които ще ви помогнат да станете още по-добър мениджър през 2019-та година.      Ежедневният навик да четете книги или да слушате образователни подкасти не е лесен за усвояване, особено с толкова много възможности за забавление. Повтаряйте си, че всички велики лидери са читатели по природа и нито един не гледа Netflix всяка вечер.      Тук не говорим за лична култура тип „разделно хвърляне на отпадъци”, а социална. Добрият мениджър знае как да оформи подобна среда сред подчинените си. Дали ще е с безплатни билети за театър в края на месеца, или литературна премиера на известен автор, няма значение – важно е да има интелектуални теми за разговор, освен работните задължения. Любовта е движеща сила и ако приемете вашия екип като второ семейство, то несъмнено ще станете страхотен мениджър с още по-страхотни резултати. Старайте се да допринасяте за индивидуалния успех на всеки един човек в дългосрочен план, грижете се за хората си.     Останалите начини, чрез които да станете през прочетете в ", "date": "2018.12.15", "title": "6 начина да станете по-добър лидер през 2019 г."}
{"url": "https://www.actualno.com/showbusiness/obraha-syr-pol-makkartni-news_711879.html", "text": "  Лондонската резиденция на сър Пол  Макартни е станала обект на нагъл обир само дни преди дългоочаквания  концерт на звездата в Ливърпул, съобщава БГНЕС. „Скотланд ярд“ е поел  разследването, след като станало ясно, че имението за 10 милиона паунда,  разположено в Северозападен Лондон, е било обрано на 7 декември. Не е  ясно дали 76-годишният Бийтълс и съпругата му Нанси Шевел са били у дома  по време на обира. Макартни имаше концерт във Виена предишната вечер. Наглият обир обаче не попречи  на певеца да зарадва публиката в родния си Ливърпул на 12 декември с  дългоочаквания концерт за промоцията на най-новия му студиен албум  „Станция Египет“.     Той изпълни цели 38 песни като част от британската  обиколка на турнето си „Освежаване“.   ", "date": "2018.12.15", "title": "Обраха сър Пол Маккартни"}
{"url": "https://www.actualno.com/society/novinite-naj-vajnoto-za-denja-15-dekemvri-news_711895.html", "text": "   Редакционният екип на ви представя вечерния информационен бюлетин, посветен на най-важните събития от днешния 15 декември, събота.       Поредна събота на протести във Франция. Сблъсъци между демонстранти и полиция станаха на емблематичната улица \"Шанз-Елизе\", десетки хора бяха арестувани, а пътните блокади доведоха и до жертви.   От три години и половина армията няма доставчик на храна заради проточена процедура. Внушения са, че едни 31 млн. лева са си отишли без конкурс. Това заяви министърът на отбраната Красимир Каракачанов. По думите скандалът тръгнал от фирмата, която си въобразила, че трябва да спечели. Новата формация ще се фокусира върху това да образова ромите и да изкара ромските деца от училищата в гетата, за да може те да учат заедно с връстниците си от български произход. Тя ще се казва „Европейска народна партия – България”.     Опитвам се да внуша на работодателите, бидейки по принцип център-десен икономист, че всъщност подценяването на труда доведе до неговата липса. А когато говорим за държавна политика, не е важно само едностранчиво и канонично да гледаш на макроикономическите пропорции, а в момент, в който и мързеливи не можеш да намериш за работа, да осъзнаеш, че ти си провалил обществото, оставяйки ценните хора да изтекат, подчинявайки съотношенията между труда и капитала на догмата, че евтиният труд произвежда по-ефективно. Това казва финансовият министър Владислав Горанов. Съпругата на президента даде първото си телевизионно интервю, в което коментира този инцидент, връзката си с Радев и познанството си с телевизионния водещ Слави Трифонов.    „Не бих казал, че БДЖ е в криза. Има известна криза в „Пътнически превози” и тя се свързана с това, доколко е възможно с наличния ресурс да се изпълнява амбициозният график, който ръководството на „Пътнически превози\" си е заложило, и доколко ремонтната програма, изработена по този график, е в състояние да бъде изпълнена”, заяви Владимир Владимиров. Причината – спират така наречените „инвалидни добавки” върху сумите, които Националния осигурителен институт изплаща. От новата година те ще бъдат заменени от нов вид подпомагане, което ще се дава от социалните. Социалните обаче, за разлика от НОИ, изчакват да мине съответният месец и правят плащането в следващия. Тоест, януарската сума ще я платят на 15 февруари. „Родителите са информирани за графика на групите с целодневен режим на обучение. Не виждаме друг начин, по който можем да предадем децата на системно закъсняващите родители”, коментира Светлана Лазова – заместник-директор на 39 СУ „Петър Динеков”. Увеличават се българите, които избират да не прекарват коледните празници у дома, отчитат туроператори. Според анализите над 500 000 души ще пътуват. 110 000 от тях са решили да прекарат празниците зад граница. Историческият събор на православните свещеници в Киев създаде Украинска църква, независима от Русия. Това обяви украинският президент Петро Порошенко.", "date": "2018.12.15", "title": "Новините: Най-важното за деня, 15 декември"}
{"url": "https://www.actualno.com/moresport/nevjana-vladinova-2018-g-beshe-edin-dobyr-urok-news_711843.html", "text": "  Една от най-добрите български представителки в художествената гимнастика - Невяна Владинова, изпраща 2018 г. без големи постижения, но с научен нов урок. Тя спомогна за второто място на родните грации в отборното класиране на световното първенство в София през септември 2018 г., но контузии ѝ попречиха да разкрие пълния си потенциал.      каза Владинова пред BTV.   За 2019 г. планът е ясен - \"Бях в Рио и за мен това беше най-интересното състезание, защото срещах не само гимнастички, а всички най-добри спортисти на света. Най-престижното е това състезание. Догодина имаме световно първенство, на което трябва да вземем две квоти. Това е най-важното за следващата година. Можем, стига да сме здрави и да работим\", убедена е Владинова.   - от демонстративния турнир в Дубай, който завърши наскоро. От там българката се завърна с 5 златни медала и въпреки че конкуренцията не бе голяма, представянето ѝ пред международните съдии бе важно.\r\n\"Много внимание се обърна на този турнир. Не омаловажавам нито едно състезание, но там нямаше много конкуренция. Но пък имаше съдии, които съдийстват на международната сцена и на световните първенства, така че беше важно. Като цяло беше състезание, което, ако не бях спечелила, щеше да ме е срам да се върна. Имаме нужда от турнири, в които да играем по-освободено и да се забавляваме\", заяви тя.   ", "date": "2018.12.15", "title": "Невяна Владинова: 2018 г. беше един добър урок"}
{"url": "https://www.actualno.com/starazagora/beroe-podkrepja-maja-news_711845.html", "text": "            “ВСИЧКИ ЗАЕДНО ЗА МАЯ! САМО БЕРОЕ! ЕДИН ГРАД , ЕДИН ОТБОР!”, призовават от страницата “Да помогнем на БЕБЕ МАЯ” в социалната мрежа и благодарят на момчетата от Националния фен клуб \"Берое\" ZARA BOYS и на футболистите от \"Берое\", че застават до Мая.\r\nТази седмица футболната легенда Христо Стоичков дари паричната си премия за званието Почетен гражданин на Стара Загора за лечението на момиченцето.  Голям интерес имаше и към благотворителния базар на 13 и 14 декември в Регионална библиотека “Захарий Княжески”, времето за който беше удължавано, за да го посетят всички желаещи.\r\nВ неделя от 16 часа ще има благотворителен базар в общинската спортна зала, предоставена безвъзмездно от община Стара Загора. От 18 часа започва благотворителният концерт на клуба за спортни танци “Меджик Степ”.   ", "date": "2018.12.15", "title": "“Берое” подкрепя Мая"}
{"url": "https://www.actualno.com/viewpoint/kak-bsp-pogreba-socializma-news_711846.html", "text": "   В няколкото провалили се правителства на БСП след 1989 управленското хищничество оставаше безнаказано, сметките за него плащаще народът. А какво прави БСП днес? И колко социализъм ѝ остана? Коментар на Емилия Милчева за      \"Прекрасна моя, чао, чао, чао.\r\nТова е цветето на партизанин,\r\nдал живота си за свободата.\"   Из Устава на БСП: Чл. 3, точка 1: Българската социалистическа партия е част от европейската и световната левица. Съвременната глобализация прави невъзможно решаването на ключови проблеми на хората и обществата само на национално равнище. Глобалните предизвикателства изискват глобална солидарност, един нов интернационализъм.   Ето как Нинова очерта трите разделителни линии, които правят невъзможно присъствието ѝ на конгреса на ПЕС: искането за ратификация на Истанбулската конвенция във всички държави-членки на ЕС; резолюция относно политиката по миграция, с която се настоява всяка държава да поеме солидарна отговорност за приемане на мигранти - и улеснява достъпа на мигранти чрез издаване на хуманитарни и студентски визи, визи за сезонна заетост и др.; резолюция, в която ПЕС се солидаризира с пакта по миграция на ООН (от чиято подкрепа българското коалиционно правителство на десни и националисти се въздържа).     Отсъствието на Корнелия Нинова е знак. Делегацията, която БСП изпрати на форума на ПЕС, бе ръководена от зам.-председателя ѝ Деница Златева. А това е чиста доза конформизъм. За избирателите на БСП тази семиотика е непонятна, както и схващането за Нинова като затворена атомарна личност, несъвместима с отвореността на европейската социалистическа мрежа, принципите и възгледите ѝ.\r\nИз Устава на БСП: Чл. 2, точка 3: (...) БСП е чужда на шовинизма и на всички форми на национално високомерие и ксенофобия.\r\nТова схващане може да бъде съотнесено и към цялата БСП: колко социализъм ѝ остана? И проблемът не е само в \"хайверените социалисти\" - забогатели партийни апаратчици. Нито в олигарсите, създадени от висшата номенклатура на БКП, преляла се в БСП. Те са плод на политики и действия, следващи принципа на тоталитарната държава - народът равен в мизерията, партийната номенклатура - равна в лукса си. Няколкото провалили се правителства на БСП след 1989 година го потвърдиха - управленското хищничество оставаше безнаказано, сметките за него плащаще народът.   И данъкоплатците плащаха: за мораториума върху външния дълг, наложен от Лукановия кабинет, за цените на черно в гладните зими, за гърмежите на частните банки, създадени с финансиране от БНБ, за кредитните милионери, за инфлацията от Виденовата зима, когато спестяванията на милиони българи се изпариха, но тези, които си купиха брейди книжа, станаха милионери.   Колко солидарна беше БСП с хората на труда през тези години и каква защита им осигури? Как помогна тя на обикновените българи, докато например фамилията Баневи разкостваше предприятия и вместо да създава работни места и да плаща заплати, изхвърляше работници и си купуваше луксозни коли (както разказа наскоро юристка от един от заводите)? Нима Баневи можеха да си позволят това, защото, както самият Николай Банев разказа преди време по една телевизия, се е наложило да плаща парното на \"Позитано\" 20 (централата на БСП), както и заплатите на апаратчиците в един период? А какво направи БСП, когато бавеха заплатите на над 6000 работещи в \"Кремиковци\", а условията на труд бяха унизителни?\r\nКъде е левицата в протестите тази година? С половин уста от БСП обявиха, че подкрепят демонстрациите срещу цените на горивата, монопола на \"Лукойл\", ниския стандарт на живот. Но не призоваха и не излязоха на улицата. Социалистите подминаха няколко по-малобройни протеста - като този на хората, които се нуждаят от белодробна трансплантация. Включиха се като беквокали в гнева срещу ремонтите на столичния център, но и там не бяха инициатори.\r\nБСП можеше да се включи активно в най-голямото гражданско недоволство от 2013 година насам - протестите на майките на деца с увреждания, подкрепени дейно от довчерашната им съпартийка, а днес омбудсман Мая Манолова. Социалистическата партия обаче не го направи, с изключение на няколко спорадични депутатски изяви. БСП се задоволи с парламентарен скандал как зам.-председателят на 44-ото НС Емил Христов не допуснал майки с тениски \"Системата ни убива\" на среща с депутати от БСП и се присъедини към исканията за оставката на вицепремиера Валери Симеонов заради едни дебелашки реплики.   БСП залага повече на кресливост, отколкото на убедителност и това проличава плашещо във \"Визията на БСП\", където държавата е описана като \"инвеститор номер едно\", сякаш България се намира в Персийския залив. В деня на представянето на въпросната визия самата Нинова пък призовава за отлагане на решението за влизане в еврозоната. Решение, което не просто е взето на предишен конгрес на социалистите, а произтича от Договора за присъединяване към ЕС.\r\nЯвно умереният социалдемократически либерализъм и социалдемокрацията са чужди за БСП теми - на всеки подобен опит се гледа като на биологично оръжие, а (в)носителите на подобни идеи биват изолирани. Или пък напускат сами.\r\nКакто би казал Бойко Борисов, \"такъв е материалът\" - електоратът на БСП днес е доминиран от хора в \"третата възраст\", завладени от носталгия по миналото, евроскептицизъм, русофилство, гняв поради несбъднати представи за прехода. За тези избиратели БСП се състезава и с националистите от \"Атака\", НФСБ, ВМРО.\r\nЕвропейската миграция на бившия лидер на БСП и бивш премиер, управлявал под регентството на Ахмед Доган и Симеон Сакскобургготски, задълбочи идейното втвърдяване на БСП. Сергей Станишев не получи доверието на собствената си партия, но европейските социалисти го преизбраха за трети път.    По какво обаче БСП днес се различава от политическата сила пред нея - ГЕРБ? Номинално дясната управляваща партия ГЕРБ създаде най-левия бюджет в най-новата история, с огромни разходи за социални политики. И БСП, и ГЕРБ ги тегли към Вишеградската група. И БСП, и ГЕРБ приветстват АЕЦ \"Белене\" и са готови да прегазят всякакви правила на ЕС заради руски газопровод, без значение дали се нарича \"Южен поток\" или \"Турски поток\".\r\nИз Устава на БСП: Чл. 2, точка 2: Българската социалистическа партия е лява народна партия и като такава носи отговорността за надеждата и борбата за справедливост. Тази отговорност означава да осигуряваме надеждна защита на хората на труда, на бедните и изоставените, на работниците и служителите, да работим за формирането на широка средна класа и за напредъка на всички.\r\nБСП не носи надежда, не означава справедливост, нито солидарност. БСП не означава дори опозиция - ГЕРБ виждат по-голяма опозиция в президента Радев.\r\nПенсионира ли се социализмът, запита през 2008 година в книгата си \"Защото сме социалисти\" Сергей Станишев.\r\nПенсионирахте го, г-н Станишев.", "date": "2018.12.15", "title": "Как БСП погреба социализма "}
{"url": "https://www.actualno.com/curious/kakvo-obichat-da-pravjat-v-svobodnoto-si-vreme-11-izvestni-i-uspeli-lichnosti-news_711882.html", "text": "  Най-успелите хора в света знаят, че животът е много повече от работа, спане и ядене. А едно приятно хоби за свободното време може да помогне и на кариерата - като прави човека по-креативен и удовлетворен. От Business Insider ни запознават с хобитата на известни личности.     Британският милиардер обича да играе шах, който според него съчетава \"някои от най-страхотните аспекти на всеки спорт - планиране, стратегия, поемане на рискове, смелост\".   Изпълнителният директор на Twitter пък предпочита да се разхожда в планината. Казва, че това му помага да подреди мислите си без разсейващите фактори на ежедневието.\r\nАктрисата , носител на 3 награди \"Оскар\", плете в свободното си време. Дори сама е оплела шала, който носи във филма \"Съмнение\".   Когато има няколко свободни часа, херцогинята на Кеймбридж (на водещата снимка) оцветява. Според психолози действието е алтернатива на медитацията.   Хобито на основателя на Microsoft е малко старомодно - да играе бридж. Казва обаче, че най-любимото му нещо е да прекарва време с децата си.     Какви са хобитата на останалите и в нашия списък прочетете ", "date": "2018.12.15", "title": "Какво обичат да правят в свободното си време 11 известни и успели личности"}
{"url": "https://www.actualno.com/vraza/koncert-a-swinging-christmas-na-vasil-petrov-i-simfonieta-vraca-news_711849.html", "text": "            На сцената към тях ще се присъединят и Йордан Тоновски джаз трио (Йордан Тоновски-пиано, Кристиян Желев-ударни, Христо Минчев-контрабас) и джаз певицата Весела Морова.\r\nВсяка една от Коледните песни в програмата са подплатени от различната интерпретация на Васил Петров с неочаквани музикални нюанси. Забавните коледни мелодии са развити в суинг и джаз аранжимент, докосващи балади и красиви валсове.  В програмата са включени популярните хитове „Rudolf the Red nosed Reindeer”, “White Christmas” , “Let it snow”, “ Santa Clause is coming to town”, “Blue Christmas”, “Jingle Bells”, Have yourself a Merry Little Christmas” , “Ave Maria” , Winter Wonderland” , “The Christmas songs” и авторски Коледни песни на Васил Петров.\r\nМузикалната проява е насрочена за 27 декември от 19 часа. Билетите вече са в продажба - може да си закупите на касата на Читалище „Развитие“ и в деня на концерта в градската концертна зала.       ", "date": "2018.12.15", "title": "Концерт „A swinging Christmas” на Васил Петров и Симфониета-Враца"}
{"url": "https://www.actualno.com/politics/borisov-kym-djon-sylivan-napylno-izpylnjavame-poetite-angajimenti-kym-nato-news_711850.html", "text": "  Министър-председателят Бойко Борисов  се срещна със заместник-държавния секретар на САЩ Джон Съливан. Във  фокуса на разговорите бяха сигурността, енергетиката, инвестициите и  двустранните отношения, съобщиха от правителствената пресслужба. Премиерът Борисов отново  увери, че България напълно изпълнява поетите ангажименти към НАТО и  препотвърди повишаването на разходите за отбрана на 2% от БВП до 2024  г., както и за отделяне на повече инвестиции във въоръжение и  оборудване. Заместник-държавният секретар  на САЩ Джон Съливан подчерта, че България е стабилен и предвидим  партньор в рамките на Алианса и на двустранна основа. Съливан предаде на  премиера Борисов послание от американския президент Доналд Тръмп за  значимостта за САЩ на приятелските и партньорски двустранни отношения с  България, и високата оценка за тях. Акцент в срещата между Бойко  Борисов и Джон Съливан бе още енергийната сигурност и сътрудничеството  между двете страни в тази област. Министър-председателят запозна Съливан  с напредъка по интерконектора между България и Гърция, с амбициите на  страната ни да съхрани ролята си в преноса и търговията с газ, както и с  проекта „Белене“. „България води политика,  насочена към гарантиране на енергийната сигурност както за страната,  така и за ЕС“, заяви премиерът Бойко Борисов. Той посочи, че работим  активно за енергийна диверсификация и по проектите за газови връзки със  съседните страни.     ", "date": "2018.12.15", "title": "Борисов към Джон Съливан: Напълно изпълняваме поетите ангажименти към НАТО"}
{"url": "https://www.actualno.com/education/oshte-210-mln-evro-ot-es-za-remont-na-uchilishta-news_711852.html", "text": "  Европейската комисия одобри още 210  млн. лв. за ремонт на образователната инфраструктура в страната по  Оперативна програма „Региони в растеж“ 2014-2020 г. Средствата се прехвърлят от  инвестиционен приоритет „Енергийна ефективност“ на първата ос на ОПРР,  бенефициенти по която са 39-те големи градове, към приоритет  „Образователна инфраструктура“ на същата ос. Целта е да се постигне  по-високо ниво на качеството на образование в градовете, определили  най-високи нужди в рамките на инвестиционните си програми. С  преразпределението на ресурса се покрива и недостигът от средства по  вече сключени договори за „Образователна инфраструктура“ за големите  градове. Това ще допринесе за постигане на правителствения приоритет за  по-високо ниво на качеството на образованието, съобщиха от МРРБ. В момента по ОПРР 2014-2020 се  изпълняват 119 проекта на обща стойност 623 млн. лв. С тези средства ще  се рехабилитира материално-техническата база на общо 442 детски  градини, основни и средни училища и университети. Изпълнението на 7 от  проектите на обща стойност 12,2 млн. лв. вече приключи. В резултат 5 716  лица се обучават и работят в модернизираните 21 образователни  институции. Изменението на програмата е  предложено след извършен вътрешен анализ по изпълнението й от  Управляващия орган в МРРБ, и е одобрено от Комитета за наблюдение и от  Министерския съвет. С промените се намаляват  рисковете по отчитане на някои междинни индикатори към края на 2018 г.,  заложени в ОПРР. Сред тях са тези за първично потребление на енергия,  социални услуги и социални жилища, обусловени от актуализация на  нуждите, изпълнението на целенасочени политики в социалната сфера, както  и при отчитане възможностите за реализация през програмния период. Одобрените промени в ОПРР  2014-2020 не водят до промени на общия ресурс на програмата, както и в  бюджета на приоритетните оси, не се нарушава и тематичната концентрация,  установена в Споразумението за партньорство на Република България. Одобрението от страна на ЕК  дава възможност за намаляване рисковете за изпълнение на програмата,  повишава се значимостта й за подобряване на достъпа до образование и  подобрен образователен процес в регионите на страната.     ", "date": "2018.12.15", "title": "Още 210 млн. евро от ЕС за ремонт на училища"}
{"url": "https://www.actualno.com/society/sedmichna-prognoza-za-vremeto-za-17-23-dekemvri-news_711780.html", "text": "  Новата седмица започва със значителна облачност и превалявания от дъжд над цялата страна.     В в крайните северозападни райони, където ще духа слаб до умерен северозападен вятър и температурите ще са близки до 0°, ще превалява сняг. В останалата част от страната вятърът ще е югоизточен, умерен, в Източна България силен, температурите ще са високи и преваляванията ще са от дъжд. Максималните температури ще са между 4 и 9 градуса.   Във от североизток, по-късно и от север, ще нахлува студен въздух. Ще преобладава облачно време, на места с превалявания, вече в повечето райони от сняг. В Източна България ще бъде и ветровито. Температурите ще се понижат и максималните няма да надхвърлят 7 градуса.\r\nВ валежите ще спрат, но над страната ще остане облачно. Минималните температури ще са между -9 и -3 градуса, а максималните няма да надвишават 8 градуса.  В над южната част от страната са възможни валежи от дъжд. Облачността остава значителна. Максималните температури ще са между 3 и 9 градуса.\r\nВ над страната ще бъде предимно облачно. Валежи не се очакват. Максималните температури ще са между 3 и 9 градуса.   ", "date": "2018.12.15", "title": "Седмична прогноза за времето за 17-23 декември"}
{"url": "https://www.actualno.com/europe/sblysyci-i-desetki-arestuvani-jylti-jiletki-v-parij-news_711885.html", "text": "        На парижката улица полицаите бяха обградени и замеряни с камъни. Те от своя страна реагираха със изстрелване на гумени куршуми и гранати със сълзотворен газ, за да отблъснат протестиращите \"жълтите жилетки\", предава AFP.   Бутилки и павета бяха хвърляни по силите за сигурност, но ситуацията остана под контрол, и далеч от силните сблъсъци, наблюдавани през предходните два уикенда в същия район на Париж.\r\nПо данни на френското вътрешно министерство в днешните протести в цяла Франция участват около 33 хиляди протестиращи\", уточнява \"Фокус\".  Около 80 - 90 души са арестувани в Париж, като информацията от различните източници варира. Около 8000 полицаи и 14 бронетранспортьора модел VBRG на френската жандармерия бяха разположени в столицата на страната.\r\nПо-рано ви съобщихме, че на протестиращи са причинили и жертви. Шофьор-белгиец e загинал, след като се е ударил в камион, който е намалявал скоростта заради пътна блокада от протестиращи. При друг инцидент 44-годишна жена е загинала в района на френския град Соасон, отново заради пътна блокада от демонстранти.   Протестите във Франция започнаха преди няколко седмици заради високите цени на горивата, но постепенно прерастнаха в искания за мащабни промени в политиката. Демонстрациите обаче бяха белязани от прояви на насилие, вандализъм, кражби.    ", "date": "2018.12.15", "title": "Сблъсъци и десетки арестувани \"жълти жилетки\" в Париж"}
{"url": "https://www.actualno.com/society/promeni-pri-preminavaneto-na-tir-ove-prez-dva-granichni-punkta-news_711892.html", "text": "  По информация от Генералното  консулство на Република България в Одрин, считано от 18 декември 2018 г.  Турция въвежда промени при преминаването на тежкотоварни автомобили  през ГКПП „Капъкуле“ /“Капитан Андреево“ от българска страна/ и ГКПП  „Хамзабейли“ /“Лесово“ от българска страна/, съобщиха от българското  МВнР. Промените са свързани със  задължителното пренасочване на тежкотоварните автомобили, превозващи  стоки за износ от/през Турция с крайна дестинация България от ГКПП  „Капъкуле“ към ГКПП „Хамзабейли“. Изключение се допуска единствено за  тежкотоварните автомобили, подлежащи на ветеринарен контрол, които ще  продължат да преминават през ГКПП „Капъкуле“. Промените се отнасят до  всички тежкотоварни автомобили, отговарящи на горепосочените условия,  без оглед на тяхната национална регистрация. Мотивите за въвеждането на  посочените промени се обосновават с необходимостта от облекчаване на  трафика и ограничаване на дългите опашки от тежкотоварни автомобили на  ГКПП „Капъкуле“.     ", "date": "2018.12.15", "title": "Промени при преминаването на ТИР-ове през два гранични пункта"}
{"url": "https://www.actualno.com/curious/vinenata-kultura-na-bylgarina-raste-news_711883.html", "text": "  Честите събития, които се  организират в България през последните години, повишиха винената култура  на българина. Това коментира сомелиерът за 2018 година Стойчо  Стойчев пред БГНЕС. Специалистът направи  дегустация на отбрани италиански вина в столичен хотел. Според Стойчев  именно вината от „Ботуша” са били предпочитани през отминалата година. „Винената култура на българина  нараства с всеки изминал ден. Колкото повече подобни събития се  организират, толкова по-добре и за неговото израстване и образоване в  областта на вината и храната. От личен опит мога да кажа и да  препоръчам, че трябва все по-различни марки да се опитват, за да се  надграждат познанията и да се оценяват вината“, смята най-добрият  сомелиер за тази година. Според Стоян Геров от  Асоциацията на сомелиерите у нас, заради все още малко познатите  свойства, още се правят грешки и поднасят виното с неподходящи  храни. \"Аз съм бил свидетел например,  как едно класическо направено вино не се харесва чак толкова в  сравнение с нискокачествен продукт, напудрен с прибавени аромати.  Казвали са ми виж колко хубаво мирише, независимо от грубата газировка\",  отбеляза сомелиерът.     ", "date": "2018.12.15", "title": "Винената култура на българина расте"}
{"url": "https://www.actualno.com/chronicles/astronomyt-uduin-dolfus-otkriva-janus-estestven-spytnik-na-saturn-news_711809.html", "text": "  Янус е естествен спътник на Сатурн, носещ името на бога от римската митология Янус.     Янус и Епиметей заемат практически една и съща орбита около Сатурн. Поради тази причина първоначално те са били считани за едно и също тяло.   Спътникът е открит от Удуин Долфус на 15 декември 1966 г. (IAUC 1987). Новооткритият обект получава предварителното означение S/1966 S 2. Малко преди това Жан Тексеру заснема Янус на 29 октомври 1966 г., без да го разпознае като спътник на Сатурн. (IAUC 1995). На 18 декември същата година Ричард Уокър прави сходни наблюдения и открива Епиметей. (IAUC 1991).\r\nЕдва 12 години по късно през октомври 1978 г. Стивън Ларсон и Джон Фонтен заключват, че двете наблюдения през 1966 са на различни тела на сходни орбити около Сатурн. (виж Епиметей за повече информация).  Янус е наблюдаван от Пионер 11 при преминаването на апарата през Сатурновата система на 1 септември 1979 г. Три уреда за регистриране на частици отчитат „сянката“ му. (IAUC 3417). Спътникът е заснет от Вояджър 1 на 1 март 1980 г.\r\nИмената на двата спътника са утвърдени през 1983 г.   ", "date": "2018.12.15", "title": "Астрономът Удуин Долфус открива Янус – естествен спътник на Сатурн"}
{"url": "https://www.actualno.com/business/angelkova-bylgarija-e-10-a-v-es-po-ryst-na-turistite-news_711840.html", "text": "   Това каза министърът на туризма Николина Ангелкова пред \"Дарик\".     По думите ѝ е регистриран и доста голям интерес от британските туристи. Има и посетители от Израел, Русия, Австрия и Германия.   „Има ръст на туристите, защото от една страна българския туристически продукт с всяка една година подобрява своето качество. От създаването на Министерството на туризма през 2014 година, когато България беше опозната като евтина туристическа дестинация, сега големите тур-оператори ни представят като държава, която предлага добро качество на разумна цена“, посочи тя.\r\nСпоред нея това подобрява рекламата за страната ни, но в същото време самият бранш полага големи усилия, за да подобрява качеството на предлаганите услуги.  „Голяма част от чуждестранните туристи, над 72% отсядат в четири-пет звездни хотели, докато посещават България“, изтъкна още тя.\r\nСпоред нея, за да бъдат изравнени туристическите посещения в България между летния и зимния сезон, трябва задължително да се инвестира в инфраструктурата на съоръженията.    Допълнително дадем възможност на туристите – български и чуждестранни, за да знаят в кой район какво събитие има. през последните 3-4 години изключително нарасна, особено за градския туризъм през уикендите“, съобщи министърът на туризма.    „Към момента за 2018 г. мога да направя обобщение с данните за първите 10 месеца на годината. За тях над 8,4 млн. чуждестранни туристи са посетили страната, което е с около 5,6% ръст, в сравнение с предходната година. “, добави тя.\r\nПо думите ѝ стоим доста по-добре на пазара от Сърбия и Румъния. „Мисля, че Румъния за първите 10 месеци на 2017 г. има туристи в рамките на 5 млн. Сърбия също има около 4 млн. чуждестранни туристи. Този ръст не е тенденция. Позицията е доста добра, миналата година бяхме на второ място като процент на ръста. Движим се успешно по отношение на устойчивост на дестинацията. Трета поредна година сме в топ 10“, обясни министърът.", "date": "2018.12.15", "title": "Ангелкова: България е 10-а в ЕС по ръст на туристите"}
{"url": "https://www.actualno.com/koledenduh/djado-koleda-pristigna-v-lom-s-podaryci-za-vsichki-ot-syrce-news_711847.html", "text": "        В празничната програма участваха тийнйнзвездите Диона и DJ Paffy, Селим Миров от „Гласът на България“ и пианистът Огнян Янчев, вокалната група „Шоколадче“ и рокерите от мотоклуб „Ягула“. Те забавляваха децата в препълнената зала на читалище „Постоянство 1856“.   Подаръци и лакомства получи всяко дете.\r\nСлед концерта на заснежения вече площад „Свобода“ запалиха светлините на Коледната елха. Атракцията от светлините на елхата бе съпроводена от пищна заря.  Деца от общинския екоклуб изпратиха послания за здраве, мир и доброта със светещи балони.\r\nПразникът беше част от инициативата „Коледа за всяко дете“, която е дело на Националното сдружение на сираците в България и с подкрепата на кмета на Община Лом Пенка Пенкова.   ", "date": "2018.12.15", "title": "Дядо Коледа пристигна в Лом „с подаръци за всички от сърце“"}
{"url": "https://www.actualno.com/showbusiness/petja-dikova-e-bremenna-news_711855.html", "text": "        Тя спонтанно обяви новината в своето предаване и призна, че гостуването на световноизвестния илюзионист Андрю Басо я е предразположило най-накрая да сподели щастливото събитие.   Басо, който е и менталист, успя да познае, че бебето ще е момче и с колко букви ще е името му.\r\n„Има нещо приказно точно магьосник да съобщи новината, че очакваш бебе”, развълнувано сподели водещата след ефир, предаде bTV.  Петя и приятелят ѝ Илиян Любомиров ще станат родители през пролетта.\r\nВодещата е дъщеря на спортния журналист Сашо Диков и актрисата Аня Пенчева.   ", "date": "2018.12.15", "title": "Петя Дикова е бременна"}
{"url": "https://www.actualno.com/society/karakachanov-njama-korupcija-svyrzana-s-hranata-v-armijata-news_711848.html", "text": "   Това заяви министърът на отбраната Красимир Каракачанов.     По думите скандалът тръгнал от фирмата, която си въобразила, че трябва да спечели.   \"Процедурата е от август 2015 г. От 2016 г. започват обжалвания. Министерството на отбраната няма никаква вина, но процедурата се стопира. През това време армията не може да стои гладна. обясни Каракачанов пред Нова телевизия.\r\nМинистърът обясни, че подопечното му ведомство решава да прекрати процедурата. Експертите смятат, че най-добрият вариант при така създалата се ситуация е , която да бъде разбита на лотове, за да няма война между фирмите.  Каракачанов коментира и темата за , отпуснати от Министерския съвет на Министерството на отбраната. Парите щели да се използват „371 млн. лева бяха предвидени за проектите за модернизация на армията през 2018 г. Но тъй като няма сключени договори, тези пари ще се използват за друго, защото, така или иначе, са гласувани за МО”, заяви министърът.   Той бе категоричен, че армията ни се нуждае от нова техника, но нямало как 8 самолета да бъдат доставени за 24 часа.    „Освен това, ако днес сключим договор, пилотите ще могат да се качат на самолетите след три години, защото все още не са подготвени”, подчерта Каракачанов. И допълни, че все още не е ясно какви точно машини ще купи страната ни.\r\nПо темата за , които разбуниха духовете в обществото, „Не съм съгласен България да прави компромиси със своята история. Ако това нещо не спре, аз ще гласувам против членството на Македония в НАТО”, категоричен бе Каракачанов.   ", "date": "2018.12.15", "title": "Каракачанов: Няма корупция, свързана с храната в армията"}
{"url": "https://www.actualno.com/celebrate/sv-mychenik-marin-news_711813.html", "text": "  Свети Марин живеел при царуването на Карин [римски император от 282 до 283 г.] и тъй като бил от благороден произход, въпреки младата си възраст имал званието синклитик, или сенатор. Като християнин той бил хванат и принуждаван да принесе жертва на идолите. Но светият не се покорил и не изпълнил заповедта. Затова го повесили и го рязали с мечове, а после го хвърлили върху огън. След това го сложили на нагорещена решетка, после го хвърлили в кипящ котел, но по Божията благодат той останал невредим. Тогава пуснали срещу него диви лъвове и мечки, но зверовете не го докоснали. Озлоблението на езичниците против твърдия изповедник на Христовата вяра растяло и те решили насила да го заведат в идолското капище и да го накарат да принесе жертва. А той казал:     - Искам да принеса жертва на боговете.   Царят и приближените му много се зарадвали. Свети Марин влязъл заедно с тях в капището, обърнал се с молитва към Господ Иисус Христос и идолите паднали и се разбили. Поразен и огорчен от неочаквания обрат, царят заповядал веднага да отсекат главата на мъченика. Така светецът предал духа си на Господа, а мощите му били благочестиво погребани от богобоязнени християни. © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски .  ", "date": "2018.12.15", "title": "Св. мъченик Марин"}
{"url": "https://www.actualno.com/europe/makron-pochete-zaginalite-pri-atentata-v-strasburg-news_711817.html", "text": "  Френският президент Еманюел Макрон  отдаде почит на жертвите на нападението в Страсбург , съобщава Reuters. Той пристигна в източния френски град от Брюксел, където присъства на  последната за тази година среща на върха на Европейския съвет. Макрон положи бяла роза на  площад „Клебер“ където хора издигнаха възпоменателен монумент в памет на  жертвите. Президентът след това се срещна с полицаи, военни и служители  на спешните служби, помагали на пострадалите при стрелбата. Междувременно жертвите на  нападението, извършено от 29-годишния Шериф Шекат, който беше ликвидиран  от полицията, станаха четирима души. Нападателят застреля на място  тайландски турист, дошъл в Страсбург със съпругата си, афганистанец,  получил убежище преди 20 години, местен жител, който наскоро се  пенсионирал.     По-късно от раните си почина и 28-годишен италиански  журналист, дошъл в града, за да отразява работата на Европейския  парламент.  В болница остават 12 души с различна степен на наранявания.   ", "date": "2018.12.15", "title": "Макрон почете загиналите при атентата в Страсбург"}
{"url": "https://www.actualno.com/society/prognoza-za-vremeto-15-dekemvri-sybota-news_711798.html", "text": "  В Северозападна България и на места по поречието на Дунав ще има условия за поледици. В северните и планинските райони ще превалява сняг. Ще духа слаб югоизточен, в крайните северни и източни райони - умерен източен вятър. Минималните температури ще са между минус 2° и 3°, по-високи по морския бряг; максималните ще са от около 0° на места в северозападните, до 10-12° в крайните югозападни райони и Южното Черноморие. Атмосферното налягане ще се задържи малко по-ниско от средното за месеца. Такава е прогнозата за времето на Националния институт по метеорология и хидрология (НИМХ) при БАН, съобщи за агенция „Фокус“ дежурният синоптик Георги Цеков.     Над Черноморието ще бъде облачно с валежи от дъжд. Ще духа умерен източен вятър. Максималните температури ще са от 8-9° на север, до 11-12 ° на юг. Температурата на морската вода е 8-9°. Вълнението на морето ще е 3-4 бала.   Над планините ще бъде облачно и мъгливо, с превалявания от сняг. Ще духа умерен до силен юг-югозападен вятър и с него температурите ще се повишават, така че валежите от сняг в по-ниските части ще преминават в дъжд. Максималната температура на височина 1200 метра ще е около 5°, на 2000 метра – около минус 1°.\r\nВ неделя и понеделник валежите ще са на повече места в страната. В крайните северозападни райони, където ще духа слаб до умерен северозападен вятър и температурите ще са близки до 0°, ще превалява сняг. В останалата част от страната вятърът ще е югоизточен, умерен, в Източна България силен, и преваляванията ще са от дъжд. Във вторник от североизток ще започне да нахлува студен въздух. Ще преобладава облачно време, на места с превалявания, вече в повечето райони от сняг. В Източна България ще бъде и ветровито.  ", "date": "2018.12.15", "title": "Прогноза за времето - 15 декември (събота)"}
{"url": "https://www.actualno.com/society/uvehnali-jivi-elhi-vse-po-chesta-gledka-po-pazarite-i-magazinite-news_711801.html", "text": "  Дни преди Рождество Христово в някои магазини и по пазарите започнаха да се предлагат живи коледни дръвчета, , пише „Монитор“.         Експерт от едно от горските стопанства в страната обясни, че най-важното е надземната част на растението да съответства на обема на почвата в саксията. По думите му сега се продават коледни дръвчета с височина от 1,50 м, а корените им са в саксия с обем едва от 5 литра, като целта е да се спестява от транспортни разходи. Така шансът им да оцелеят е много малък. „За смърч или ела в саксия с височина от около 1 метър саксията трябва да бъде с вместимост от поне 25 л. Само при това положение шансът за оцеляване е над 80%. Във въпросните по-обемни саксии дръвчето може да расте повече време, но не по-дълго от 2 до 3 години“, казват експерти и припомнят, че растението се храни чрез най-фините краища на корените. Те съветват живата елхичка  да бъде държана украсена вкъщи не повече от 14 - 15 дни  защото на топло в помещението се увеличава отделянето на влага.\r\nДиректорът на Югоизточното държавно предприятие в Сливен инж. Пейчо Върбанов пояснява, че и тази година се акцентира на предлагането на живи дръвчета в саксии. „Най-търсени са растенията от 0,70 до 1,50 м, защото са по-удобни за жилищата“, пояснява той.  От разсадника на друго държавно ловно стопанство в планински район поясниха, че за живите растения в контейнери с почва най-много поръчки има за тези с височина около метър, а за отсечените се предпочитат дръвчета, високи от 1,50 до 2 м.\r\nГорският служител, пожелал анонимност заради указания от началниците му да не се дава информация на медиите, припомни, че за транспорта на всички коледни дръвчета се пуска превозен билет и растенията задължително се маркират.   Горските държавни предприятия обикновено даряват най-големите отсечени елхи на училища и домове за деца и социално слаби. Милко Денев, експерт по залесяването в предприятието в Габрово, информира, че досега са раздали с договор за дарение над 60 коледни дръвчета с височина между 2 и 3 м. „Над 3 м елхи не продаваме и не даряваме“, поясни той и добави, че продадените досега отсечени елхи са само 150, като цената им варира от 5 до 22 лв. „От живите досега сме предложили около 1400, но засега сме продали около 50 за от 5 до 22 лв., защото в района няма голям интерес“, поясни експертът.    Около 17 хиляди коледни дръвчета са предложили на пазара от предприятието в Смолян, като 13 000 от тях са отсечени, а останалите - в саксии, информира директорът му инж. Ботьо Арабаджиев. „Най-предпочитаните са с височина между метър и метър и половина, максимум до 2 м за отсечените, а за живите - до метър, но е имало поръчки за елхи с височина над 20 м  обясни той. „Като вид най-търсени са смърчът и елата. Смърчът е по-кичест, а елата малко по-рехава. На елата обаче, докато е на топло, по-трудно й капят игличките, а смърчът след десетия ден започва да жълтее и да окапва. “, обясни инж. Арабаджиев. Той добави, че живите елхи в зависимост от възрастта им и саксията се продават на цена от 4 до 22 лв. Със заповед на земеделския министър цената по тарифа „на корен“, на която се продават от държавните предприятия отсечените коледни дръвчета до 1 м, е 3 лв., от 1 до 2 м е 3,50 лв. Над 2 метра цената е 3,50 плюс 3 лв. за всеки метър нагоре.\r\nПо думите на Янко Георгиев от разсадник в Несебър от живите коледни дръвчета в саксии най-търсени са смърч и ела, а  интересът към борчетата е по-слаб  „Повече се предпочитат растения с височина до 1,50 м, за да може да се превозват по-лесно в кола. Клиентите, имащи голям двор, си купуват и по-високи растения. Цените в общи линии са същите като миналата година - 36 лв. с ДДС излиза малко дръвче от 1,25 м в контейнер от 25 л, а по-големите - по 1,50 м, са по 48 лв. с ДДС в саксия от 50 л. По 68 лв. са елхи от 1,70 м в контейнери от 60 л“, добави той.\r\nПо информация, предоставена на вестника, от Изпълнителната агенция по горите (ИАГ), през тази година държавните горски предприятия и ловните стопанства могат да предложат за нуждите на пазара, в зависимост от търсенето, общо 30 139 отсечени коледни дръвчета, а тези в саксия са почти 13 500.   ", "date": "2018.12.15", "title": "Увехнали живи елхи - все по-честа гледка по пазарите и магазините"}
{"url": "https://www.actualno.com/america/razsledvane-v-bebeshkata-pudra-na-johnsonjohnson-ima-azbest-news_711833.html", "text": "   Това разкри разследване, предаде Reuters.     Цитиран се документи, разпространени във връзка със съдебен процес. Ищците твърдят, че опасната пудра може да причинява рак на яйчниците. През юли съдът се e произнесъл в полза на 22-годишна жена, която твърди, че е развила онкологичнoто заболяване заради продукта на компанията.   Оттам обаче отрекоха информацията и заявиха, че обвиненията са „едностранчиви, неверни и подстрекаващи”.\r\nСпоред Johnson&Johnson \"хиляди независими тестове\" са доказали, че в продукта им няма азбест.  След новината акциите на компанията се сринаха с 10 на сто.", "date": "2018.12.15", "title": "Разследване: В бебешката пудра на Johnson&Johnson има азбест"}
{"url": "https://www.actualno.com/europe/gradskijat-transport-v-parij-shte-byde-pochti-blokiran-zaradi-porednija-protest-news_711834.html", "text": "   Това предава РИА Новости, цитирана от \"Фокус\".     Около 40 метростанции в централната част на Париж, както и няколко станции на крайградската железопътна система RER ще бъдат затворени в събота поради планираните мащабни протести на \"жълтите жилетки\", като се очаква и значително нарушаване на наземния транспорт и експресни линии до летищата в столицата (RATP).   По-специално ще бъдат затворени метростанциите, разположени на Шанз-Елизе и околностите, близо до Айфеловата кула и в близост до Марсово поле, Латинския квартал, Лувъра, Операта, както и площада на Бастилията.\r\nЗакрити са също осем станции на линии А, В, С и Е на крайградските влакове. Очаква се значително нарушение на движението на 54-те наземни линии и специални експресни линии до летищата Шарл дьо Гол и Орли, уточнява агенцията.  ", "date": "2018.12.15", "title": "Градският транспорт в Париж ще бъде почти блокиран заради поредния протест"}
{"url": "https://www.actualno.com/america/syd-zdravnata-reforma-na-obama-e-protivokonstitucionna-news_711818.html", "text": "  Федерален съдия от щата Тексас  постанови, че ключова част от Закона за достъпни грижи, известен като  „Обамакеър“, е противоконституционен, съобщава BBC. 20 американски щата оспориха  закона, като заявиха, че той е невалиден заради промяната на данъчните  правила от миналата година, които отменят санкцията за липсата на  здравна осигуровка. Американският президент Доналд Тръмп заяви, че  решението на съда е „добра новина за Америка“. Сега случаят най-вероятно ще бъде отнесен до Върховния съд на САЩ. Президентът Доналд Тръмп обеща  да отмени ключовия за управлението на предшественика му закон за  здравните грижи от 2010 година, чиято цел беше да направи здравните  грижи по-достъпни за мнозина американци, които до този момент не можеха  да си позволят здравна осигуровка. Но въпреки мнозинството на  републиканците и в Камарата на представителите, и в Сената, „Обамакеър“  все още е в сила. Въпреки това през 2017 година  Конгресът отмени изискването – така нареченото индивидуално задължение –  хората да имат здравна застраховка или подлежат на санкция.     ", "date": "2018.12.15", "title": "Съд: Здравната реформа на Обама е противоконституционна"}
{"url": "https://www.actualno.com/business/podcenjavaneto-na-truda-u-nas-dovede-do-lipsata-mu-smjata-goranov-news_711857.html", "text": "   Това казва финансовият министър Владислав Горанов в интервю за      По думите му през годините, когато ниските данъци и ниската цена на труда бяха източник на конкурентоспособност, освен да се задълбочи неравенството и да напуснат огромен брой млади умове, да отидат в Европа, където цената на труда е по-висока, друго не е постигнато.  .   Запитан за (според синдикатите разликата между най-бедните и най-богатите е 8 пъти - бел. ред.) и призивите за смяна на плоския данък с пропорционален, Горанов отговаря: \"Ако вземете едни от богатите, , разликата може да се окаже няколкостотин пъти. Неравенството е проблем във всички общества. Данъчната система няма да даде отговор на този въпрос\".\r\n\"Ако отношението към активните хора се мери през данъците, те остават непроменени. Ако отношението към по-слабата част от обществото, която разчита на държавна подкрепа, се мери през разходите, ще видите едно огромно нарастване на социалната част на тези разходи\", аргументира се финансовият министър и изрежда планираните в бюджета за 2019 г. по-големи разходи за образованието, хората с увреждания, общественото осигуряване, които имат за цел именно преодоляването на социалните неравенства без да се увеличават данъците.  По темат за намаляването на тавана на плащанията в брой, което на няколко пъти депутатите отхвърлят, Горанов отговаря, че ако България не се подготви сама, . Едновременно с това отбелязва, че \"банките не са достатъчно гъвкави, за да предложат адекватни платежни услуги. Или по-скоро лесно могат да бъдат упрекнати, че трансакционните им такси са по-високи и натоварват дребния бизнес\". Видяхме през 2017 г. за кратко как друг кабинет, конюнктурно и бързо влоши показателите в бюджета. Аз съм убеден, че имаме политически капацитет да запазим управляващото мнозинство и ,\" заявява финансовият министър по повод на исканията от опозицията за предсрочни парламентарни избори.   На въпрос дали ще му се наложи да прави кризисен бюджет заради зачестилите предупреждения, че икономическият цикъл се обръща и може да се зададе нова криза, Горанов отговаря, че е \"Бюджетът ни има достатъчно буфери, които могат да издържат и един по-стресов сценарий за развитие на българската икономика\", уверява той.    ", "date": "2018.12.15", "title": "Подценяването на труда у нас доведе до липсата му, смята Горанов"}
{"url": "https://www.actualno.com/politics/radev-se-sreshtna-sys-zamestnik-dyrjavnija-sekretar-na-sasht-news_711859.html", "text": "  Държавният глава Румен Радев  разговаря на „Дондуков“ 2 със заместник-държавния секретар на САЩ Джон  Съливан, който е на посещение в България. В срещата участва и посланик  Ерик Рубин. Във фокуса на разговорите бяха стратегическото партньорство  между България и САЩ, както и развитието на двустранното сътрудничество, съобщиха от прессекретариата на държавния глава. Радев изрази  интереса на страната ни към разширяване на икономическия обмен и  увеличаване на инвестициите от САЩ в сфери с висока добавена стойност и  информационните технологии. По думите му България се утвърждава като  регионален технологичен лидер и привлича все повече експерти и  технологични компании от региона и Европа. Президентът посочи също така,  че страната ни има амбицията да се развива като регионален енергиен  център в Югоизточна Европа. Реалната диверсификация с изграждането на  интерконектори с нашите съседи, заедно с директните доставки на  енергийни ресурси, повишават сигурността и водят до намаляване на  цените, с което съответстват на националните интереси на България и на  Европейския съюз, посочи още Румен Радев. Обсъдена беше и възможността  за разширяването на двустранното сътрудничество в разработването на  перспективни енергийни източници. Джон Съливан даде висока  оценка на двустранното сътрудничество в сферата на отбраната и  сигурността и на приноса на българските военнослужещи в НАТО.  Президентът отбеляза значителния международен интерес към процеса на  модернизация на Българската армия, в който участват и САЩ. Държавният  глава подчерта, че страната ни се стреми към стратегическо партньорство с  бъдещия доставчик, обмен на програми за обучение и търси най-изгодното  предложение на основата на равнопоставеност, конкурентност и  прозрачност, при спазване на критериите, определени от Министерството на  отбраната и Народното събрание.     ", "date": "2018.12.15", "title": "Радев се срещна със заместник-държавния секретар на САЩ"}
{"url": "https://www.actualno.com/politics/nova-romska-partija-v-bylgarija-ot-nachaloto-na-2019-g-news_711862.html", "text": "        Съобщението за новата политическа формация дойде преди няколко дни от Сливен. Неин лидер е бившият треньор по бокс Пламен Александров.   „Партията не е ромска – ние обединяваме роми, българи и турци. Тя е европейска народна партия, но че имаме и роми при нас не означава, че е ромска партия. Ние работим за народа, искаме да направим нещо за България”, каза Александров пред bTV.\r\nПо думите му каза Александров.  От партията обещават и 10 нови линейки от Италия, които да бъдат предоставени на населените места с нужда от такива.\r\nЛидерът на „Европейска народна партия – България” подчерта, че със собствения си пример ще подтикне ромите да плащат данъци и сметки. „Те искат да плащат, но нямат собственост”, добави Александров.   От формацията все още не са водели разговори, нито с представените в парламента партии, нито с представители на политическото движение на Цветелин Кънчев „Евророма”.    ", "date": "2018.12.15", "title": "Нова ромска партия в България от началото на 2019 г."}
{"url": "https://www.actualno.com/starazagora/nova-kauza-za-bolno-dete-v-stara-zagora-news_711860.html", "text": "  Младият омбудсман на Стара Загора Бетина Радева, нейният заместник Калоян Максимов и общественият съвет на Гимназията с преподаване на чужди езици “Ромен Ролан” канят старозагорци на благотворителна изложба от картини и фотографии. Тя ще бъде открита  вторник, и ще премине под патронажа на омбудсмана на община Стара Загора Надежда Чакърова.     “Щастливи сме, че много училища в града ни се включват с произведения за изложбата и заставаме заедно зад каузата да дарим събраните средства на , споделят Бетина и Калоян.   Те вярват в Коледа и щедрия коледен дух на старозагорци и в готовността им за единство в името на човешкото отношение и съпричастност към дете в нужда. Неонатална мулти системна възпалителна болест или хроничeн инфантилен неврологичен кожно-ставен синдром е от група редки автоинфламаторни заболявания. Заедно с фамилния студов автоинфламаторен синдром и Muckle-Wells синдрома имат припокриващи се симптоми като повишена температура, кожен обрив като копривна треска и ставно засягане с различна тежест, придружени от системно възпаление. Причината и за трите синдрома са генни мутации, които се предават от някой от родителите.   ", "date": "2018.12.15", "title": "Нова кауза за болно дете в Стара Загора"}
{"url": "https://www.actualno.com/education/uchilishte-kym-roditelite-ako-ne-vzemete-decata-do-18-ch-tyrsete-gi-v-rajonnoto-news_711820.html", "text": "   Това съобщение, залепено в столично училище и публикувано в социалните мрежи, предизвика широко обсъждане.     „Родителите са информирани за графика на групите с целодневен режим на обучение. Не виждаме друг начин, по който можем да предадем децата на системно закъсняващите родители”, коментира Светлана Лазова – заместник-директор на 39 СУ „Петър Динеков”, пред Нова телевизия.   Тя подчерта, че имало случаи, в които някои родители не можело да бъдат открити до 19 ч. Това удължавало работния ден на преподавателите до 10 часа и правело ученикът тревожен и тъжен.\r\nОт училището залепили на входа бележката с предупреждението, след като и от Отдела за закрила на детето им обяснили, че не могат да им съдействат.   , допълни заместник-директорът.", "date": "2018.12.15", "title": "Училище към родителите: Ако не вземете децата до 18 ч., търсете ги в Районното"}
{"url": "https://www.actualno.com/america/mik-mylvejni-e-novijat-nachalnik-na-kabineta-na-trymp-news_711865.html", "text": "  Американският президент Доналд Тръмп назначи нов шеф на канцеларията си - Мик Мълвейни, който досега ръководеше Службата за управление и бюджет към Белия дом.     Мълвейни е 51-годишен, краен консерватор, бивш конгресмен от Южна Каролина.   Постът е един от най-важните в американската администрация, а забавянето да се обяви новото име за поста доведе до предположения в медиите, че заради напрежението в Белия дом кандидатите не са били много.\r\nПредишният началник на кабинета на Тръмп бе Джон Кели.  Междувременно федерален съдия в Тексас обяви за противоконституционна здравната реформа на Обама - едно от най-важните постижения на предишния президент, което републиканците се бореха да отменят. Сега трябва да се произнесе Върховния съд.   ", "date": "2018.12.15", "title": "Мик Мълвейни е новият началник на кабинета на Тръмп"}
{"url": "https://www.actualno.com/smolyan/pylna-zala-za-otcheta-na-devinskija-kmet-krasimir-daskalov-news_711816.html", "text": "        Официални гости на събитието бяха депутатите от ГЕРБ д-р Даниела Дариткова и д-р Красимир Събев, а също и Иванка Георгиева – директор на Областна дирекция „Земеделие“.    „Преди три години поех поста кмет на община Девин с желанието кметът да е честен със съгражданите си и да се е доказал като личност в живота си, да е успял в професията си, за да бъде независим в решенията и позициите си, в мисленето и отношението си към хората. Когато поех общината, исках тя да е достъпна за всички, независимо от обществените му нагласи, политическите му и лични пристрастия. Тогава заявих също, че желанието ми е общината да е достъпна и адекватна в действията си, свързани с облекчаване и подпомагане на бизнеса, който да е истински партньор за развитието на Девин. С огромно желание декларирах също, че ще вложа цялата си енергия в подготовката на нови проекти, за да може европейските средства да достигнат до всеки девинчанин, да облагородят живота ни. Целенасочено исках да се промени както градската среда, така и да се подкрепят с инвестиции всички, дори и най-малките населени места“, посочи Даскалов.  Той обясни, че е наследил села с полуразрушени сгради на кметствата, с капещи тавани и дори опасни помещения, с изоставен и неугледен вид. Той си поставил за цел със своя екип да промени това.\r\n„Също така след години на политически битки исках Девин да има кмет, който да внася стабилност и сигурност, да държи на добрия тон и единението. Целият ми професионален опит преди да встъпя в отговорната длъжност на кмет е бил в правоохранителната система и желанието ми бе да видя кмет, който държи на тези принципи и закони“, подчерта градоначалникът.\r\nПо думите му три години след началото на мандата по всичките основни тези на управление, които е декларирал в началото, имат реални и видими резултати.        „Общината е достъпна за гражданите не само в приемен ден. Хората се приемат с приоритет всеки ден от общинската администрация. Вратата на кметския кабинет е отворена за всеки гражданин. Видно е също, че бизнесът отново смята Девин за привлекателен за инвестиции, за което допринасят големите и целенасочени усилия на целия ми екип. Също така са реални и инвестициите, привлечени с много проекти по европейски програми и с много усилия за държавна подкрепа от общинското ръководство. Всичко направено остава за нас и нашите деца. Мога смело да заявя, че Девин вече има друг облик, а с планираните проекти и дейности през следващата година ще бъде достоен за гордостта на всеки девинчанин“, подчерта Красимир Даскалов.\r\nКметът изреди инвестициите направени в общината от 2016 до 2018 г. за над 33 млн. лв. като отчете, че за същия период просрочените задължения от предишни управления на управата от 5 млн. лв. вече са се стопили на около 1 млн. лв. Отчете също  инвестициите и грижата за социално уязвимите групи, децата, младежите, читалищата, инфраструктурата и поминъка на малкия и среден бизнес. „В регистъра за новородени бебета са записани 255 деца, тази цифра вдъхва надежда за по-добро бъдеще. Благодарение на активната политика в социалните дейности са привлечени над 1 млн. лв. инвестиции. Разкрити са три трапезарии не само в общинския център, но и в две села. Ние считаме, че в едно цивилизовано общество няма нищо по-естествено и от обичта и грижата към възрастните хора, затова по всякакъв начин подпомагаме трите пенсионерски клуба в община Девин. И благодарение на подкрепата от общината те участват във фестивали и се връщат почти винаги с награди. Всичко това, което правим, е с основна цел да е пример за подражание на подрастващите“, посочи Даскалов.      Той отбеляза, че от година е възстановена дейността на футболен клуб „Девин“, който не функционираше повече от 5 години. Посочи и официалните данни на Бюрото по труда, които сочат, че безработицата в общината е намаляла почти наполовина.\r\n„През следващата 2019 година призивът ми е да продължим с увереност и оптимизъм, с ясното съзнание, че сътворяваме по-смислен и качествен живот за нас и нашите деца.\r\nИнвестиците в общината за три години са за над 33 млн. лв., тоест почти по 1 млн. лв. всеки месец влизат в община Девин като инвестиция“, отбеляза Даскалов. И призова хората да не са подвластни на популизъм и да бъдат единни.\r\nПевицата Ангелина Милева поздрави публиката със свои изпълнения, след което девинчани се почерпиха с топъл чай и греяно вино. Тържествено бяха запалени светлините на голямата коледна елха в града.", "date": "2018.12.15", "title": "Пълна зала за отчета на девинския кмет Красимир Даскалов"}
{"url": "https://www.actualno.com/velikotarnovo/zonta-klub-veliko-tyrnovo-dari-knigi-ot-semejstvo-radichkovi-news_711863.html", "text": "  В дните на благотворителност преди Рождество Христово . я  .     Дарението включва художествена, научна, научно-техническа, езиковедска и историческа литература, подбрана благодарение на екипите от специалисти на двете институции, за да е читаема и полезна в работата им. По-голямата част от книгите са на . Сред тях са „Български възрожденски книжовници от Македония“ , 1983 г., от авторски колектив, „География на видните българи“, 1993 г. от Светлин Кираджиев, „От космоса срещу екологичните катастрофи“ , 1993 г. от Гаро Мардиросян, „Светът, който обитаваме. Своевременни размишления“ , 1994, от Енчо Мутафов, „Геолозите се шегуват“ , 2001 г., от Тодор Тодоров, „Фолклорно наследство“, 2004, от Марко Цепенков, „Диалог от букви“, 2005 г. от Корнелия Божанова, съдържаща кореспонденцията между М. Дринов, Гр. Начович, В. Д. Стоянов, В. Друмев и Т. Пеев в периода 1868-1875., „Дни на Миладиновци 2011“, 2012 г.  от Лозанка Пейчева и много други.\r\nМероприятието по предаването на даренията се състоя на 14 декември 2018 г. в народната библиотека „П. Р. Славейков” във Велико Търново. То е част от .    заяви, че 33 дами членуват в организацията, които имат щастието да са съвременници на 100 годишния юбилей, и това е една от инициативите, които правят Зонта видима за обществото.    „Очакваме книгите, които предоставихме да бъдат читаеми и полезни“ – каза още тя.     „Книгите по своето съдържание са ценни и с това, че в момента ги няма на книжния пазар, а това са издания, необходими за нашите читатели и много ни радва, че ще постъпят във фонда на библиотеката. Например, Български диалектен атлас няма да се появи скоро на книжния пазар, а в същото време е необходим за специалистите и студентите, които изучават филология. Това са книги, които ще бъдат реално полезни както за специализираната, така и за широката читателска аудитория. Благодаря на дамите от Зонта\" – изрази своята признателност Той връчи на Зонта клуб – Велико Търново и . От страна на връчи на президента на клуба, г-жа Коцева и заяви:    „Благодаря на Зонта клуб – Велико Търново. Формите за попълване на нашия библиотечен фонд са по-ограничени, затова приветстваме такива инициативи. Те са пример за отношение към историческото и културно наследство и жест към  - едно учреждение, което търновци невинаги осъзнават като богатство в нашия град и невинаги се възползват от него. Тази проява много ме радва точно в посока на това, че е пример за отношение и признание към институцията. Благодаря Ви.“    Народната библиотека ще работи в дните около празниците. Там можете да се запознаете с  Наследството му в наши дни е представено чрез книгите „Студии, статии, есета“, 1992 г., „Време на надежди и катастрофи. Дневници и политически статии“, 1994 г. и „Тъгите ни“, 2004 г. Интерес представлява  и на когото е именувана народната библиотека в град Велико Търново, която може да бъде разгледана на втория етаж.    е посветена на Петко Кирков Калоянов, борил се за освобождението на българите от османско владичество. Изложбата е съставена през 2018 г. от 16 табла с текстове, снимки и картосхеми, взимайки повод от книгата „Паметниците на капитан Петко войвода“ от Пенка Чакалова-Генева. Тя е организирана от сдружение „Капитан Петко войвода – Гарибалдиец“ – Пловдив и може да бъде разгледана във фоайето на библиотеката. В празнично украсената читалня на библиотеката ще ви посрещнат отзивчиво и усмихнато, и ще ви предоставят желаното четиво.", "date": "2018.12.15", "title": "Зонта клуб – Велико Търново дари книги от семейство Радичкови"}
{"url": "https://www.actualno.com/europe/shofiori-zaginaha-zaradi-pytnite-blokadi-na-protestirashti-vyv-francija-news_711871.html", "text": "   предават AFP и \"Фокус\".     Шофьор e загинал в събота след като се е ударил в камион, който е намалявал скоростта заради пътна блокада от протестиращи \"жълти жилетки\", съобщи служител на местната власт.   Инцидентът се е случил в района на Еркелин в Белгия, близо до границата с Франция на кръстопът между пътищата N40 и N54 \"след блокада във Франция, предизвикана от\" жълтите жилетки \", съобщиха властите в Северна Франция.\r\nПри друг инцидент 44-годишна жена е загинала в района на френския град Соасон, отново заради пътна блокада от протестиращи, съобщава France info.  Това е седми смъртен случай, свързан с протестите на \"жълтите жилетки\" във Франция, започнали на 17 ноември тази година.\r\nИ тази събота в страната се провеждат демонстрации. В Париж полицията дори използва сълзотворен газ срещу участниците. Има и няколко десетки арестувани.   ", "date": "2018.12.15", "title": "Шофьори загинаха заради пътните блокади на протестиращи във Франция"}
{"url": "https://www.actualno.com/society/vse-poveche-bylgari-izbirat-da-ne-prekarat-kolednite-praznici-u-doma-news_711873.html", "text": "  Увеличават се българите, които избират да не прекарват коледните празници у дома, отчитат туроператори.     Според анализите ще пътуват.    Вече по-често българите избират да се съберат със семейство и приятели на място, където други да се погрижат за тях. са и отражение на демографската картина на страната - . За това време на годината скачат и цените на самолетните билети, предава Нова телевизия. От туристическите агенции отбелязват, че най-изгодно можем да летим,   От БДЖ пък вече започнаха предварителната продажба на билети за празниците. Тя ще се извършва във всички железопътни гари и бюра в страната до 2-и януари 2019 г.\r\nПътуващите с автобус също се ориентират отрано и голяма част от билетите за дните преди Коледа вече са продадени.   Очаква се голямото пътуване да започне още в петък (21 декември) вечерта, засилен трафик вероятно ще има и в събота (22 декември) поради събиращите се няколко почивни дни.    ", "date": "2018.12.15", "title": "Все повече българи избират да не прекарат коледните празници у дома"}
{"url": "https://www.actualno.com/crime/samoubijstvo-e-osnovnata-versija-za-smyrtta-na-shefa-na-kat-kazanlyk-news_711828.html", "text": "  След две денонощия в неизвестност шефът на КАТ- Казанлък бе открит мъртъв. Тодор Николов беше намерен прострелян в колата си, близо до казанлъшкото село Бузовград.      съобщи районният прокурор Таня Димитрова пред Нова телевизия.    „На местопроизшествието е намерен личният му автомобил, в който Николов бил заключен. В ръката си е държал служебното си оръжие. На 30-40 метра от колата е открита парична сума, разделена на няколко малки пачки, малко количество боеприпаси, тефтерче и револвер в кожен кобур”, каза още Димитрова.\r\nСпоред нея откритите вещи биха могли да са индикации за някакви корупционни практики. Дали е имало такива, който е бил замесен в тях и какво е пишело в тефтерчето, тепърва ще става ясно.  ", "date": "2018.12.15", "title": "Самоубийство е основната версия за смъртта на шефа на КАТ-Казанлък"}
{"url": "https://www.actualno.com/society/bivshijat-shef-na-bdj-resursite-ne-pozvoljavat-da-se-izpylni-ambicioznijat-plan-za-pytnicheski-prevozi-news_711835.html", "text": "   Това каза вече бившият изпълнителен директор на БДЖ Владимир Владимиров. За изпращането на доклад в ДАНС се заговори, след като транспортният министър Росен Желязков поиска оставките на тримата членове на Съвета на директорите в „Холдинг БДЖ”.     „Никакъв документ не е излизал от мен и да отива в каквато и да била служба”, категоричен беше Владимиров пред bTV.   Според него недоброжелатели са направили медиен скандал, който не съществува, но допълни, че няма представа кои са те. отбеляза той.  Владимиров коментира и думите на транспортния министър Росен Желязков, че лошата комуникация и невъзможността за работа в екип са „Не бих казал, че има лоша комуникация. В резултат от този дебат може да се каже, че е имало разминаване в мненията в Съвета на директорите”, изтъкна Владимиров.   По думите му н и ремонтната програма има сериозни пропуски, за да може да се изпълнява графикът.    „Винаги съм твърдял, че трябва да има готов алтернативен график, ако обстоятелствата покажат, че този не може да бъде изпълняван”, каза още Владимиров.\r\nТой подчерта, че в момента задълженията на БДЖ и са най-ниските от последните 12 г. , която се намира във фалит, няма задължения и загубите ѝ от 70 милиона са доведени до нула”, заяви още Владимиров.   ", "date": "2018.12.15", "title": "Бившият шеф на БДЖ: Ресурсите не позволяват да се изпълни амбициозният план за \"Пътнически превози\""}
{"url": "https://www.actualno.com/society/stotici-hiljadi-pensioneri-shte-trjabva-da-izkarat-januari-s-po-nisyk-dohod-news_711822.html", "text": "  Около 340 000 български пенсионери ще трябва да преживеят месец януари с по-малко пари от обикновено. От новата година те ще бъдат заменени от нов вид подпомагане, което ще се дава от социалните.     Инвалидната добавка е около 30 лв. Получават я хора, които имат пенсия, а добавката им се дава заради това, От януари НОИ ще спре да изплаща тази добавка, тя ще бъде заменена от месечно финансово подпомагане, което ще изплащат социалните.    „Това неудобство ще бъде за един месец, едно забавяне, просто поради различния времиви график на плащания от двете системи”, подчерта социалният министър Бисер Петков, цитиран от bTV.  При добавката ще се прехвърли към новата финансова подкрепа по служебен ред. Промяната произтича от новия Закон за хората с увреждания. Новата финансова покдрепа ще зависи като размер от линията на бедност и ще е различна спрямо увреждането. За по-тежките случаи парите ще са в пъти повече от това, което получава в момента.   Новата ще обхване с около 100 хиляди повече.    ", "date": "2018.12.15", "title": "Стотици хиляди пенсионери ще трябва да изкарат януари с по-нисък доход"}
{"url": "https://www.actualno.com/europe/frenskata-policija-izpolzva-sylzotvoren-gaz-sreshtu-jyltite-jiletki-ima-i-arestuvani-news_711856.html", "text": "   Това предава РИА Новости, цитирана от \"Фокус\".     Днес по Шанз-Елизе в центъра на френската столица се провежда пореден протест. Близо 1000 души са се събрали около Триумфалната арка, достъпът до която е блокиран. За да ги отклони от арката, полицията използва сълзотворен газ.   След това протестиращите са се насочили към Елисейския дворец, въпреки че тази област също беше затворена.\r\nНякои от тях държат в ръцете си знамената на Франция, бялата ивица, на които е оцветена жълто в като цвета на \"жълтите жилетки\".  В същото време нови групи протестиращи продължават да пристигат на Шанз-Елизе. много по-малко от 500-те арести по същото време миналата събота.   ", "date": "2018.12.15", "title": "Френската полиция използва сълзотворен газ срещу \"жълтите жилетки\", има и арестувани"}
{"url": "https://www.actualno.com/healthy/mlad-myj-poluchi-vtori-shans-za-jivot-sled-transplantacija-vyv-vma-news_711831.html", "text": "  Трета трансплантация на черен дроб в рамките на две седмици извършиха специалисти от Военномедицинска академия. Реципиентът е 31-годишен мъж, а  донорът –  жена на 54 години. Сложната интервенция на черния дроб бе  извършена в късния следобед на 14 декември, съобщиха от ВМА. По-рано през деня, въпреки  сложните метеорологични условия, екипи на ВМА и на УМБАЛ  „Александровска“ бяха транспортирани със самолет C-27J „Spartan“ от  транспортна авиогрупа Враждебна на Военновъздушните сили до УМБАЛ „Света  Марина“ – Варна, където бе извършена експлантацията на органите. Пациентът е в добро състояние ,  заяви проф. д-р Никола Владов, ръководител на Клиника по  чернодробно-панкреатична и трансплантационна хирургия. Ръководството на болницата  изказва своята изключителна благодарност към близките на донора, които  въпреки трудния за тях момент, са разрешили експлантацията на органите. Екипът на ВМА благодари и на  колегите си от варненската болница за доброто сътрудничество, както и на  екипите на Военновъздушните сили за бързата и своевременна реакция във  всяка донорска ситуаци     ", "date": "2018.12.15", "title": "Млад мъж получи втори шанс за живот след трансплантация във ВМА"}
