{"url": "https://www.actualno.com/society/novinite-naj-vajnoto-za-denja-26-noemvri-news_708355.html", "text": "  Редакционният екип на ви представя най-важните новини за изминалия ден, 26 ноември.      \"Възложил съм на ресорните министри да мислят как да закрием ДАБЧ (Държавната агенция за българите в чужбина - бел. ред.)\". Това е заявил министър-председателят Бойко Борисов по време на правителственото заседание, проведено на 21 ноември 2018 г., става ясно от стенограмата на заседанието.   При безпрецедентен инцидент Русия използва оръжия срещу украински кораби, за които твърди, че са навлезли незаконно в нейни води, преди руски бойци да се качат на борда им и да ги претърсят, съобщи службата за сигурност ФСБ. Специална работна група към вътрешната парламентарна комисия ще се заеме с неяснотите в проекта за изменения в Закона за оръжията, боеприпасите, взривните вещества и пиротехническите изделия (ЗОБВВПИ). Това съобщи в интервю за Actualno.com депутатът на ВМРО от парламентарната група на Обединените патриоти Александър Сабанов.     Държавният глава Петро Порошенко подписа указ по решението на Съвета за национална сигурност за въвеждане на военно положение в Украйна, съобщиха от прессекретариата на президента. Бившият кмет на район \"Младост\" Десислава Иванчева призова медиите да бъдат допуснати до килията й в столичния арест на ул. \"Майор Векилски\", за да опровергае твърденията на ръководството на ГД \"Изтърпяване на наказанията\" за състоянието на обекта.    Един човек загина, а четирима са в тежко състояние след тежка катастрофа на пътя Разград-Шумен, близо до разклона за село Гороцвет. Министерският съвет е внесъл проектозакон за преминаване и пребиваване на чужди съюзнически въоръжени сили на територията на България, в преходните и заключителни разпоредби на който се предлага отлагане на електронната идентификация (вместо 1 януари, 2019 година, срокът става 1 януари, 2020 година), съобщи омбудсманът Мая Манолова на дискусия за електронното и машинното гласуване, организирана от \"Движение България на гражданите\" (ДБГ). Превръщат ли адвокатски кантори мъката на неграмотни хора по загинали в пътни катастрофи роднини в пари предимно за себе си? Темата се превърна във фокус и за председателя на Висшия адвокатския съвет Ралица Негенцова. Енергийната сигурност на България е гарантирана и към този момент няма никакви притеснения заради ситуацията в Азовско море. Това каза пред журналисти министърът на енергетиката Теменужка Петкова, предаде агенция \"Фокус\". 8 от 10 шофьори в България (78%) ще карат при по-евтина застраховка \"Гражданска отговорност\", а останалите двама - при по-скъпа. 44% пък щели да имат максимално най-евтината \"Гражданска отговорност\". Това показват изчисленията на Комисията по финансов надзор (КФН) що се отнася до системата \"бонус - малус\", която беше обсъдена днес (26 ноември). Припомняме, че в началото на ноември беше пусната проектонаредба за въвеждане на \"бонус - малус\". \"Армията продължава да се топи, а все още не намираме необходимата политическа воля и ресурси да се прекрати отливът на хора.\" Това заяви президентът и върховен главнокомандващ на Въоръжените сили Румен Радев в тържественото си слово по повод отбелязването на 140 години от началото на военното образование в България и откриването на първото военно училище, предаде репортер на Радио „Фокус“ – Велико Търново. \"Не мисля, че има нещо, което би трябвало да бъде повод за извинение или съжаление. БСП се обяви за наследник за БКП. БКП е партията, която през 1946 г. извърши национално предателство, отродявайки македонските българи и опитвайки се да предаде една територия на Македония. И когато обсъждахме тази тема, казах, че тези, които са извърши национално предателство, са за разстрел. Явно се припознават в хората, които са го извършили\".", "date": "2018.11.26", "title": "Новините: Най-важното за деня, 26 ноември"}
{"url": "https://www.actualno.com/europe/jasen-e-pobediteljat-v-detska-evrovizija-2018-video-news_708371.html", "text": "  Тазгодишното издание на „Детската Евровизия 2018 беше спечелена от  Роксана Венгер от Полша с песента \"Anyone I Want to Be\"  “. Победителката е на 13 години.     В надпреварата участваха 20 държави, а в състезанието за победител бяха Франция и Австралия. Финалът на конкурса се проведе в Минск.    Победителят се определя според резултатите от гласуване на зрителите и оценките на националте журита на страните участнички.  България не участва в тазгодишното издание на конкурса.", "date": "2018.11.26", "title": "Ясен е победителят в „Детска Евровизия 2018“ (ВИДЕО)"}
{"url": "https://www.actualno.com/society/ivancheva-ako-opishem-vsichki-izdevatelstva-v-aresta-shte-napylnim-njakolko-toma-news_708369.html", "text": "  Бившият кмет на район \"Младост\" Десислава Иванчева призова медиите да бъдат допуснати до килията й в столичния арест на ул. \"Майор Векилски\", за да опровергае твърденията на ръководството на ГД \"Изтърпяване на наказанията\" за състоянието на обекта.     В писмо до правосъдния министър Цецка Цачева, омбудсмана Мая Манолова и представителите на медиите, Десислава Иванчева и Биляна Петрова уличават ГДИН в \"системно нарушаване на човешките права на стотици хора, безстопанственост и разпиляване на бюджетни средства, като потенциалните щети са за милиони левове\".   Двете жени бяха задържани още на 17 април по разследване за получен подкуп, като до момента остават лишени от свобода въпреки многократните искания да бъдат пуснати под домашен арест.\r\nИванчева и Петрова посочват, че в столичния арест \"стотици неосъдени лица са държани постоянно заключени,... без да се издават индивидуални заповеди, като арестантите са лишени от правата си за съдебен контрол\".  \"Реално всички арестувани, дори най-кротките и с най-леки обвинения, са третирани като осъдени с доживотна присъда убийци...\r\nВ България все още не са отменени нито презумпцията за невинност, нито правовият ред. Законът за изтърпяване на наказанията е приет преди почти 10 години и е време и най-бавната администрация да започне да го спазва\", пишат те.\r\nВ писмото си те твърдят, че българските затворнически власти нарушават човешките права и основни свободи заради \"липсата на условия, които да запазват физическото и психическо здраве, подлагане на изтезания, на нечовешко, жестоко и унизително отношение\".       \"Ако опишем всички издевателства и лоши условия, ще запълним няколко тома. Затова, за да се види обективната истина, предлагаме медиите да дойдат и да видят всички килии, бани и общи помещения\", се казва още в документа.\r\n\"Прозорците в килиите са неотваряеми, армирани и непрозрачни.Сградата на ареста не се поддържа и се руши, външната мазилка пада, по фасадата растат дървета. Течовете от канализацията са повсеместни и от години, което е опасно за конструкцията на сградата\", посочват още в писмото.\r\nИванчева и Петрова казват още, че в килията им е направен ремонт заради теч на води от отходната канализация - но на 22 ноември отново е имало наводнение.\r\n\"Никой не търси гаранции от изпълнителя, не се прави ремонт на ремонта. Тази безстопанственост влошава състоянието на сградата. Ремонтите ще струват все по-скъпо и по-скъпо.\r\nИли ще трябва да се вложат милиони, или ще се наложи да бъде разрушена, а на нейно място да изникнат небостъргачи (апетитните парцели почти в центъра на София са малко)\", пишат Десислава Иванчева и Биляна Петрова.      Двете са завели множество жалби, включително пред ЕСПЧ в Страсбург, заради състоянието на килията им. Те посочват, че отначало \"част от жалбите \"уж\" се губеха или директно ни ги връщаха с \"приятелска препоръка\" да ги оттеглим, защото ще стоим дълго време и не е добре да настройваме охранителите и ръководството\".\r\nВ писмото си, те посочват конкретните нарушения по точки и алинеи, цитирайки закона.\r\n\"Не на последно място поради лошите условия в арестите и нарушаване на човешките права България ще трябва да плати милиони левове обезщетения на пострадалите. Ще плащаме двойно, защото ще се наложи и да се платят ремонтите\", гласи още писмото.", "date": "2018.11.26", "title": "Иванчева: Ако опишем всички издевателства в ареста, ще напълним няколко тома"}
{"url": "https://www.actualno.com/blagoevgrad/uchenici-i-uchiteli-ot-pet-dyrjavi-obsyjdaha-svetovnite-ekologichni-problemi-v-sandanski-news_708364.html", "text": "  Огромен международен проект с деца и учители от пет държави се провежда в Сандански. Целта на проекта е . Домакин на събитието е ПГ \"Яне Сандански\" в града, а гостите са от Италия, Англия, Франция, Македония и Хърватия.     Проектът е с име \" \" и цели борба със замърсения въздух. \r\nГостите ще останат в Сандански до 1 декември, като за този период ще посетят Мелник, Рожен, Банско и екопътека в Беласица.  Групата бе посрещната от зам.-кмета на града Зорица Органджиева, която се впусна в обяснение на историята на Сандански и културно-историческите забележителности в общината.", "date": "2018.11.26", "title": "Ученици и учители от пет държави обсъждаха световните екологични проблеми в Сандански"}
{"url": "https://www.actualno.com/africa/ujnoafrikanec-ubi-jena-si-v-syda-po-vreme-na-razvod-news_708376.html", "text": "  Мъж откри огън по време на бракоразводното си дело в южноафриканския град Дърбан, при което уби съпругата си, с която са разделени, и нейния брат.     Екшънът се разиграл на осмия етаж в сградата на регионални съд, където се гледало делото, съобщават местните медии.\r\n“Около 11 часа ... заподозреният застреля съпругата си и брат ѝ и двамата загинаха на местопроизшествието\", каза полицейската говорителка полковник Тембека Мбеле пред AFP.   Заподозреният обърнал оръжието и срещу себе си, но оцелял.  \"Той се опитал да се самоубие и е бил отведен в болница, където е в критично състояние\", каза тя.\r\nЮжноафриканския онлайн вестник TimesLive съобщи, че видимо смутения от случилото се съдебен състав бил ескортиран извън съдебната сграда.\r\nОстава неясно как стрелецът е внесъл оръжие в съдебната сграда, след като по принцип контролът при влизане там е строг и посетители и служители влизат през детектори за метал, а всички чанти минават през рентген.    ", "date": "2018.11.26", "title": "Южноафриканец уби жена си в съда - по време на развод"}
{"url": "https://www.actualno.com/burgas/burgas-se-vkluchva-aktivno-v-kampanija-sreshtu-nasilieto-nad-jeni-news_708360.html", "text": "  Бургас е първият град в България, в който има център приютяващ потърпевши от сексуално насилие. Той е и единственият в страната, предлагащ помощ на жертви на сексуално насилие. Казва се \"Вселена\" и се намира в двора на Бургаската многопрофилна болница. Там пациентите, предимно жени, получават медицинска и психологическа помощ. Центърът предоставя подкрепа на жертви на сексуални посегателства в първоначалния, най-труден момент след травмиращия инцидент.     По повод международната кампания \" \", Асоциация „Деметра“ обявява дни на отворените врати в двата си консултативни центъра за жертви на насилие. В „Център за превенция на насилието“ на 27 и 28.11.2018година и „Център за подкрепа на жертви на сексуално насилие „Вселена“ – 29 и 30 ноември. В подкрепа на организацията се включва и  „Зонта клуб“  Бургас, с няколко инициативи. Всичките автобуси от градския транспорт на Бургас ще осъмнат с афиши и дипляни срещу насилието над жени, разпространени от жените на световната организация.   Организациите от Сдружение „ Алианс за защита от насилие основано на пола” също се присъединява към международните дни срещу насилието срещу жени, които продължават до 10 декември.  ", "date": "2018.11.26", "title": "Бургас се включва активно в кампания срещу насилието над жени"}
{"url": "https://www.actualno.com/ruse/vmro-povede-rusenci-na-fakelno-shestvie-sreshtu-niojskija-dogovor-news_708378.html", "text": "  Под ръководството на депутата Искрен Веселинов ВМРО - БНД  поведе факелно шествие от стотина съпартийци и симпатизанти от Паметника на Стефан Караджа по главната улица „Александровска“ и площад „Свобода“ до Паметника на Свободата.     С развети национални знамена, запалени факли и възгласи „Свобода или смърт за България“ и „Долу Ньойския договор“, споменавайки имената на редица национални революционери възторжените граждани изразиха отрицателното си отношение към несправедливия Ньойски договор, подписан на 27 ноември 1919 г. в предградието на Париж.   Пред Паметника на свободата Искрен Веселинов изнесе кратко възпоменателно слово. С  минута мълчание бе почетена паметта на всички паднали в бой за обединението на Мизия, Тракия и Македония в единна България.\r\nРитуално бе изгорен заробващият Ньойски договор. Според неговите клаузи от многострадална България са откъснати Западните покрайнини, Южна Добруджа и Беломорска Тракия.  Към вътрешността на страната се отправят над 100 000 бежанци-българи, бягащи, изоставяйки цялото си имущество.\r\nОсвен това репарациите, които победителите в Първата световна война несправедливо налагат на страната ни възлизат на непосилните над 2 млрд. златни франка.   На България е забранено да изгражда модерна армия и флот, а бройката на войниците е редуцирана до малко над 30 хиляди души. Този договор подготвя почвата за опустошителната Втора световна война.    ", "date": "2018.11.26", "title": "ВМРО поведе русенци на факелно шествие срещу Ньойския договор"}
{"url": "https://www.actualno.com/analysis/nishtojen-ryst-na-zaplatite-v-svetoven-mashtab-s-izkluchenie-na-edna-strana-news_708375.html", "text": "  Ръстът на заплатите през 2017 г. се забави до най-ниския си темп от 2008 г., годината на финансовата криза, въпреки солидния икономически растеж и намаляването на безработицата в големите икономики, заяви Международната организация на труда (МОТ) в понеделник.     Най-новият доклад за заплатите в световен мащаб от агенцията на Организацията на обединените нации също така установи, че жените по света продължават да бъдат платени с около 20% по-малко от мъжете, предаде AFP.   Въз основа на данни от 136 страни МОТ заяви, че ръстът на заплатите е спаднал от 2,4% през 2016 г. до едва 1,8% през миналата година.\r\nНо перспективите за работниците са по-мрачни, когато от тези пресмятания бъде изваден Китай, чието огромно население и постоянно нарастващите заплати оказват силно влияние върху данните.  Оставяйки Китай на страна се оказва, че заплатите са нараснали само с 1,1% през миналата година, в сравнение с 1,8% през 2016 г.\r\nВ съответствие с последните тенденции в доклада се подчертават и значителните разлики между развиващите се страни и страните с високи доходи.   Сред тези, които МОТ нарича \"нововъзникващите и развиващи се икономики Г-20\", заплатите почти са се утроили през последните 20 години, включително са имали ръст от 4,3% през миналата година.    Но в напредналите страни от Г-20 заплатите са се повишили с оскъдните девет процента през последните две десетилетия и само с 0,04 на сто през 2017 г.\r\nТези числа, в контекста на нарастващия икономически растеж и намаляването на безработицата в страните с високи доходи, са \"озадачаващи\", заяви генералният директор на МОТ, Гай Райдър, в изявление.", "date": "2018.11.26", "title": "Нищожен ръст на заплатите в световен мащаб, с изключение на една страна"}
{"url": "https://www.actualno.com/balkani/gryckata-opozicija-njama-da-podkrepim-dogovora-ot-prespa-news_708384.html", "text": "  Най-голямата опозиционна партия в Гърция Нова демокрация още веднъж заяви, че няма да гласува положително за Договора от Преспа, когато дойде за ратификация.     Съобщението беше направено чрез говорителката на партията Мария Спираки на днешния брифинг с журналисти и касае не само сегашния, но и следващия парламент, предаде МКД.   \"Нова демокрация има много конкретна позиция. Няма да гласуваме за ратифицирането на споразумението в сегашния парламент.\r\n„Няма да гласуваме за ратификация на договора и в следващия парламент, където, както изглежда, ще бъдем мнозинство\", каза говорителката на Нова демокрация и добави, че\" всичко друго се отнася до отговорността на другите партии\"  ", "date": "2018.11.26", "title": "Гръцката опозиция: Няма да подкрепим Договора от Преспа"}
{"url": "https://www.actualno.com/politics/budjetite-na-nzok-i-doo-shte-se-glasuvat-vtoro-chetene-v-plenarna-zala-news_708385.html", "text": "  Депутатите ще гледат на второ четене бюджетите за догодина на Националната здравноосигурителна каса (НЗОК) и Държавното обществено осигуряване (ДОО) на извънредно заседание във вторник, предаде БГНЕС.     Двата бюджета бяха гласувани на първо четене в пленарна зала на 6 ноември, а параметрите им – силно разкритикувани от опозицията.   В бюджета на НЗОК за 2019 г. предвидените приходи и трансфери са в размер на 4 299 603 000 лв. Разчетените средства са при допускане на здравноосигурителна вноска в размер на 8 на сто, като в разчетите са отразени ефектът от увеличаване на максималния осигурителен доход, промяната на минималната работна заплата, минималните осигурителни прагове и минималния осигурителен доход за самоосигуряващите се лица.\r\nПредвидените разходи и трансфери са в размер на 4 350 003 000 лв., от които 4 116 396 200 лв. са за здравноосигурителни плащания. С планираните средства е предвидено закупуването на медицинска помощ в обхвата на задължителното здравно осигуряване, гарантиранa от бюджета на НЗОК.  Само преди дни пък Българският лекарски съюз излезе с остра декларация, която дойде в резултат на неспазени договорености по проектозакона за бюджета от страна на държавата, които първоначално са били приети.\r\nОт съсловната организация посочиха, че с недоумение са установили, че един от основополагащите текстове, а именно елиминиране възможността за прехвърляне на суми от параграф в параграф, така че гласуваните веднъж средства по пера да бъдат използвани само и единствено за обезпечаване дейността по направление, липсва в утвърдения от партньорите вариант.   Сред заложените политики в бюджета на ДОО за 2019 г. са запазване на размера на осигурителната вноска за фонд „Пенсии\" и фонд „Пенсии за лицата по чл. 69\" на нивото от 2018 г., както и запазване на размерите на осигурителните вноски за другите фондове на ДОО. За 2019 г. не са договорени минимални осигурителни прагове (МОП).    Без налагане на административно увеличение на МОП при планирано увеличение на минималната работна заплата с 9,8 на сто, средното увеличение на МОП през 2019 г. е около 4,7 на сто.\r\nУвеличава се минималният осигурителен доход за самоосигуряващите се лица от 510 лв. на 560 лв. Увеличава се минималният осигурителен доход за земеделските стопани и тютюнопроизводители от 350 лв. на 560 лв. Увеличава се максималният осигурителен доход за всички осигурени лица от 2 600 лв. на 3 000 лв.\r\nНачалният час на пленарното заседание е 13.00 часа.   ", "date": "2018.11.26", "title": "Бюджетите на НЗОК и ДОО ще се гласуват второ четене в пленарна зала "}
{"url": "https://www.actualno.com/society/protest-sreshtu-nasilieto-nad-jeni-se-provejda-na-orlov-most-news_708373.html", "text": "  Протест срещу насилието над жени се провежда на Орлов мост в столицата, сдружение иска създаване на Национален съвет за борба с насилието, предаде БГНЕС.     Няколко стотин души излязоха тази вечер, за да изразят подкрепата си за жертвите на насилие и да поискат повече кризисни центрове в страната. Според протестиращите един такъв център в София е крайно недостатъчен.   Паралелни протести се провеждат във Варна и пред дипломатическите мисии в Берлин, Букурещ, Кентърбъри, Лондон и Прага. Акцията се организира през Фейсбук от Българския фонд за жените.\r\nБългарският фонд за жените постави 10 искания към властите: ангажимент за провеждане на проучвания за причините и размера на проблема с насилието над жени и домашното насилие в България; създаване на обща база данни в МВР за жертви и извършители; въвеждане на образователни програми за превенция; криминализиране на всички форми на насилие, основано на пола; специализирани обучения за психолози, полицаи, социални и медицински работници; създаване на мрежа от кризисни центрове за настаняване на пострадалите от насилие; програми за работа с извършителите; създаване на Национален съвет за борба с насилието към Министерски съвет.  Според сдружението съществува \"абсолютно неразбиране за размерите, причините и последиците от насилието на жени\" сред правителството и народните представители, като определят законопроекта на ГЕРБ срещу домашното насилие като \"безспорно нужен, но напълно безполезен, ако не е част от широка рамка за преодоляване на домашното насилие\".\r\nПо данни на фонда над 1 милион българки са жертва на тормоз вкъщи, който продължава средно 10 години. От началото на годината поне 29 жени у нас са били убити от техен партньор или близък.   Протест срещу насилието над жени се проведе вчера и в Истанбул. В него се включиха стотици жени с лозунги против агресията и с настояване за зачитане правата на жените. Полицията използва сълзотворен газ, за да попречи на шествието да се отправи къмглавната пешеходна зона в града. Масови протести имаше и в испански градове.    Националният дворец на културата, Софийската опера и балет в София, административни сгради в Бургас, Варна, Русе, Пловдив също се присъединиха и светнаха в оранжево.", "date": "2018.11.26", "title": "Протест срещу насилието над жени се провежда на \"Орлов мост\""}
{"url": "https://www.actualno.com/politics/kakvo-sbliji-vmro-i-dps-novijat-zakon-za-oryjijata-news_707737.html", "text": "  Специална работна група към вътрешната парламентарна комисия ще се заеме с неяснотите в  проекта за изменения в Закона за оръжията, боеприпасите, взривните вещества и пиротехническите  изделия (ЗОБВВПИ). Това съобщи в за депутатът на ВМРО от парламентарната група на Обединените патриоти Александър Сабанов. Той каза,  че е получил такива  уверения от председателя на вътрешната комисия на парламента Цветан Цветанов. Очаква се новата работна група да се събере следващата седмица и да започне работа по спорните текстове, които едва не изкараха на протест ловците и други засегнати общности.     С промените в закона се бърза, тъй като с тях се транспонират европейски  директиви, които, по думите на зам.-министъра на МВР Красимир Ципов, България би трябвало вече  да е въвела.   Най-голям смут предизвикаха текстовете в законопроекта, с които се въвеждат изискванията на за изменение на Директива 91/477/ЕИО за контрола на придобиването и притежаването на оръжие. .\r\nНай-засегнати се почувстваха ловците, реконструкторите, колекционерите на оръжия, спортни федерации по стрелба и сдруженията за възстановки на исторически събития. При обсъжданията на ниво комисии в парламента  остро се възпротивиха от ВМРО и определиха като необмислени  голяма част от промените, особено въвеждането на разрешителен режим за газовите оръжия (на територията на ЕС газово оръжие се добива свободно, а у нас то дори е на уведомителен режим към МВР) и оръжията, използвани при исторически възстановки, които стрелят само с халосни патрони. Категорично възразиха и срещу забраната за придобиване, съхранение, носене и употреба на автоматични огнестрелни оръжия, видоизменени в полуавтоматични, тъй като тя ще засегне огромен брой ловци, притежатели на такова оръжие. . Същевременно оцениха като твърде рестриктивни промените, свързани с реда за придобиване, съхранение, носене и употреба на оръжие.   \"Част от мотивите на вносителите на промените в ЗОБВВПИ са, че се осланят на  изискванията на Европейските директиви за превенция на борбата с тероризма и трансграничната криминална престъпност на територията на ЕС. Мотиви, които според  засегнатите организации ощетяват, както българските собственици на оръжия, така и производителите им. Под този предтекст реално се налага отнемането на оръжията на над 80 000 ловци, притежаващи полуавтоматични карабини “, алармира ВМРО  и организира среща в парламента на заинтересованите страни.\r\nВ резултат стортисти-стрелци, ловци, юристи, представители на клубове за исторически възстановки апелираха към вносителите на законопроекта да уточнят текстовете и да се ръководят от оригиналния английски текст на евродирективата, която транспонират.        Според мен това е опит на държавата да си свърши набързо работата, прилагайки една евродиректива, преведена, както казаха колегите, с \"Гугъл транслейт\", без да се мисли до какво ще доведе това. Някои хора се опитват и да заблудят обществото, твърдейки, че ако не приемем тази евродиректива, ще ни бъдат наложени рестрикции. Факт е, че е отказала да я въведе, каза пред Младенов.\r\nНашите членове са над 130 000 души. Тази поправка ще засегне поне 20 000 души. Защото оръжията, които касае, са най-евтините полуавтоматични оръжия на пазара и масово се купуват от ловците. Ако трябва един ловец да си вземе \"Браунинг\", цената е 2000 лева, а популярната тук карабина струва 600 - 700 лева. Разликата е съществена, обясни Младенов. Ние стреляме със снайперови оръжия. В Закона за спорта са  регламентирани т.нар. военно-приложни спортове, които съвместно с  армията развиват умения и качества, които са полезни за отбраната на  страната. Това е нов вид спорт, разясни Иван Бързилов пред .\r\nОткакто през 2015 г. полската евродепутатка с много българското име  Бенковска внесе предложение за директивата, ние сме в контакт с  европейските партньори. Проследихме как това предложение стана . Първоначално предложението за евродиректива  предизвиква нечуван интерес и много противоречиви коментари.  Европейската комисия работи доста време, за да стане подходящ и приемлив  текста на директивата, така че да удовлетвори всички страни-членки на  ЕС. Това си е директно калифорнийският закон, приложен в Европа. С директивата по принцип се забраняват опасните оръжия т.нар.  автоматични и полуавтоматични оръжия, но се дава право на всяка страна  да ги разреши на доказани спортисти, на ловци и пр.      Европейската директива в частта \"спортни оръжия\" е много добре  написана, обаче начинът, по който е интерпретирана в предложението за  законопроекта е с лош превод от английски език. Българският текст на  директивата, предполагам преведен през \"Гугъл\", изкривява волята на  европейския законодател. \"Гугъл“ е основният законодател в случая и това  всеки може да провери. Който не вярва, да сложи английските текстове от  директивата в \"Гугъл преводач\" и ще получи текстовете в българския  проектозакон.\r\nЕвропейската директива разрешава на ловци и на спортисти да притежават оръжия, но им забранява използването на големи пълнители. Европейският законодател казва - \"когато бъде поставен\", а в българския  текст е \"ако може да бъде поставен\", т.е. ако може да бъде поставен  пълнител на едно автоматично оръжие, то попада в категория \"А\", точка 7  или т.нар. опасни оръжия. На пистолет \"Макаров\", който е с 8-заряден  пълнител, може да му се постави 100-заряден пълнител.  На оръжията на  ловците, които са SLR или полуавтоматични оръжия, също може да им бъде  поставен дълъг пълнител, каквито има. Практически текстът в  законопроекта забранява пистолетите. Всичкото полуавтоматично оръжие  попада в категорията \"А\", т. 7, която е разрешена само на спортисти,  според европейската директива. За самоотбрана отпадат всички  полуавтоматични пистолети, на ловците им забраняват полуавтоматични  оръжия. Това е грешка, според мен от неправилен превод от английския  текст. Ако се приложи английският текст нито един ловец няма да  пострада.\r\nТерминът Shooting sports e преведен като \"спортна стрелба\", но в  България има освен такава дисциплина и много видове спортна стрелба –  снайперова стралба, динамична стрелба, ловна стрелба, също биатлон.\r\nНашето предложение е когато се работи - да се гледа английският текст на директивата, а не българският.\r\nДирективата казва, че се изисква едногодишно членство в спортен клуб,  за да се разрешат опасните категории \"А\", т.6 и \"А\",т.7.  (Категория  \"А\", т.6 са преработените в полуавтоматични оръжия от произведени  автоматични. Категория \"А\" т.7 са пистолети, които поемат пълнители с  повече от 20 патрона и дългоцевни оръжия, които поемат повече от 10  патрона). За по-лесно българският законотворец  решава, че иска за  всички спортни оръжия членство. Ще се окаже, че сме членове в един клуб и  само ще гледаме другите как се състезават. Нашите състезатели в  продължение на една година няма да могат да правят нищо, освен да  гледат. Искаме да се приложи оригиналният текст на директивата - да се  забрани една година правото на нови състезатели да притежават оръжие от  категории \"А\",т.6  и \"А\",т.7.   Подкрепяме директивата да се изисква 12 месеца членство за  най-тежките категории \"А\",т.6 и \"А\", т.7, които могат да се категоризират  като оръжия с по-висок риск, но не и за останалите видове оръжия, за да  не се възпрепятства предварителната подготовка на състезателите. 90% от клубовете нямат клубни оръжия, заради режима за  транспортиране. Ние докато си извадим разрешения, състезанията ще минат.   По тази причина, дори колегите от \"спортна стрелба\", които имат клубно  оръжие са принудени да си издават индивидуални спортни разрешителни за  състезателите си. Защото законът е много тежък в частта транспортиране. Друг проблем при оръжия за снайперова стрелба и динамична стрелба е,  че се изисква индивидуално настройване на самото оръжие.  Ако има клубно  оръжие - то докато се настрои ще мине времето за тренировка, каза Бързилов.\r\nПритеснява ни неразбирането на спецификата на спорта от страна на  вносителите на законопроекта. . В  европейската директива е записано \"доказани спортисти, които тренират  или се състезават\", а в българския законопроект е записано изискване за  15 тренировки, 2 състезания и 350 изстреляни патрона на година без  значение каква спортна дисциплина е, без значение вида на оръжието. Дали  пушката е малокалибрена с малки патрончета или тежка - няма значение;  дали дисциплината е 1000 изстрела на състезание или 10 - няма разлика.  Това не е редно. Не служба КОС  трябва да казва колко тренировки с колко  патрона да прави един спортист. Това е все едно Законът за движението  по пътищата да даде изискване, че един състезател по мотокрос трябва да  изгори 200 литра гориво на година, иначе не е спортист, не е състезател  по мотокрос! Не е работа на служба КОС да определя това. Има си много  добре написан Закон за спорта, който казва кой е спортист и кой не е  спортист, настоя Бързилов.\r\nПритеснителни са и текстовете за заключването - колегите от \"спортна  стрелба\" казаха, че ако си заключат всички оръжия в индивидуални куфари,  каквито са новите изисквания, ще им трябва ремарке когато ходят на  състезания. Затова предлагаме късоцевните да се заключват в куфар, а  дългоцевните - със заключен спусък, но да е ясно, завърши Бързилов. В проектозакона има неясноти, свързани най-вече с клаузи, които  считаме, че могат да доведат до корупционни практики, особено точката в  която се казва: .   Ние няма как да направим възстановка на Втората световна война, без  да използваме оръжие по сегашния закон за културни нужди и без да е  автоматично. Не можем без картечница да покажем атаката на българската  армия при Дойран в Първата световна война, примерно или при Тутракан.  Ако картечницитe бъдат забранени или влязат в изключително рестриктивен  режим, който ние няма как да изпълним, защото някой ще решава да разреши  или да не разреши и практически, ние ще бъдем ограничени, поясни Момчил Тачев.\r\nОръжията и сега са в много труден режим. Ние използваме оръжие за  възстановки на исторически събития, което по сегашния, действащия закон,  е деактивирано до степен да не може да изстрелва боен патрон. Те са с  две метални тела, заварени вътре в цевта и през тях не може да проникне  боен патрон. Само с халосен може да се стреля, т.е. тези оръжия само  вдигат шум. А със законопроекта искат да ги  приравнят към реални бойни оръжия.   Вкарват ги в категория \"А\", които са забранени и особено опасни, добави Тачев.", "date": "2018.11.26", "title": "Какво сближи ВМРО и ДПС - новият закон за оръжията"}
{"url": "https://www.actualno.com/america/kuriozno-mechka-si-otvori-vrata-i-vleze-v-policejski-uchastyk-video-news_708388.html", "text": "  Голяма мечка е записана как се изправя на задните си крака и влиза в сграда на калифорнийски полицейски патрули, привлечена от машини за храна, съобщава Newsweek.     Охранителните камери заснемат как мечката се приближава до вратата, като отваря дръжката с лапата си, след което проверява всички автомати за топли напитки и пакетирани храни (вендинг машини).\r\n\"Имахме неочакван посетител снощи\", коментира представител на полицията в Донър Пас. Мечката е заснета и на паркинг, докато проверява кошчета за боклук. Няма нанесени никакви щети от посещението на мечката, потвърждават полицаите.   Мечките в района търсят храна до 20 часа на ден, докато се подготвят за зимен сън, коментира на своя уебсайт службата по горите на САЩ.   Град Тръки, който се намира в окръг Невада, предупреждава, че мечки често се срещат в района и гражданите трябва да внимават къде и как изхвърлят боклука си.\r\n\"Дивите животни естествено се страхуват от хората и стига да спазвате дистанция те обикновено няма да ви притеснят, освен ако животното не е свикнало с човешки контакт. Когато мечките имат лесен достъп до човешки хранителни източници, включително боклук, поведението им се променя.    В тези случаи мечките вече не са предпазливи и не се страхуват около хората и това може да доведе до имуществени щети и дори да застраши човешката безопасност\", съобщават на уебсайта си от местната община.\r\n\"Имайте предвид, че мечките и други диви животни са привлечени от всичко което се яде или им мирише привлекателно\", допълват те.", "date": "2018.11.26", "title": "Куриозно: Мечка си отвори врата и влезе в полицейски участък (ВИДЕО)"}
{"url": "https://www.actualno.com/curious/godishen-horoskop-za-2019-g-bliznaci-news_708325.html", "text": "  В първите дни на Новата година може да имате сериозни противоречия с ваши колеги или близки хора. Не встъпвайте в открит конфликт, тъй като сега  доказването на правотата ви няма да ви донесе нещо добро. Най-добре се оттеглете от активни действия и се посветете на изпълнението на вашите идеи. През особено успешни ще са представителите на творческите професии. Освен това ще имате успех при полагането на изпити.  Други представители на знака може да се замислят за повишаването на квалификацията си или продължаване на образованието.  Не се колебайте да се разделите с това, което ви притеснява прекалено много. Няма нужда да пазите каквото и да било което ви причинявам отрицателни емоции.     Началото на е добър период за атакуването на лични цели. Ще имате възможността да получите всичко, което искате, но е добре в момента, в който почувствате психическа преумора, да спрете. Дори да имате всичко не е възможно да се възползвате от толкова много неща. Изберете само най-необходимото. Отделете време да се виждате по-често с приятелите. В здравословно отношение следете кръвното налягане. В края на месеца е възможно да има промени при планиране пътуване зад граница. Проверете всички документи които се изискват, за да няма неприятни изненади в последния момент.    е време, което да посветите единствено на себе си, на вашите лични желания, целия, мечти и стремежи. В живота ви може да се появи стар приятел и да ви припомни забравени ценности. Не попадайте в плен на миналото, нито пък в съжаления, но си припомнете стари случки, които днес може да са ви от полза. От 5 до 28-ми март планетата ви господар Меркурий е ретрограден. В този период не предприемайте нищо ново, бъдете внимателни при запознанства, избягвайте закупуването на техниката. Дългите пътувания също не са препоръчителни, проявявайте максимална бдителност при пътуване пресичане на улицата.\r\nПрез не предприемайте никакви сериозни действия, нито в професионален, нито в личен план. През периода външни събития ще влияят върху развитието на нещата, така че не залагайте прекалено големи надежди на това което се случва. Сега не е моментът да сменяте работата. Някои представители на знака може да преживеят раздяла в личен план. Ако в здравословно отношение не се чувствате добре не отлагайте посещението при лекар и не се самолекувайте.   е добро време за смяна на работата особено за онези от вас, които отдавна са прегорели на работното си място. Не се колебайте да търсите тази дейност, която ще ви осигури достатъчно финансов комфорт.  Стар познат може да поиска нещо което ви е дал. Не съжалявайте за загубата, защото много скоро пък вие ще получите своето в отговор на това, което сте дали преди време. Месецът не е подходящ за започването на нова връзка. Ако вече имате отношения са възможни разногласия с партньора.\r\nПрез онези от вас, които са студенти може да имат трудности с обучението или препятствия при полагането на изпит. Пътуване зад граница не е препоръчително. В този период не правете рискови финансови вложения и бъдете изключително внимателни при партньорството ви с чуждестранни колеги. През този месец не предприемайте и пътувания надалеч.\r\nОт началото на започва вторият ретрограден период на вашата планета господар Меркурий. Това е добро време да се върнете назад и да поправите някои грешки или да довършите дела, за които не ви е оставало време. Може да организирате събиране на роднини или приятели, с които не сте се виждали отдавна.       През ще сте изпълнени с енергия, но активността ви може да направи лошо впечатление на околните. Не бъдете прекалено настойчиви и спазвайте границата на доброто поведение. Бъдете внимателни в изказа си, тъй като ваши думи може да наранят колеги или близки. Вашата сдържаност ще е най-важното и качество през този месец. Не се изкушавайте да влизате в заговори или в интриги. ще ви посрещне с много приятни изненади, най-вече свързани с подобряването на доходите ви. Скоро след това ви очаква приятно романтично приключение. През този месец ще си наваксате и ще бъдете възнаградени за всички трудности от последните седмици. Не се колебайте да се разделите с всичко ненужно в живота си - това важи, както за вещи така и за отношения. започва благоприятно за личните ви отношения. Възможно е началото на бурна любовна връзка. Съдбата е на ваша страна и нещата ще се случват точно, както сте си ги представяли. В средата на месеца обърнете повече внимание на работата си, тъй като заради сърдечните емоции може да изпуснете някои важни срокове. Краят на месеца ще ви подари дни на истинско щастие, за което мнозина мечтаят ще ви даде възможност да си поемете дъх. Ще имате не малко поводи за радост и празнуване. В средата на месеца ще сключите важна сделка, която ще ви осигури по-щастливи дни с близките и семейството. Бъдете внимателни с новите приятели, които ще са привлечени от доброто ви положение. Доверете се на собствения ви усет за хората и не се поддавайте на суетата. ще бъде решаващ за онези представители на знака, които все още не са открили своята половинка. Случайно запознанство може да се превърне в една истинска любовна история, която да стопли душата ви в студения месец. Няма да сте сами за празниците и дори нещо повече - ще имате всичко от което ще се нуждаели.      от 5 до 28 март;\r\nот 8 юли до 1 август;\r\nот 31 октомври до 20 ноември.\r\nПрез това време не е препоръчително започването на нови проекти, закупуването на всичко, свързано с информация, както и средства за придвижване.   ", "date": "2018.11.26", "title": "Годишен хороскоп за 2019 г. - Близнаци"}
{"url": "https://www.actualno.com/sciencelogy/a1-naj-verojatno-shte-objalva-nalojena-ot-kzk-globa-news_708367.html", "text": "  Най-вероятно ще обжалваме решението на КЗК да ни наложи глоба пред Върховния административен съд в определения от закона срок. Това споделиха от мобилния оператор A1 във връзка с на Комисията за защита на конкуренцията (КЗК) да наложи глоба от 2% от нетните приходи от продажби от предоставянето на електронни съобщителни услуги и разпространение на телевизионни програми на дружеството за 2017 година.     От A1 уточниха, че все още юридическият им екип не се е запознал детайлно с мотивите за взетото решение. \"А1 с всички свои действия винаги следва законовите разпоредби и действа в интересите на своите клиенти и партньори. Това е нашата гледна точка и в конкретния казус, затова най-вероятно ще обжалваме решението пред Върховния административен съд в определения от закона срок\", съобщиха от оператора. Решението подлежи на обжалване пред Върховния административен съд в 14-дневен срок от съобщаването му на страните.\r\nГлобата от малко над 800 хил. лева е наложена заради прекратяване от страна на А1 на договор с „Хенди-Тел“ ЕООД. Твърдението на \"Хенди-Тел\" е, че контрактът е прекратен в нарушение на чл. 37а от Закона за защита на конкуренцията - злоупотреба с по-силна позиция при договаряне.", "date": "2018.11.26", "title": "A1 най-вероятно ще обжалва наложена от КЗК глоба"}
{"url": "https://www.actualno.com/cars/amerikanci-izprevariha-tesla-s-elektricheski-pikap-news_708370.html", "text": "  Американската компания Rivian Automotive, която беше основана от бивши топ-мениджъри в McLaren и Harley-Davidson, представи първия си модел – електрически пикап R1T. Всъдеходът, чието серийно производство ще стартира през 2020 г., ще се продава на начална цена от 61 500 долара.      По своите габарити Rivian R1T превъзхожда Mercedes-Benz X-Class, като е със 135 мм по-дълъг и с 95 мм по-широк от него. В същото време разстоянието между двете оси е по-малко – 3075 мм срещу 3150 мм. Пътният просвет на модела е 360 мм, което му позволява да преодолее ров с дълбочина до метър.   С излизането на подобен автомобил на пазара Rivian Automotive ще изпревари Tesla, която също планира за предложи пикап на ток. Компанията на Илон Мъск дори показа скици на модела, като наскоро дори обяви, че той ще има „космически дизайн и технологии”. Пикапът на Tesla ще бъде с два електромотора, въртяща се платформа, като ще има и специално окачване, което се настройва спрямо товара.   Уникалната способност на модела на Rivian е допълнителен багажник с обем 350 литра, който е разположен между кабина и товарната платформа. Има и още един багажник под предния капак – там, където при стандартните автомобили се поставя мотора. Неговият обем е 330 литра. Товароподемността на R1T е 800 кг., като машината ще може да тегли товар до 3300 кг.       Задвижването на Rivian R1T става с 4 електромотора със сумарна мощност 760 к.с. и 1120 Нм въртящ момент. Ускорението от 0 до 96 км/ч (60 мили по американския стандарт) отнема 3,1 секунди, а пробегът с едно зареждане зависи от капацитета на батериите (105, 135 или 180 кВт/ч). Съответно той ще варира от 400 до 640 км.\r\nЗа защита на батериите долната част на пикапа ще бъде усилена с въглеродни нишки и кевлар. Електромобилът ще бъде оборудван с адаптивно окачване, цифров приборен панел и инфорамционно-развлекателна система със сензорен дисплей. Производството на модела ще се осъщестява в бившия завод на Mitsubishi Motors в град Нормал, щата Илинойс. Предприятието беше купено от Rivian преди година за 16 млн. долара. Произведствените мощности в него позволяват сглобяването на 350 000 коли на година, но плановете на фирмата са по-скромни – достигане на 60 000 бройки през 2025 г.", "date": "2018.11.26", "title": "Американци изпревариха Tesla с електрически пикап"}
{"url": "https://www.actualno.com/curious/dneven-horoskop-za-27-noemvri-news_708333.html", "text": "        Този вторник бъдете внимателни при боравенето с остри предмети. Най-добре не шофирайте и не тръгвайте на дълъг път. Отложете важните срещи. Този вторник ще разберете, че дадени отношения ви носят повече негативи, отколкото ползи. Отдалечете се елегантно и не бъдете груби в обясненията си.   Този вторник ще бъде представена не много приятна истина. Не се обезкуражавайте. Изход има, но трябва да сте силни, за да се насочите в правилната посока.     Този вторник ще имате своя звезден час в работата. Приемете похвалата със скромност. Починете си малко и набележете следващата си цел.    Този вторник може да направите грешка в отношението си към някого. Извинението ще свърши работа, но помислете дали не подценявате и други хора. Този вторник не е подходящ ден за експерименти. Доверете се на старите и изпитани методи. Внимавайте какво доверявате на хора, които познавате от скоро.   Този вторник потърсете второ мнение по въпрос, засягащ семеен проблем. Много е важно да не пропилявате козовете си напразно.    Този вторник може да научите разочароваща информация за ваш приятел. Потърсете признаци за подвеждащо поведение в миналото и си вземете поука. Този вторник е удачен за купуването на малки подаръци за близките ви хора. Заложете на посланието, а не на цената.    Този вторник ще намерите отдавна търсена информация. Засега задръжте използването ѝ. Ще има по-удобен момент да се възползвате от това, което знаете. Този вторник ще ви зарадва с възможност да увеличите доходите си. Това няма да стане без допълнително натоварване, така че помислете добре преди да приемете. Това е ден, в който да се погрижите за здравето си. Бъдете сигурни, че само вие знаете кое ви се отразява добре и кое зле.", "date": "2018.11.26", "title": "Дневен хороскоп за 27 ноември"}
{"url": "https://www.actualno.com/europe/rusko-ukrainskata-kriza-pred-risk-ot-goljam-voenen-konflikt-obobshtenie-news_708382.html", "text": "  При безпрецедентен инцидент Русия използва оръжия срещу украински кораби, за които твърди, че са навлезли незаконно в нейни води, преди руски бойци да се качат на борда им и да ги претърсят, съобщи службата за сигурност ФСБ.     „Три плавателни съда на военноморските сили на Украйна, нарушили руската граница, са задържани в Черно море за тяхното принудително спиране бе използвано оръжие“, съобщиха от пресцентъра на Федералната служба за сигурност на Русия (ФСБ).\r\nКризата се разигра в неделя, след като два украински малки военни кораби и влекач се отправят през Керченския проток - тесен воден път, който осигурява достъп до Азовско море.\r\nУкрайна съобщи, че руски граничен кораб задържал влекача с \"открито агресивни действия\" и след това били блокирани другите два кораба.  Двата бронирани катера с артилерийско въоръжение \"Бердянск\" и \"Никопол\" и буксирът \"Яни Капу\" са минали през Керченския проток днес и според руските власти те са извършили пореден опит за незаконни действия в пределите на териториалното море на Руската федерация, не са реагирали на предупрежденията за незабавно спиране и са извършили опасни маневри. И трите кораба са задържани, на трима ранени военнослужещи украинци е оказана медицинска помощ.\r\nОпасност за живота няма за нито един от тримата. Задържани са 24 членове на екипажа на корабите на украинския флот. Всички кораби са задържани на около 20 километра от руското крайбрежие и на 50 километра югозападно от обичайното място за преминаване на кораби по Керченския проток под Кримския мост.\r\nОт Федералната служба за сигурност на Русия твърдят, че на украинците им е пределно ясен редът за преминаване на военни кораби през териториалното море на Русия и през Керченския проток. На помощ на украинските съдове в Азовско море са били изпратени други военни кораби, но скоро са получили нареждане да се върнат в Бердянск. ФСБ подчертава, че \"киевските ръководители, предприемащи подобни опасни и безотговорни решения, би трябвало да помислят за последствията от действията си\".    В същото време Военният комитет при президента на Украйна нареди на Съвета за национална сигурност да въведе военно положение в страната заради ситуацията в Азовско море. Военният комитет разглежда събитията в Азовско море като \"акт на агресия\".\r\nЗадържането на трите украински военноморски кораба от Русия поражда опасения от военна ескалация и доведе до планиране на спешно заседание на Съвета за сигурност на ООН в понеделник.\r\nКонфронтацията в морето е опасно развитие в продължителния конфликт, в който са затънали Украйна и Русия поради подкрепата на Кремъл за руските бунтовници в източната част на страната.\r\nСъветът за сигурност на ООН проведе извънредно заседание в понеделник, на което обсъди ескалацията. Срещата бе поискана както от Русия, така и от Украйна, съобщиха дипломатическите източници пред AFP.\r\nГоворителят на германското правителство Щефан Зайберт каза, че Берлин следи информациите с „голяма загриженост“ и призова към „сдържаност“ за избягване ескалиране на напрежението. „Ние внимателно ще следим случващото се“, каза той пред репортери и допълни, че германското правителство е имало контакт с Киев и Москва.   „Както знаете, германското правителство подкрепя суверенитета и териториалния интегритет на Украйна, което включва и Керченския проток –свободен достъп до Азовско море трябва да бъде осигурен.“\r\nЗайберт определи изграждането на мост над Керченския проток „нарушение на международното право, защото Украйна не е включена“ и призова Русия да освободи украинските кораби и моряци. Говорителят на германското правителство допълни, че използването на военна сила от Русия е било „неоправдано“ и призова „двете страни бързо да възобновят диалога“.\r\nПредседателят на Европейския съвет Доналд Туск заяви. че Русия трябва да върне на Украйна корабите и моряците, които бяха задържани при опита да преминат в неделя от Черно в Азовско море.\r\n\"Руските власти трябва да върнат на украинците моряците и корабите“, пише Туск, в Twitter. \"Обсъдих ситуацията с президента на Украйна Петро Порошенко и проведох среща с негови представители по-късно днес. Европа е обединена в подкрепа на Украйна ...\"\r\nФренското външно министерство също изрази загриженост за инцидента на 25 ноември в Керченския проток. Това се посочва в изявление на официалния представител на Министерството по европейските въпроси и външните работи на Франция.\r\n\"Въз основа на известните ни факти, вярваме, че нищо не оправдава използването на сила от страна на Русия\", се казва в изявлението. „Външното министерство призовава Русия и Украйна да покажат максимална сдържаност и да предотвратят военната ескалация\", цитира ТАСС.   Великобритания осъди \"агресията\" на Русия срещу украинските кораби в Керченския проток край брега на полуостров Крим.\r\n\"Ние осъждаме агресията на Русия при залавянето на три украински кораба и техния екипаж\", каза говорителят на Даунинг стрийт, като добави, че \"инцидентът дава допълнителни доказателства за дестабилизиращото поведение на Русия в региона\".\r\nПетро Порошенко подписа указ по решението на Съвета за национална сигурност за въвеждане на военно положение в страната, се съобщава на уебсайта на президента на Украйна.\r\nВоенното положение в Украйна ще бъде валидно от 26 ноември до 26 януари 2019 г. Генералният щаб е натоварен с организирането на частична мобилизация.\r\nНа службата за сигурност на Украйна е наредено да засили контраразузнаването, режимите за борба с тероризма и секретните операции, както и информационната безопасност.\r\nУказът позволява временно прекратяване на члена на Конституцията относно правата на гражданите да избират и да бъдат избирани. Това се посочва в текста на документа, публикуван на интернет страницата на украинския парламент.   „Провокацията в Керченския проток е съзнателно организирана от президента на Украйна Петро Порошенко, с цел отлагане на изборите от 2019 г.“ Това заяви председателят на Държавната Дума на Русия Вячеслав Володин, коментирайки подписването на постановлението за въвеждане на военно положение в страната.\r\n\"По същество това е полагане на основи за отлагане на изборите от 2019 г. и за ограничаване на избирателните права на гражданите. За тази цел Порошенко извърши провокация в Керченския проток\", каза говорителят. \"За съжаление гражданите на Украйна станаха заложници на авантюрите на ръководството, чиято цел е да запази личната си власт по всякакъв начин\", подчерта той.\r\nНа 27 ноември съдът в Крим ще предприеме ответни мерки за прекратяване на задържането на украинските моряци, заяви официално Украйна.\r\nЗавземането на корабите предизвика тревога сред западните съюзници на Киев.\r\n\"Очакваме Русия да възстанови свободата на преминаване през Керченския пролив и да призоваваме всички да действат изключително сдържано , за да се премахне ескалацията на ситуацията веднага\", се казва в изявление на Европейския съюз.\r\nНАТО също призова за \"ограничаване и намаляване на ескалацията\" и призова Русия \"да осигури безпрепятствен достъп до украинските пристанища в Азовско море в съответствие с международното право\".   Външното министерство на Украйна заяви, че \"агресивните действия\" са нарушение на международното право, на което ще се реагира с \"международна и дипломатическа правна реакция\".\r\nРусия има претенции за водите на Кримския полуостров, след като анексира полуострова през 2014 г.\r\nРуски политици обвиниха Украйна, че действала по принуда от своите западни съюзници и умишлено се опитвала да ескалира конфликта.\r\nКримският лидер Сергей Аксьонов пише във Facebook, че \"е сигурен, че западните господари на режима в Киев стоят зад този провокационен акт\".\r\nУкрайна заяви, че предварително е предупредила Русия за маршрута на нейните кораби, по който те трябва да минат, за да стигнат до Азовско море.\r\nПрез септември украинската флота се оплака от \"провокационни действия\" на руските гранични служители срещу корабите, поемащи същия маршрут.   Украйна увеличи броя на морските кораби и патрулите на граничната охрана в Азовско море, след като Русия разгърна още пет военни кораба.\r\nКиев твърди, че увеличаването на неговото военноморско присъствие се дължи на засилването на контрола от Русия тази година и извършването на продължителни проверки на търговското корабоплаване, които са много скъпи за товарните и пристанищните компании.\r\nКиев и Западът обвиниха Москва, че умишлено е блокирала достъпа на кораби до Мариопул, който има жизненоважен достъп до тежката индустрия в региона.\r\nМариопул е близо до района на източна Украйна, контролиран от подкрепяните от Москва сепаратисти. Конфликтът от 2014 г. досега доведе до смъртта на поне 10 000 души.\r\nСъединените щати пък се стремят да се намали зависимостта на Украйна от руските газопроводи.\r\nПьотър Толстой, заместник-председател на руския парламент, предупреди във Facebook, че \"украинските власти, които са кукли на конци, ... рискуват да разгърнат голям военен конфликт\".", "date": "2018.11.26", "title": "Руско-украинската криза, пред риск от голям военен конфликт (Обобщение)"}
{"url": "https://www.actualno.com/america/meksiko-deportira-desetki-migranti-opitali-se-da-vljazat-v-sasht-news_708380.html", "text": "  Мексиканските власти депортират нелегалните имигранти, които в неделя се опитаха да проникнат в Съединените щати от територията на латиноамериканската страна. Това съобщи в ефира на телевизионния канал \"Миленио\" министърът на вътрешните работи на Мексико Алфонсо Наварете Прида.     \"Националният институт по миграцията на Мексико пристъпва към депортация на тези, които се опитаха насилствено да нахлуят в САЩ.   Те ще бъдат идентифицирани като нарушители на мексиканското законодателство, използвайки насилие\", каза Прида. По последни данни не по-малко от 500 имигранти от Централна Америка са участвали в опита да проникнат на територията на САЩ.\r\nПравителството на Мексико не планира да изпраща военни на границата със САЩ за удържане на нелегалните имигранти, съобщиха още от мексиканското вътрешно министерство.  \"Правителството на Мексико съобщава, че въпреки мащаба на ситуацията нашата страна няма да използва въоръжени сили, за да реши този проблем. Въпреки това ще бъдат укрепени участъците на границата, където хора се опитаха нелегално да проникнат в САЩ\", казаха от ведомството.\r\nБъдещият външен министър на Мексико Марсело Ебрард отрече, че е постигнато споразумение със САЩ относно търсещите убежище.\r\nАмериканският президент Доналд Тръмп написа в Twitter, че мигрантите \"няма да бъдат допуснати в САЩ, докато техните молби не бъдат индивидуално одобрени в съда\" и че \"всички ще останат в Мексико\".       Неговата публикация в Twitter беше насочена към около 5000 мигранти, които понастоящем се намират в мексиканския пограничен град Тихуана. Ебрард обаче заяви, че Мексико все още не е получило \"конкретно предложение\" от САЩ.\r\n\"Бъдещото правителство не разглежда в плановете си Мексико да поеме ролята на \"сигурна трета страна\" за мигранти от Централна Америка или мигранти от други страни, които се намират на мексиканска територия\", се добавя в изявление на бъдещия вътрешен министър Олга Санчес Кордеро.\r\nПо-рано американски служители на реда използваха сълзотворен газ срещу нелегални имигранти, които опитаха да разрушат оградата на границата с Мексико и да навлязат в САЩ, съобщи АР.\r\nИмигрантите са били стотици, сред тях и деца. Граничната служба на САЩ затвори временно контролно-пропускателния пункт на участъка на американско-мексиканската граница, разположен между град Сан Диего и Тихуана.\r\nНе могат да влизат както автомобили от Мексико в Щатите, така и пешеходци в двете посоки. В момента в района на границата със САЩ се намират няколко хиляди бежанци от държави от Централна Америка, които искат да влязат в територията на съседната страна.      ", "date": "2018.11.26", "title": "Мексико депортира десетки мигранти, опитали се да влязат в САЩ"}
{"url": "https://www.actualno.com/europe/kiev-vyvede-dvumesechno-izvynredno-polojenie-naprejenieto-s-moskva-raste-news_708331.html", "text": "  Държавният глава Петро Порошенко подписа указ по решението на Съвета за национална сигурност за , съобщиха от прессекретариата на президента.      . На службата за сигурност на Украйна е наредено да засили контраразузнаването, режимите за борба с тероризма и секретните операции, както и информационната безопасност, пише БГНЕС.    . Припомняме, че Съветът за национална сигурност и отбрана въведе военното положение с нарушаването на руската граница от украински кораби. Стана ясно, че всички плавателни съдове са задържани на около 20 километра от руското крайбрежие и на 50 километра югозападно от обичайното място за преминаване на кораби по под Кримския мост. По време на опасните маневри трима украински войници бяха леко ранени. Те са получили медицинска помощ и няма заплаха за живота им.   Русия реагира светкавично и възбуди углавно дело за нарушаване на държавната граница. Москва поиска спешна среща на Съвета за сигурност на ООН, която ще започне по-късно днес. НАТО също ще проведе извънредно събрание на посланическо равнище заради кризата.\r\n\"Украйна ще търси дипломатическо разрешаване на ситуацията в Азовско море, но си запазва правото на самозащита\", заяви на пресконференция министърът на външните работи  Павел Климкин, цитиран агенция УНИАН.\r\nМеждувременно от Външното министерство на Руската федерация посочиха, че линията на Киев към в координация със САЩ и ЕС може да доведе до сериозни последствия. От напомнят, че вече нееднократно са предупреждавали \"киевския режим и неговите западни покровители за опасността от изкуственото раздуване на истерия около Азовско море и Керченския пролив\", отбелязва още агенция \"Фокус\".        , Франция и осъдиха действията на Москва и изразиха загриженост за Украйна по повод инцидента. Междувременно в Харков около петдесет души излязоха на демонстрация пред сградата на генералното консулство на Русия. Става ясно, че участниците в акцията са запалили огньове, Участниците в митинга са искали от , договора за съвместно използване на Азовско море и Керченския пролив, на територията на Украйна и да се .\r\nТова е третият подобен инцидент в понеделник: преди това огньове и димки бяха хвърляни в посолството на Русия в Киев, а в Лвов пред сградата на руското консулство бяха запалени гуми.      Енергийната сигурност на България е гарантирана и към този момент . Това каза пред журналисти министърът на енергетиката , коментирайки напрежението в Керченския пролив.\r\nПо думите на Петкова към настоящия момент доставките на природен газ са в обичайния си режим и няма абсолютно никакви притеснения и основания за такива. \"Но, разбира се, всяка една държава членка, съгласно регламентите за енергийната сигурност в рамките на ЕС, е длъжна да предприема съответни действия и да има план за такива. И ние имаме план за действие. Имаме договор за обратен реверсивен поток от страна на Гърция, имаме и необходимите количества в Чирен, така че българските граждани трябва да бъдат спокойни – енергийната ни сигурност е гарантирана“, заяви още Петкова.", "date": "2018.11.26", "title": "Киев въведе двумесечно извънредно положение, напрежението с Москва расте"}
{"url": "https://www.actualno.com/koledenduh/dobri-dela-koito-mojem-da-napravim-na-koleda-news_708330.html", "text": "  Обичате да получавате подаръци, нали? Не се ли чувствате обаче по-добре, когато подарявате?  Да накараш човека срещу теб да се усмихне е по-голямата награда. Тъй като е неписано правило, че на Коледа правим добри дела, сме ви подготвили списък с нещата, които можете да сторите, без да очаквате нещо в замяна.      Какво по хубаво от това да изненадате детенце, което най-вероятно дори не се е надявало, че може да получи подарък за празника. Ако всеки от нас подари по нещо малко на дете в нужда, ще има повече усмивки на Коледа.   Това са хора, които заслужават уважението ни. Трябва да помислим и за тях. Има фондации, които набират средства за най-бедните пенсионери. Зарадвайте човек, който мисли, че вече няма какво да го накара да се усмихне. Всяко живо същество има нужда от топлина и любов. И не само на Коледа. Затова, ако обичате животни, осиновете си куче или коте. Подарете му уютен дом, където да се чувства обичано.      Има инициативи, които събират коледни играчки, за да украсят елхите на места, където хората нямат възможност да го направят. Подарете играчки, които ще заблестят на елхата в някое социално училище или беден квартал. Идеята е да върнем духа на Коледа. И докато се опитвате да помогнете на хора в неравностойно положение да имат по-хубава Коледа, можете да направите същото и за вашите близки. Помислете за близък, който наскоро е преживял тежък момент и измислете начин, с който да го накарате да се почувства отново обичан. Понякога единственото, от което имаме нужда, е малко обич от правилните хора.", "date": "2018.11.26", "title": "Добри дела, които можем да направим на Коледа"}
{"url": "https://www.actualno.com/pleven/kmetyt-na-pleven-centralnat-vlast-ni-nalaga-kadrova-politika-navyrshil-si-godinite-mahaj-se-news_708340.html", "text": "  „Чрез преходните и заключителните разпоредби на Закона за държавния бюджет централната власт . Така се посяга на един ресурс, който не е в изобилие при нас. Когато се правят промени, които засягат кадрите на общинските администрации, те най-малкото трябва да бъдат коментирани с местните власти.“ Това заяви днес кметът на Плевен Георг Спартански.     Според него, щом седмата по големина в страната община като Плевен изпитва за администрацията си, проблемите в малките общини ще са още по-сериозни.   „Обявяваме конкурси, на които не явяват кандидати, въпреки че в България има над 50 университета. Не може да ни налагат кадрова политика чрез уравниловката „Навършил си годините, махай се!“ Защо? По този начин вместо да се решат проблеми на общинските администрации, ще им се създадат нови проблеми. Има хора, които са на 30-40 години и са мъртво родени. А има и хора, които и на 65 г., и дори на 70 г. са изключително компетентни, трудоспособни и мотивирани да продължават честно и отговорно да си вършат работата, както са го правили от десетилетия. Нека не правим така, че покрай сухото да изгорим и суровото“, призова плевенският градоначалник.  \r\n„Не отричам правото на държавата  да предприема определени законодателни промени. Но пък има една Европейска харта за местно самоуправление, която казва, че когато нещо се прави, трябва да се прави в своевременен диалог с местните власти. Ние като страна сме подписали тази харта и трябва да я спазваме“, каза още Георг Спартански.  ", "date": "2018.11.26", "title": "Кметът на Плевен: Централнат власт ни налага кадрова политика - „Навършил си годините, махай се!“"}
{"url": "https://www.actualno.com/kustendil/daniel-spasov-i-milen-ivanov-ako-priemesh-muzikata-kato-profesija-si-obrechen-tja-e-duhovna-kauza-news_708309.html", "text": "   Преди около седмица, в Кюстендилското читалище “Братство“, Олга Борисова , посветен на Деня на християнското семейство. Едни от най-големите имена на българската фолклорна музика посетиха град Кюстендил, за да уважат легендарната певица, като я поздравиха с изпълнения от своя репертоар.       Едни от гостите на Олга Борисова и водещи на концерта бяха – Даниел Спасов и Милен Иванов – блестящи народни певци, част от “Мистериите на българските гласове“, дългогодишни колеги и приятели на кюстендилската певица. Те я поздравиха с виртуозни акапелни изпълнения, с които изправиха залата на крака. Освен, че са едни от най-успешните български народни певци, Даниел Спасов и Милен Иванов са водещи и на нашумялото фолклорно предаване по БНТ “Иде нашенската музика“!  Специално за кореспондент на от града, Даниел и Милен разказаха за пътя им към музиката, за начина по който се чувстват на сцена, рамо до рамо с най-големите български певици и за техният начин да съхранят фолклорните традиции в съвременната действителност. -   - Много пъти съм идвал в Кюстендил заедно с Олга Борисова на нейни концерти. Тук, преди може би 10 години, отбелязахме, на лятната естрада, нейната 60-годишнина. Бяхме заедно с Елена Божкова и Милен Иванов. Един прекрасен празник стана тогава. През годините много пъти съм идвал на отделни участия, концерти с нея. Тя е първата певица, която ме доведе в Кюстендил. Навремето тя много гостуваше в този край, идвали сме и на фолклорния конкурс, който читалище “Братство“ организира – “Пауталия“. Заедно с Милен, с нея, като поздрав към участниците сме изнасяли рецитали, в Галерията сме пяли също, така че градът е едно прекрасно духовно силно място за нас, което често посещаваме. - Ще се върна назад във времето - различно е усещането за пеенето с нея на сцена. Сега, във днешно време, вече е по-свободно, защото вече и ние сме натрупали опит, самочувствие. В началото беше много трудно, защото това са певици, които принадлежат към едно от най-ярките творчески поколения. С невероятно тембристи гласове. Всички те – много различни, силни личности. Индивидуалности, които буквално събаряха всички прегради със силата на своя глас. Когато човек ги чуе за първи път, по отделно или заедно, може за получи някакви комплекси. Това се преодолява с времето. Значи Олга ми е разказвала същото и със себе си, когато е попаднала в ансамбъла “Мистериите на българските гласове“, от по-старото поколение певци. В началото много се респектирах, много ме беше страх. Много неща съм научил. Защото това са хора, аз много пъти го казвам, за които пеенето е кауза, мисия, опование, жизнени устои, всичко! Те могат да нямат една стотинка за хляб или нещо друго да им липсва в материално отношение, но за тях пеенето винаги си остава духовна кауза. Това може би е най-важният урок, който съм научил! Другото е взискателност и висок художествен вкус – това има Олга Борисова – по отношение на репертоар, на сценично поведение, на присъствие, на облекло. Много са нещата. Пяли сме заедно, моите първи записи са ми с нея. Назад във времето – 1988-1989г – дуети за нейна плоча, след това много неща сме записвали и с Милен с квартета, и с други малки камерни формации, с целия хор – “Мистериите на българските гласове“. Така че усещането днес е на свобода и удоволствие, а преди години беше притеснение и респект. Сега се чувствам по-свободно, вече даже за някои неща и тя се съветва с мен, което мен страшно ме притеснява. Пита ме – “Това ли да изпея, онова ли..“, казва “Вие сте друго поколение, имате друго усещане“.     - Аз не мога да отговоря еднозначно на този въпрос. Когато бях съвсем малък, още ученик, след това в Казармата, студент – никога не съм си представял не само, че ще пея с нея, а и че ще правя филми. Аз завърших право, но така се случи, че не съм се занимавал с правото. Постъпих в “Балкан тон“ там съм правил нейния албум, на по-късен етап завърших и фолклористика. Така че, аз вече правих и филми за нея в БНТ, на доста от тях съм автор или редактор, продуцент, няма значение. Понякога мисля, че е предопределено всичко, понякога – не. Но може би, Олга казва “Най-случайни са неслучайните неща!“. Ето срещата с тези хора, попадането в един ансамбъл, израстването. Тя го смята за “Предопределеност“, аз също, но не в такъв краен вариант, какъвто е нейния. Наистина, човек се ражда с дарбата и ако има нещо, което предхожда дарбата, значи има и предопределеност! Но тази дарба – тя трябва да се развива, да се усъвършенства, и аз и Олга, винаги сме смятали тези езотерични принципи за изначални – че ти си задължен да развиваш тази дарба, а не да я похабиш! Това е твое задължение! Защото, това, което ти е дадено, ти трябва да го раздадеш и да го усъвършенстваш! - Ами пожелавам да следваме християнските принципи, не само на думи и не само влизайки в деня на празника, в църквата, за да запалим формално една свещ, а този пламък да гори в нас! Да спазваме християнските закони, християнската етика, доброта! Да носим духовността в себе си и да не я предаваме, заради трудностите на времето, в което живеем!   Следващият разговор е със Милен Иванов – диригент и народен певец , също член на “Мистериите на българските гласове“, водещ на предаването “Иде нашенската музика“.  - Здравейте! Не. Много пъти съм идвал в Кюстендил. Аз харесвам този край, не само защото преди години беше ябълковата градина на България, изобщо плодородната градина на България. Надявам се тази слава на града да се възвърне и съм разглеждал, обикалял съм тук. Първо аз много харесвам природата на Кюстендилския край. Харесвам самия град Кюстендил, не само заради минералната вода, а заради хората, хубавия център, усмихнатите лица, които съм срещал.  - Да! Качвайки се малко по-нагоре – в лесо-парк Хисарлъка, на тази тераса над самия Кюстендил – градът се вижда като на длан, разбира се няма как да не свързваш град Кюстендил и с Димитър Пешев и разбира се с двамата най-големи за мен творци, личности от този град – Владимир Димитров – Майстора и Марин Големинов. Кюстендил е дал много на България! И в културен аспект – според мен тук се раждат едни много интересни хора, хора които имат едно много хубаво чувство за хумор, казвам го разбира се, и от дългогодишното ми приятелство с Олга Борисова – интересно, понякога странно, но понеже и аз съм човек с голямо чувство за хумор и харесвам такива хора, не мога да кажа, в истинския смисъл на думата “зевзеци“, но определено много нетрадиционно и интересно чувство за хумор! И наистина много усмихнати хора!  - Разбирам нюанса на въпроса Ви. Сега вече е едно огромно удоволствие, доверие, разбира се, чест, задължение – за това да бъдеш рамо до рамо с такъв певец от нейния ранг. Изобщо певците от нейното поколение, които наистина са “Златното поколение“ в българската народна музика, и които всички ние обичаме - всички ние сме се учили от тях! Но тъй като на мен съдбата ми беше наистина такава - от пет годишен се занимавам с музика и сега съм диригент. Успявам да погледна нещата от една страна – пеейки рамо до рамо с нея и учейки се на много неща от нея във вокалното изкуство, сценично поведение, във подбор на репертоар и разбира се, от диригентската гледна точка, когато пък виждам в нейните очи, в нейния поглед – доверието към мен, желанието за напътствие, за извайването на всичко това, което ние създаваме на сцената, особено в акапелната музика. Аз, като нея, съм изключително безкомпромисен и човек, който смята, че изкуството, ако не бъде съвършено, няма смисъл да бъде правено! Много съм критичен и в това отношение се допълваме. А да пееш рамо до рамо и с Олга Борисова и с, Бог да я прости, Надка Караджова, и с всички тези днес присъстващи – големи певци и смело мога да кажа – звезди на българския фолклор, наистина е чест, признание и удоволствие! - Да, музиката наистина и в моя живот е била предопределена. Като много малък си спомням моята братовчедка, която е с 12-13 години по-голяма от мен, свиреше на пиано и аз исках да свиря на пиано. Така или иначе нещата се стекоха по малко по-различен начин, не станах пианист, за добро или за лошо. След това пък много свирех на пиано, защото професията, която избрах, която съвсем естествено практикувам в живота ми, го изискваше. Аз винаги съм знаел, и винаги съм имал афинитет към музиката и към медицината. И съм знаел – ако не бях станал музикант, щях да бъда лекар! Разбира се, “Предопределеността“ и съдбата си казаха своята дума! Наистина от пет годишен се занимавам с музика, свирил съм на много инструменти, разбира се, учил съм солфеж, след това в Музикалното училище, след това в Музикалната академия, дирижирането, големите сцени! Знаете ли, аз се смятам за щастливец досега в живота си, надявам се и за напред да бъде така. Защото, занимавайки се с музика, аз смятам, че не съм работил нито един ден през моя живот! - Да! Ако приемаш музиката за професия си обречен! Когато приемеш музиката за онзи съвършен момент, онова отделяне от света, онова възнасяне... Спомням си думите на Хайдов, че “Изкуството е истинско тогава, и човекът наистина се чувства човек тогава, когато се опита да преодолее земната гравитация, когато се опиташ да се извисиш над тези неща, да се отдадеш наистина на това, на този съвършен език, език който няма нужда от превод! Тази космическа магия, която е музиката! Независимо дали я изпълняваш, дали я дирижираш, дали я създаваш, дали я композираш – ако ти го правиш с чисто сърце, ако го правиш с любов, разбира се, професионално, и за това не съжалявам, че съм избрал тази своя професия. Ако ти знаеш какво послание искаш да отправиш към публиката, към този, който те слуша, независимо дали в концертната зала, независимо дали е от записа, който ти си направил, независимо дали е в интернет, и ако успееш да накараш някого да забрави, поне за миг забързаното и трудно ежедневие, не само в България, и този консуматорски, така наречен “юзърски“ свят, значи си успял и значи го правиш искрено! И разбира се, за всеки един от нас – артистите, най-голямата награда са аплодисментите! Когато усетиш, че си предал своята любов и публиката ти я връща!\r\nТака че, да, аз смятам, че не съм работил, в истинския смисъл на думата, и един ден в живота си! -  Глобалният свят се променя. Днес сме, както се изразява младото поколение, сме на един “клик“ разстояние от всичко. Светът е презадоволен и хората са презадоволени. Искаме всичко да се случва сега и на момента!  Искаме да консумираме бързо емоции и материални блага, като че ли и изкуството. А това смятам че не е много правилно, не остава онази трайна следа на удоволствието в човек, която оставя, ако щеш една изстрадана любов.\r\nЛюбовта е истинска тогава, когато премине през някакво страдание! А християнските ценности са тези и семейството е това, което възпитава човека от отробата на майката, през първите седем години – защо казваме че са много важни? Защото едно здраво семейство, независимо дали фиктивно ще има сключен граждански брак, или църковен брак – това не е най-важното. Но уюта, топлотата, да усети детето, че то е обичано и от двамата си родители, наистина е много важно! Ценностите в християнското семейство изграждат ценностите в човека за цял живот! Ако ние успеем да ги съхраним, а българите имаме традицията, не само заради този патриархален бит, който до края на 19ти век, съществува у нас, но и заради тази силна връзка, която пък майката, дава на децата, независимо син или дъщеря. Този патриархален бит създава и изгражда едни устои в хората, които ми се иска да запазим и днес и да предадем на идните поколения. Дали е така, не съм много сигурен, но човек трябва да положи усилия, трябва да знае, влизайки в храма, или запалвайки свещица, да знае защо го прави, най-вече да го прави с искрено и чисто сърце и със смирението, което е едно от най-важните качества на християнското семейство и най-ценния добродетел!", "date": "2018.11.26", "title": "Даниел Спасов и Милен Иванов: Ако приемеш музиката като професия си обречен - тя е духовна кауза"}
{"url": "https://www.actualno.com/football/policejski-slujitel-obvinen-za-boj-nad-futbolen-zapaljanko-news_708387.html", "text": "  Полицейски служител бе обвинен за физическо нападение над млад футболен фен. Лиъм Стюарт е обвинен в причиняването на телесни щети на 18-годишен привърженик преди началото на двубоя за Купата на лигата на Англия между Шефилд Уензди и Честърфийлд на ,,Хилзбъро“.     Според информациите от страна на Независимия департамент за полицейско разследване, младежът е получил травми на лицето след инцидента през август 2017 година. Стюарт ще се яви в съда в Барнзли на 28 ноември.   ,,Лиъм Стюарт бе разследван за инцидент, който е станал на 8 август 2017 година в Шефилд, в резултат на който 18-годишен запалянко е отишъл в болницата поради телесни щети.\r\nМладият фен се е свързал с полицията, като в последствие бе арестуван, преди двубоя между Шефилд Уензди и Честърфийлд за Купата на лигата онази вечер“, се казва още в изявлението.  ", "date": "2018.11.26", "title": "Полицейски служител обвинен за бой над футболен запалянко "}
{"url": "https://www.actualno.com/politics/manolova-sys-zakon-za-voennite-pravitelstvoto-otlaga-elektronnata-samolichnost-news_708300.html", "text": "  Министерският съвет е внесъл за преминаване и пребиваване на чужди съюзнически въоръжени сили на територията на България, в преходните и заключителни разпоредби на който се предлага отлагане на електронната идентификация (вместо 1 януари, 2019 година, срокът става 1 януари, 2020 година), съобщи омбудсманът Мая Манолова на дискусия за електронното и машинното гласуване, организирана от \"Движение България на гражданите\" (ДБГ).     Манолова припомни, че електронната идентификация трябваше да стартира тази година, но беше отложена за януари догодина и остро възрази срещу практиката \"Няма нищо общо между въоръжените сили и електронната идентификация. \", закани се омбудсманът и поясни, че това е посегателство изобщо върху основни принципи на законодателния пороцес за публичност, прозрачност, защита на парвата на гражданите, възможности за обществено обсъждане.   Бюджетът на държавата, който утре влиза в пленарна зала за окончателно гласуване, променя още 11 закона, а този на Здравната каса  променя с преходните и заключителни разпоредви 16 други закона, изтъкна още Манолова.\r\nТя апелира депутатите да предвидят в държавния бюджет средства за машинно и електронно гласуване.  \"От това дали те (бел. ред. - депутатите ) ще включат плюс 50 милиона лева за провежданите избори следващата година по бюджета на ЦИК, ще се определи дали Изборният кодекс ще  бъде спазен - дали ще има машинно гласуване и електронно гласуване през следващата година, в която имаме 2 избора - за европейски парламент и местни избори\", подчерта Манолова.\r\nТя заяви това, коментирайки темата \"за\" и \"против\" машинното и дистанционното електронно гласуване“ по време на дискурия, организирана от ДБГ в хотел \"Даунтаун\". По думите ѝ такъв дебат е излишен, както абсурден е и дебатът следва ли държавните институции на България да спазват законите или не.   Ситуацията, според обудсмана, е абсурдна, когато става въпрос за основни граждански права, каквито са изборните права.    Машинното гласуване беше въведено единодушно с гласуване на партии и парламентарни групи от целия спектър, с едно-единствено възражение - че е скъпо, припомни Манолова и коментира, че вместо да се положат усилия от страна на държавните институции, сме поставени пред един и същ сюжет - . \r\nМанолова изтъкна още, че след сезирането ѝ от ДБГ е изпратила писма до всички институции, включително до парламента и като отговор е последвал законопроектът, който отлага за неопределено време машинното и . Там се предлага, разказа Манолова - когато някога в светлите бъднини бъде въведено машинно гласуване, \"Информационно обслужване\" да бъде субектът, който ще осигури машините. \"Не разбрах точно дали това е новина, с която казваме, че вече в България ще произвеждаме компютри и умни системи, дали казваме, че вече Законът за обществени поръчки няма да важи, след като в закон се посочва името на изпълнител на една поръчка за около 40 - 50 милиона лева\", коментира Манолова. Проф. Михаил Константинов, който е председател на Управителния съвет на \"Информационно обслужване\" и също участва в дискусията, каза, че и той е научил от въпросния закон, че е началник на предприятие, което ще произвежда умни машини.\r\nОмбудсманът припомни, че суверенът се е произнесъл по въпроса за електронното гласуване и че институциите трябва да положат усилия и да приведат в изпълнение волята на народа. Досега ЦИК оправдаваше своето бездействие с наличието на общ проект с Агенцията за електронно управление за няколкостотин хиляди лева европейски пари, които трябваше да бъдат използвани за въвеждането на електронно гласуване, посочи Манолова и повдигна въпроса: \"Ако се върви към отмяна на е-вота, защо са похарчили няколкостотин хиляди лева и какво се случи с този проект?", "date": "2018.11.26", "title": "Манолова: Със закон за военните правителството отлага електронната самоличност "}
{"url": "https://www.actualno.com/music/teodosij-spasov-i-ivan-shopov-napraviha-vlivane-na-muzika-i-vizija-news_708347.html", "text": "  Дългоочакваното представяне на най-новия общ албум на Теодосий Спасов и Иван Шопов \"InFusion\" се състоя на 24 ноември в препълнената зала на Пространство 108 в София. Неповторимият тандем на иконичния за българския джаз виртуоз на кавала Теодосий Спасов и майсторът на електронния звук Иван Шопов отведе екзалтираната публика на вълнуващо инструментално пътешествие към далечни светове и континенти, през разнородни музикални традиции, трудно поддаващи се на жанрови определения, но стъпили върху фундамента на етно джаза и българските фолклорни мотиви.  - вливане между звук и емоция, визия и атмосфера, композиция и импровизация, един своеобразен празник на сетивата, който стана факт и благодарение на гостуващите артисти - талантливият пианист Димитър Бодуров и дамите от вокална група Авигея, чиито гласовете накараха публиката буквално да настръхне.      Снимка: Chechigo 2 За незабравимото сетивно преживяване допринесе и специално разработена за албума \"InFusion\" визуална среда, дело на артиста Лора Шопова. Въздействащите видео-импресии, генерирани на базата на звука, създадоха една атрактивна мултисетивна атмосфера и превърнаха столичното Пространство 108 в същинска приказка, на която присъстващите просто не можеха да се наситят - твърдение подкрепено от факта, че музикантите бяха извикани на бис от нестихващи аплодисменти.  За доброто преживяване в студената ноемврийска вечер, зрителите се насладиха на самобитни коктейли от \"Винпром Троян\", чиято основна съставка бе Троянска сливова ракия, а имената на напитките бяха вдъхновени от композициите в албума \"InFusion\".\r\nСъбитието бе подкрепено от \"Загорка\", защото със \"Загорка\" може да намерите доброто тук и сега.\r\nПо време на концерта-промоция настъпи и моментът, който всички ценители очакваха с нетърпение - да се сдобият с копие на \"InFusion\". Албумът, издание на лейбъла Etheraudio Records, вече може да бъде поръчан и онлайн от , както и слушан на . Съвсем скоро ще станат ясни и други локации на разпространение, които ще бъдат обявени на страницата на Иван Шопов.    Една от най-хубавите новини за колекционерите е, че в началото на 2019 г. \"InFusion\" ще излезе и на 180-грамов бял винил. Оригиналната визуална идентичност и на двата продукта са дело на вещите майстори от Fontfabric.", "date": "2018.11.26", "title": "Теодосий Спасов и Иван Шопов направиха вливане на музика и визия "}
{"url": "https://www.actualno.com/smolyan/zam-ministyr-irena-georgieva-v-chepelare-otmina-edno-uspeshno-ljato-nadjavame-se-i-na-dobyr-zimen-sezon-news_708338.html", "text": "  Отмина едно успешно лято и ни предстои, надявам се, много добър зимен сезон. С всяка изминала година България потвърждава имиджа си на една от най-търсените дестинации за зимен туризъм и все по-често е домакин на международни ски състезания. За всички нас е важно да развием и разширим постигнатото в предишните години. Това заяви зам.-министърът на туризма Ирена Георгиева на среща с туристическия бранш в Чепеларе днес.     Преди старта на зимния сезон представители на местната власт в Чепеларе и Смолян, както и на туристическия бранш обсъдиха готовността си да го посрещнат и проблемите, които още не са решени.\r\nПо думите на Георгиева последната зима 2017-2018 г. е била най-успешната от влизането на България в ЕС по брой посещения на чужди туристи -  спрямо предишния зимен сезон. А трета година от създаването на Министерството на туризма се отчитат рекордни резултати, включително в зимния туризъм.\r\nОт началото на годината до момента при чуждестранните туристи ръстът е 31% спрямо същия период на 2015 г. Близо 8 милиона са туристическите посещения на чужденци за периода януари - септември т.г., което е ръст спрямо същия период на миналата година.  Ръстът в приходите от международен туризъм за същия период  са 3,2 млрд. лева, което значи ръст от спрямо миналата година.\r\n„Очакваме приближаващата зима да надгради тези резултати. Прогнозите са за поне 5% общо увеличение на туристите спрямо миналия зимен сезон\", каза Георгиева.\r\nТя съобщи, че в курорта Пампорово-Чепеларе от януари до септември т.г. са пренощували близо , с увеличение на 9.1% спрямо година по-рано.    \"Броят на нощувките надвишава , достигайки ръст от 14%, а приходите от тях за над 15 млн. лв. за 9 месеца, отчитайки ръст от над 24.6%, което е белег за това, че зона Пампорово - Чепеларе работи за това курорта да бъде предлаган през другите месеци извън зимата\", каза зам.-министърката.\r\nОт изявлението й стана ясно, че безработни ще бъдат обучавани в Българо-германския център на Смолян за кадри в туристическия бранш по пилотен проект на Министерството на туризма.\r\nПо споразумение с МТСП в Агенцията по заетостта ще се получават заявки на работодателите за нуждата им от кадри. Проектът предвижда регистрираните безработни да бъдат обучавани в поделенията в Царево и Смолян.", "date": "2018.11.26", "title": "Зам.-министър Ирена Георгиева в Чепеларе: Отмина едно успешно лято, надяваме се и на добър зимен сезон"}
{"url": "https://www.actualno.com/crime/obvinenija-za-dvama-nadzirateli-ot-burgas-news_708292.html", "text": "  Софийска градска прокуратура /СГП/ повдигна обвинение на Стилиян К. и Ангел М. за причинена от тях по непредпазливост в условията на независимо съпричинителство смърт на Горан Горанов - престъпление по чл.122 ал.1 от НК.     Стилиян К. и Ангел М. са привлечени като обвиняеми за това, че на 25.03.2017 г., за времето от 07.00 до 07.30 ч., в гр.Бургас, като надзиратели в Затвора-Бургас, при условията на независимо съпричиняване, чрез бездействие, по непредпазливост са причинили смъртта на лишения от свобода Горан Горанов, настанен в наказателна килия във II-ра зона с повишена сигурност в Затвора - Бургас.   Сутринта на 25.03.2017г. възникнала повреда на парната инсталация в килията на лишения от свобода, при която имало свободно изтичане /пробив/ на водна пара под налягане с температура 140 градуса по Целзий. При съприкосновението й с тялото на Горан Горанов тя предизвикала тежка термична травма, несъвместима с живота. При аутопсията на трупа на Горан Горанов е установена мацерация на стъпалата със свличане на кожата на петите. Свличане на кожа е установено на задната повърхност на двете бедра, гърба, коленете на трупа, дясната длан, по външната повърхност на дясната предлакътница. По трупа са установени следи от изгаряния.\r\nЕкспертното заключение сочи, че смъртта е настъпила вследствие на термична травма – попарване на дихателните пътища и на 53% от кожата на главата на починалия, причинена от повреда на парната инсталация.  Основна роля в леталния изход са термичните промени в дихателните пътища от вдишаната гореща пара. Липсата на епител по хода на дихателните пътища е довела до бързо настъпване на кислороден глад във всички органи и тъкани, което е довело до бързото развитие на дихателна/кислородна дихателна недостатъчност и развитие на термичния шок.\r\nПри термична травма се получава дехидратация (обезводняване) на организма и хемоконцентрация (сгъстяване на кръвта), което може да причини инфаркт на миокарда. Смъртта е в пряка причинно - следствена връзка с термичната травма.   Двамата обвиняеми, въпреки че са били длъжни, не са изпълнили законовото си задължение да осигурят защитата, безопасността и сигурността на лишения от свобода. При възникналата аварийна ситуация с парното отопление, обвиняемите надзиратели не са реагирали на виковете за помощ на лишения от свобода. Обвиняемите не са предприели своевременно мерки за ограничаването, преодоляването и ликвидирането на последствията от нея и опазване на живота и здравето на лишения от свобода Горан Горанов, независимо че са забелязали излизащата пара от прозореца на неговата килия, която постепенно е изпълнила коридора на II-ра зона с повишена сигурност в Затвора – Бургас.    Спрямо обвиняемите е наложена забрана за напускане на страната.\r\nПредстои внасяне на материалите по делото с обвинителен акт в съда.", "date": "2018.11.26", "title": "Обвинения за двама надзиратели от Бургас"}
{"url": "https://www.actualno.com/crime/edin-zagina-a-chetirima-sa-tejko-raneni-sled-tejka-katastrofa-news_708344.html", "text": "   , близо до разклона за село Гороцвет.     Сигналът е подаден около 12.20 часа днес. По първоначални данни водачът на лек автомобил \"Мерцедес\" с разградска регистрация е предприел изпреварване и се е ударил челно в насрещно движещ се камион с добрички номера.    . В камиона са пътували двама души, които са с леки наранявания.\r\nПродължава огледът на местопроизшествието.   ", "date": "2018.11.26", "title": "Един загина, а четирима са тежко ранени след тежка катастрофа"}
{"url": "https://www.actualno.com/balkani/otvoreno-obshtestvo-na-soros-spira-da-funkcionira-v-turcija-news_708343.html", "text": "  От фондацията „Отворено общество“ на Джордж Сорос обявиха в понеделник, че спират всичките си дейности в Турция. Това става няколко дни, след като президентът Реджеп Таийп Ердоган обвини американския милиардер, че се опитва да предизвика разделение в държавите и да ги унищожи, предаде Reuters, цитирана от агенция \"Фокус\".     Фондацията твърди, че е мишена на „недоказани твърдения“ от турските медии, което е направило невъзможно продължаването на работата ѝ в тази страна.   Фондацията е предмет на разследване от Вътрешното министерство на Турция, което иска да докаже връзката между нея и демонстрациите в истанбулския парк Гези през 2013 година. Един от основателите на „Отворено общество“ в Турция Хакан Алтинай е сред 13-те задържани преди 10 дни. Те са обвинени, че са защитавали Осман Кавала, за когото британската агенция пише, че е активист за човешките права“, арестуван за опит за сваляне на правителството чрез масови протести.\r\nReuters припомня, че миналата седмица Ердоган свърза тези арести със Сорос. „Този човек ( Кавала - бел. ред. ), който финансира терористите по време на инцидентите в Гези, вече е в затвора“, заяви турският лидер по време на среща на местните администрации. „И кой е зад него? Известният унгарски евреин Сорос. Това е човек, който назначава хора да предизвикват разделение в нациите и да ги унищожават. Той има толкова много пари и ги харчи по този начин“, обясни Ердоган.  От Фондацията пък посочват, че „новите разследвания“ се опитват да я свържат с протестите в парка Гези преди пет години. „Тези опити не са нови и са далеч от реалността“, казват интернационалистите. Фондацията съобщи, че ще подаде документи за юридическа ликвидация и ще спре операциите си, колкото е възможно по-скоро.", "date": "2018.11.26", "title": "\"Отворено общество\" на Сорос спира да функционира в Турция"}
{"url": "https://www.actualno.com/curious/godishen-horoskop-za-2019-g-telec-news_708298.html", "text": "   ще е успешен месец за всички отношения за представители на знака Телец. Най-силни ще сте в служебно положение. Сега може да поставяте условия, най-вече при постъпването на нова работа. Там ви очакват изключителни перспективи и сериозни шансове за повишаването на доходите ви. В личния живот ще имате пълно разбирателство от страна на половинката ви. Някои от представителите на знака ги очаква добра новина за попълнение в семейството.      ще изисква повече усилия от ваша страна. Сега е време да проявите инициатива и напористост. След успеха ви през януари ще се наложи да покажете, че сте способни да продължите започнатото. В средата на месеца може да почувствате нервно напрежение. Опитайте се да си осигурите повече сън, а някой от уикендите разпуснете на приятно място. Водните процедури ще ви разтоварят психически.\r\nПрез напрежението ще расте.  Възможно е забавяне на важен проект, който да постави в опасност финансовата ви стабилност. С повече спокойствие и далновидност ще се справите с проблема. Онези от вас, които са родители ще трябва да проявят повече търпение към децата си, особено ако са в пубертета. Не забравяйте какви сте били на тяхната възраст. С настойчивост и приятелски разговор се постига повече, отколкото с наказания и прекалено строгост.  Помнете, че тайната на всеки успех е в спазването на баланса. Ако ви предстои пътуване проверете внимателно всички документи , които ще са ви нужни. ще внесе свежа струя в живота ви. Финансовото ви състояние е стабилно, но ще имате възможност да увеличите приходите с допълнителна дейност. Това ще ви даде възможност в осъществите ваши скъпи мечти. През този период всички процедури свързани с подобряване на външния вид ще имат добър и продължителен резултат.     През не се колебайте да си позволите кратка почивка преди началото на лятото. Тогава ще имате нужда от повече енергия, така че не е нужно да влагате прекалено много усилия. Ето защо помислете къде бихте могли да заминете със семейството. може да бъде месец на важна промяна в професионално отношение за някои от представителите на знака Телец. Успехът ви ще се корени в качествената комуникация. Дори да имате различия в мнението с някои колеги се постарайте да запазите добри отношения с тях. Не се знае дали скоро няма да имате нужда от тяхната помощ. В личния живот не се очакват сътресения. е вашият месец за лятна почивка. Ще се чувствате най-добре в голяма компания с много приятели. Изберете дестинация, която най-близко се доближава до природата. Самостоятелните представители на знака може да действат по-смело в търсенето на партньор.     ще ви предложи буря от емоции. През първата част на месеца може да възникне семеен въпрос за решаване. Ще трябва да обърнете повече внимание на роднините си и да положите усилия за да запазите добрите отношения с тях. В края на месеца отделете повече време на децата. Прекарвайте няколко дни, посветени специално на тях. ще ви даде повече самочувствие, благодарение на професионалните ви заслуги. Ще подобрите финансовото си положение, така че може да си подарите извънредно пътешествие. В здравословно отношение нищо няма да ви притеснява.   През не се втурвайте да спасявате другите. Имате достатъчно ваши отговорности. Не забравяйте, че често намесата в чужди дела, дори с най-добри намерения, не завършва добре за никого. е чудесно време за самостоятелните представители на знака да проявяват повече активност в търсенето на партньор. Посещавайте повече събития, свързани с вашите интереси. Не отказвайте срещи, флиртувайте на воля.\r\nПоследният месец на годината - може да ви завари уморени. В семейството са възможни разногласия. Направете така, че всеки да има частица от това, което иска – пълно щастие няма. По-смелите ще се решат да направят предложение за брак на любимия си човек.   от 5 до 28 март;   от 8 юли до 1 август;\r\nот 31 октомври до 20 ноември.\r\nПрез това време не е препоръчително започването на нови проекти, закупуването на всичко, свързано с информация, както и средства за придвижване.", "date": "2018.11.26", "title": "Годишен хороскоп за 2019 г. - Телец"}
{"url": "https://www.actualno.com/vraza/kalin-kamenov-nagradi-naj-dobrite-sportisti-na-vraca-za-2018-g-news_708279.html", "text": "  Първото място тази година бе за състезателя по борба Мариян Маринов, с треньор Димитър Найденов. За да награди най-добрите в класацията на на Спортно училище „Климент Охридски“ дойде кметът на Община Враца Калин Каменов.     „Пожелавам ви да бъдете здрави, да си поставяте високи цели и най-важното е да повярвате в себе си. Вашите успехи днес, пишат спортната история на Враца и затова се гордеем с вас. Честит празник!“ – каза в приветствието си Калин Каменов.\r\nНай-многобройни отличия тази година прибраха състезателите по борба. Второ място бе присъдено на Илиян Лазаров с треньор Юлиян Димитров, следван от съотборника си Емилиян Лазаров. Четвъртото място е за Исабел Стоянова, отново състезател по  борба, с треньор Камелия Крумова, а след нея се нареди Георги Валентинов /борба/. В почетната класация 6-то място грабна Никола Костадинов /лека атлетика/, Кирил Георгиев /спортна стрелба/, Михаела Миткова /лека атлетика/, Десислава Йорданова /лека атлетика/, Ванеса Маринова /борба/.\r\nНаградата „Най-изявени млади таланти“ тази година бе за Димитър Георгиев /борба/ и Митко Панов /футбол/. Най-успешен отбор на 2018 г. на училището за шампиони е тимът на девойки по волейбол. Наградите бяха връчени от директора на учебното заведение Даниела Велкова.  Церемонията по награждаването на 10-те най-добри спортисти на СУ „Св. Климент Охридски“ се проведе в сградата на учебното заведение.", "date": "2018.11.26", "title": "Калин Каменов награди най-добрите спортисти на Враца за 2018 г."}
{"url": "https://www.actualno.com/balkani/eto-koja-e-dyrjavata-s-naj-mrysen-vyzduh-v-evropa-news_708280.html", "text": "  Със замърсяване на въздуха над 10 пъти над препоръчаните нива, Македония е страната с най-мръсен въздух в Европа, сочат данни от Европейската агенция за околна среда, съобщава Euronews.     Сериозният пътен трафик и използването на печки на дърва и изкопаеми горива за отопление причиняват опасно увеличение на замърсяването на въздуха.   Поради тази причина все повече хора имат оплаквания и дори търсят медицинска помощ.\r\nМакедонското правителство определи амбициозна цел за подобряване на качеството на въздуха с 50% през следващите две години, посочва Euronews.  ", "date": "2018.11.26", "title": "Ето коя е държавата с най-мръсен въздух в Европа"}
{"url": "https://www.actualno.com/business/situacijata-v-azovsko-more-ne-pritesnjava-bylgarija-uveri-petkova-news_708294.html", "text": "   . Това каза пред журналисти министърът на енергетиката Теменужка Петкова, предаде агенция \"Фокус\".     „Към настоящия момент доставките на природен газ са в обичайния си режим и няма абсолютно никакви притеснения и основания за такива. Но, разбира се, всяка една държава членка, съгласно регламентите за енергийната сигурност в рамките на ЕС, е длъжна да предприема съответни действия и да има план за такива. И ние имаме план за действие. Имаме договор за обратен реверсивен поток от страна на Гърция, имаме и необходимите количества в Чирен, така че българските граждани трябва да бъдат спокойни – “, заяви Петкова.    припомня, че през Керченския пролив вече е възстановено. Той беше затворен вчера след като три украински кораба бяха блокирани от руските власти и по тях беше открит огън. Междувременно стана ясно, че НАТО ще проведе днес извънредна среща на посланическо равнище заради кризата, възникнала между Москва и Киев.    На въпрос колко ще струва влизането на „Булгартрансгаз“ в проекта „Александруполис“, отговори още, че това предстои да се анализира. „20% ще бъде делът, който „Булгартрансгаз“ ще придобие в тази компания“, каза тя и обясни, че държавата няма да има участие в този проект. Попитана дали има опасения, че „Турски поток“ може да последва съдбата на „Южен поток“, Петкова отговори, че .", "date": "2018.11.26", "title": "Ситуацията в Азовско море не притеснява България, увери Петкова"}
{"url": "https://www.actualno.com/dobrich/s-600-000-lv-e-remontirana-sgradata-na-pojarnata-slujba-v-dobrich-news_708284.html", "text": "  Изцяло е обновена сградата на Регионалната дирекция „Пожарна безопасност и защита на населението“ в Добрич като в ремонта са инвестирани 600 000 лв. Средствата са осигурени по Оперативна програма „Региони в растеж“, съфинансирана от Европейския съюз чрез Европейския фонд за регионално развитие. Ремонтът е реализиран по проект „Внедряване на мерки за енергийна ефективност и ремонт на сградата на РДПБЗН (РС ПБЗН) – Добрич“, който е част от инвестиционната програма на община Добрич за периода 2014 – 2020 г.     Официалното откриване е насрочено за сряда. Очаква се на него да присъства главен комисар Николай Николов – директор на Главна дирекция „Пожарна безопасност и защита на населението“. Ще бъдат представени резултатите от изпълнените дейности по проекта.", "date": "2018.11.26", "title": "С 600 000 лв. е ремонтирана сградата на пожарната служба в Добрич"}
{"url": "https://www.actualno.com/kustendil/rekord-v-dupnica-hvanaha-shofior-s-424-promila-news_708256.html", "text": "  В края на миналата седмица, дупнишки полицаи са заловили 40-годишнен водач на л.а. „Фолксваген с 4.24 промила алкохол в кръвта. Водачът е задържан с полицейска заповед за 24 часа. Проверката е извършена на ГП Е 79, започнато е бързо полицейско производство по случая в РУ Дупница.     Рилски полицаи пък, са установили 27-годишен водач на л.а. „Мерцедес“ да управлява след употреба на наркотични вещества, проверката е извършена на пътя Рила – Кочеринови. Водачът е отказал да му бъде взета кръв за анализ. Задържан е с полицейска заповед за 24 часа, започнато е бързо полицейско производство по случая. Друг водач на л.а. “Ауди“ от Сандански е установен от пътни полицаи от Рила да управлява след употреба на наркотични вещества, при последвалата проверка в автомобила са открити 110 г марихуана. Водачът е задържан за 24 часа, започнато е досъдебно производство по случая.\r\n24-годишен водач на л.а. „Мерцедес“ е установен от бобовдолски полицаи да управлява след употреба на алкохол. Проверката е извършена при разклона за с. Паничарево, дрегерът е отчел резултат 2.00 промила алкохол в издишания въздух, бързо полицейско производство е започнато по случая в РУ Бобов дол. Водачът е задържан за 24 ч, предаде за кореспондент на от града, Катя Табачка - говорител на ОДМВР - Кюстендил.", "date": "2018.11.26", "title": "Рекорд в Дупница! Хванаха шофьор с 4.24 промила"}
{"url": "https://www.actualno.com/business/amerikanskijat-poslanik-de-fakto-ni-pojela-da-se-otyrvem-ot-ruskata-energijna-zavisimost-news_708306.html", "text": "  САЩ подкрепа енергийната независимост на България, която е равносилна на национална сигурност. Нашата позиция е, че не искаме европейските ни партньори да са енергийно зависими от Русия. Това заяви американският посланик Ерик Рубин по време на кръгла маса на тема \"Рискове и перспективи за енергийната сигурност на Югоизточна Европа\", предаде БГНЕС.     \"Енергийната сигурност е равносилна на националната. И ние искаме да подкрепим България за постигане на независими и диверсифицирани енергийни доставки. САЩ никога няма да използват енергията за влияние или принуда над други държави. Това се отнася и за България\", категоричен беше Рубин в речта си.   Пред политици, експерти и дипломати на форума, Рубин отбеляза, че към момента 13 европейски държави продължават да разчитат на доставките на руски газ и България е една от тях. Диверсификацията на източниците ще гарантира най-добри цени за потребителите. По данни на САЩ 38% от вноса на газ в Европа е от Русия.\r\nПосланикът е убеден, че двете частни американски централи „Марица Изток 1 и 3 играят ключова роля в енергийната независимост на България.  ", "date": "2018.11.26", "title": "Американският посланик де факто ни пожела да се отървем от руската енергийна зависимост"}
{"url": "https://www.actualno.com/actualno/bojko-ili-slavi-se-obyrka-s-dylga-news_708259.html", "text": "  В коментираното надълго и нашироко , което Слави Трифонов направи с премиера Бойко Борисов през миналата седмица, някак убягна един основен елемент – а именно за кой точно дълг говореха шоуменът и премиерът тогава, когато дойде прословутият зрителски въпрос   относно външния ни дълг и как когато Борисов дошъл на власт този дълг бил 10 млрд. лева и лидерът на ГЕРБ е обявил ситуацията за \"катастрофа\", а сега бил 26 млрд. лева?         В целия този отрязък от разговора ( ) по абсолютно кръчмарски начин бяха смесени две тотално различни понятия – брутен държавен дълг и брутен външен дълг. Борисов обяви, четейки от листчето си, че дългът ни бил 20%, като използва и думичката \"външен\", но това изобщо не кореспондира с към август 2018 година. Според информацията на БНБ брутният ни външен дълг е 33,8 млрд. , което се равнява на 64% от БВП, но БВП е прогнозен – 51-52 млрд. евро. Само че и съгласно актуализираната бюджетна рамка за тази година бюджетът ще е 105,6 млрд. лева т.е. прогнозите на БНБ и НСИ са съвсем близки и процентът на брутния държавен дълг ще е съвсем малко по-нисък от 64%.\r\nВече въпросът с брутния държавен дълг е съвсем различен. Той действително се движи около 20% и абсолютната му стойност е а, като за догодина е като абсолютна стойност да е 22,2 млрд. лева, след като преди две години беше 29% - . Като процент от БВП намалението ще е по-голямо, защото БВП ще се увеличава – например догодина се чака да е над 112 млрд. лева. А държавният дълг е един от Маастрихтските критерии за стабилност, не външният. И разликата между двата дълга е, че външният представлява всички задължения, които са натрупали всички местни лица към чужди кредитори, докато държавният дълг обхваща всички задължения само на държавата, не и на частния сектор.  Оттук-нататък вече всеки може да си прецени кой какво е говорил измежду Борисов и Трифонов, кой колко знае и кой заслужава да е премиер или интервюиращ по икономически въпроси. Може и да прецени дали държавният дълг всъщност е показател, който трябва да се изчисти тотално. Защото и в Европа, и по света има преуспяващи икономики с много по-голям държавен дълг от нашия - и причината е, че тези взети на кредит пари се ползват за стимулиране на икономиката, а не просто да се пишат едни цифрички за пред аверите по ишиас в Брюксел!  Ивайло Ачев ", "date": "2018.11.26", "title": "Бойко или Слави се обърка с дълга?"}
{"url": "https://www.actualno.com/dobrich/ot-avtobusnija-bransh-v-dobrich-sa-pritesneni-ot-nedostig-na-shofiori-news_708305.html", "text": "  Много по-голям е броят на шофьорите на автобуси, които излизат в пенсия, от тези, които вземат шофьорски книжки. Тревожната тенденция в бранша обобщи за управителят на добричката фирма „Пътнически превози“ Валентин Василев. Данните му са, че между .     Според него основната причина за отлив от професията е, че и голямата отговорност, свързана с живота и здравето на десетки пътници. Но в същото време не може да се вдигне цената на билетите, тъй като клиентите на обществения транспорт са с ниска платежоспособност.   Василев е поставил този проблем на заседание на Областната комисия по транспорт.", "date": "2018.11.26", "title": "От автобусния бранш в Добрич са притеснени от недостиг на шофьори"}
{"url": "https://www.actualno.com/smolyan/mestna-firma-shte-pravi-largoto-na-samokov-news_708296.html", "text": "  Местната фирма „Колхида“ ЕООД на Красимир Герасимов ще прави ларгото на град Самоков. Сключеният с общината договор е на стойност 1 569 176 с ДДС и срок за изпълнение до 30 септември 2019 година, става ясно от обявление на местната управа.     Проектът „Благоустройство и преустройство на централната градска част към зона „Ларго“ на бул. „Македония“ в Самоков има за цел да насити умерено пространството с разнообразни по своите качества места за краткотраен отдих и общуване.   Задачата на изпълнителя е да изгради социално-културно пространство в пряка връзка с даденостите - исторически, културни и функционални. Нова е идеята за композиционно решение по отношение на настилки, зелени площи и паркови елементи.\r\nКъм настоящия момент ларгото на града е с компрометирана настилка от бетонови плочи, неефективни отводнители, недостатъчен брой пейки и места за отдих, както и дървесна растителност.  Зоната, която подлежи на благоустройство, е с обща площ 7 514 квадратни метра. Предвидени са места за отмора, социални контакти и уединение, с изцяло достъпна градска среда за всички възрасти и от хора в неравностойно положение. С проекта се осигурява „освобождаване\" на пространството от ненужни елементи.\r\nПредвижда се свръхедроразмерна широколистна дървесна растителност с височина до 3,50 метра с пейки под тях за комфорт на жители и гости на града през горещите дни.", "date": "2018.11.26", "title": "Местна фирма ще прави ларгото на Самоков"}
{"url": "https://www.actualno.com/society/nacionalen-sbor-za-edinenie-na-bylgarite-sybra-intelektualci-v-sofija-news_708264.html", "text": "  Учени, бизнесмени, интелектуалци, общественици, както и представители на 32 граждански организации от цялата страна, се събраха на национален сбор за единение на българите, предаде репортер на .     В Народния театър \"Иван Вазов\" в София бе официално учредена новата формация под името сдружение \"Единение\". Неин председател ще бъде академик Стефан Воденичаров. .   Националният сбор излъчи няколко решения, които са и своеобразни предложения към широката общественост. Учените призовават да се инкриминира насаждането на остра конфронтация сред хората и да се \" \".\r\nНовата формация също така се обявява за решителни мерки относно спиране на демографската криза, борба с бедността, независима съдебна система, качествено образование и здравеопазване, както и грижа за българската култура.  ", "date": "2018.11.26", "title": "Национален сбор за единение на българите събра интелектуалци в София"}
{"url": "https://www.actualno.com/scene/zvezdite-na-operetata-katerina-tuparova-i-aleksandyr-mutafchijski-20-godini-zaedno-na-scena-news_708303.html", "text": "  На 8-ми декември звездите на Националния музикален театър Катерина Тупарова и Александър Мутафчийски отбелязват 20 години заедно на сцената. Любимата оперетна двойка излиза на сцената в постановката „Българи от старо време” като дуета Иван и Янка. Това е един от дуетите, с който Тупарова и Мутафчийски се превръщат в любимци на публиката. На 8-ми декември Александър Мутафчийски ще изпълни за първи път любимата си роля на ратая Иван в постановка, на която той е режисьор.     \"Българи от старо време\" от Асен Карастоянов е определяна като най-любимата българска оперета. Тя е написана специално за Музикалния театър, на чиято сцена се поставя за осми път. Възрожденски колорит и стилизиран фолклор ще видят зрителите в постановката на Националния музикален театър. Спектакълът показва с добросърдечна ирония семейната идилия и романтика на патриархалния българин.\r\nЦелта на постановъчния екип е била да погледне с добродушна усмивка на нашите предци от онова време без да ги съди или да им се се присмива. Режисьорът на спектакъла Александър Мутафчийски, който е и солист на Националния музикален театър, споделя: „Поглеждайки с очите вече на режисьор, аз се помъчих да си отговоря на въпроса: С какво „Българи от старо време“ ни провокират в наши дни? И как, без да се правят преднамерени сценични препратки към съвремието ни, същият въпрос да развълнува и публиката в салона”.\r\nЗа първи път след премиерата на оперетата през април режисьорът Александър Мутафчийски излиза на сцената като актьор заедно със своята дуетна половинка Катерина Тупарова. Така те ще отбележат 20 ГОДИНИ ЗАЕДНО НА СЦЕНАТА.  Катерина Тупарова и Александър Мутафчийски се срещат за първи път през 1998 г. в спектакъла на Националния музикален театър „Циганска любов“ от Лехар. Там участват в ролите на Йолан и Кайетан. И двамата споделят, че все едно не е било дебют на тяхното партньорство, а са имали усещането, че цял живот са играли заедно. Следват още много роли и постановки в класически оперетни заглавия,  които ги превръщат в популярна сценична двойка. Публиката ги познава като Бони и Щаси в „Царицата на чардаша“, Лиза и Жупан в „Графиня Марица“, Мариета и Наполеон в „Баядерка“, Жулиета и Брисар в „Граф фон Люксембург“, Чиболета и Папакода в „Една нощ във Венеция“, Пепи и Йозеф във „Виенска кръв“, Селестен и Дениз от „Мамзел Нитуш“  и други.\r\nВерните оперетни почитатели виждат в тях наследници на популярната двойка от миналото Лиляна Кисьова и Видин Даскалов. Катерина и Александър очароват с харизматичното си обаяние, с лекотата, с която пеят и танцуват, чувството за хумор и импровизацията, характерността и уникалността на пресъздаваните от тях персонажи. Освен безбройните спектакли в любимия им Музикален театър, десетки са и концертните им изяви в различни градове в България, както и задграничните им гастроли.\r\nНационалният музикален театър отдавна се е превърнал в техен втори дом и затова те с много любов канят своята публика да се наслади на неподправен хумор, колоритни танци и вечна българска музика на 8- ми декември от 19:00 ч. на спектакъла „Българи от старо време“, с който двете звезди на оперетата Катерина Тупарова и Александър Мутафчийски отбелязват творческия си юбилей „20 ГОДИНИ ЗАЕДНО НА СЦЕНАТА“.      Оперета от Асен Карастоянов\r\nЛибрето - Коста Райнов\r\nРежисьор- Александър Мутафчийски   Музикален ръководител и диригент - Юли Дамянов\r\nСценография- Иван Савов\r\nКостюми – Мариана Попова, Иван Савов\r\nХореография- Татяна Янева\r\nМултимедия – Иван Липчев\r\nХормайстор – Людмил Горчев\r\nУчастват : Христо Сарафов, Николай Борисов, Добрина Икономова, Пеньо Пирозов, Светлана Иванова, Юлия Маринова, Марияна Арсенова, Лъчезар Лазаров, Тодор Велков, Теменушка Трифонова, Мария Коровешова, Елена Добрева, Галина Иванчева, Весна Тодорова, Зорница Гергинова.\r\nУчастват хор, балет и оркестър на Националния музикален театър.", "date": "2018.11.26", "title": "Звездите на оперетата Катерина Тупарова и Александър Мутафчийски 20 години заедно на сцена"}
{"url": "https://www.actualno.com/europe/italija-e-gotova-da-namali-proektobudjetnija-si-deficit-news_708253.html", "text": "  Италианският вицепремиер Луиджи Ди Майо каза в понеделник, че е готов да намали проектобюджетния дефицит на Италия, което увеличи акциите в Милано поради надеждата за възможност за преговори с Брюксел.     Европейската комисия отхвърли проектобюджета на Рим, защото рязко увеличава разходите и дефицита - до 2,4% от брутния вътрешен продукт (БВП) в сравнение с този на предходното правителство - 0,8%, което според Брюксел ще само ще натежи още повече върху сериозни дълг на Италия.   \"Ако по време на преговорния процес дефицитът трябва да бъде намален, това не е голяма работа\", каза Ди Майо пред радио Радикале.\r\n\"Важното е нито едно лице да не бъде пропуснато от (обещаните) мерки\", каза той във връзка с универсален основен доход и пенсионна реформа, обещана от управляващата коалиция, предаде БГНЕС.  Ди Майо, ръководител на \"Движението 5 звезди“(Д5З) заяви, че основният въпрос е \"не са числата, а хората\".\r\nПремиерът Джузепе Конте, министърът на икономиката Джовани Триа, Ди Майо и другият вицепремиер Матео Салвини – лидер на крайнодясната Лига - ще обсъдят по-късно днес бюджета.   Миланската Фондова борса се повиши рязко след коментарите на Ди Майо и отбеляза показване с 3.07% малко преди 10 часа.    Внимателно наблюдаваната разлика между доходността на 10-годишния италиански държавен дълг в сравнение с тези в репера за сравнение Германия - бе 283 пункта, спрямо 307 пункта в петък.", "date": "2018.11.26", "title": "Италия е готова да намали проектобюджетния си дефицит"}
{"url": "https://www.actualno.com/vraza/vrachanskijat-mitropolit-shte-otsluji-moleben-za-zdraveto-na-decata-news_708237.html", "text": "  На 26 ноември Православната Църква чества паметта на Св. Стилиян, който е закрилник на децата. По повод празника Врачанският митрополит Григорий ще отслужи за първи път молебен за здравето и преуспяването на всички деца във врачанска епархия. Началото на богослужението е в 10.30 ч. в катедралния храм “Св. апостоли”. От църковната институция канят за участие всички родители с техните деца.     Св. Стилиан е роден и живял между 400 и 500 г. сл. Р. Хр. в Пафлагония, която се намирала на южния бряг на Черно море в Мала Азия. От малък той бил изпълнен с вяра и добродетели. Цялото свое бащино наследство раздал на сиромаси и се оттеглил за монашески подвиг. Пустинният живот превърнал св. Стилиан в светла звезда на аскетизма. Той станал образец за подражание в добродетелите за млади и стари. Много години св. Стилиан преживял в отшелничество. Макар да бил далеч в пустинята, Бог не скрил неговата духовна чистота и мнозина християни започнали да посещават св. Стилиян, привлечени от неговата вяра. Те търсели от него помощ и духовна подкрепа, а също решение за телесните и житейските си проблеми. Св. Стилиян много се радвал на децата, които са най-чисти по сърце и Бог му дал дарба на чудотворно изцеление на болни деца. От тогава до днес свети Стилиян се счита за техен закрилник и към него майките се обръщат с молитви за здраве и помощ за своите деца.", "date": "2018.11.26", "title": "Врачанският митрополит ще отслужи молебен за здравето на децата "}
{"url": "https://www.actualno.com/pleven/izloviha-brakonierska-banda-v-plevensko-news_708262.html", "text": "  Цяла бракониерска банда, тръгнала да сече незаконно, са заловили полицаи и горски вчера край плевенското село Търнене. Иззети са 6 брадви, трион и четири конски талиги, съобщи Областната дирекция на вътрешните работи в Плевен.     Акцията била проведена посред бял ден в местността „Калището“ край Търнене. На място униформените заварили седем конски каруци – четири били натоварени с дървесина, а останалите – празни. Бракониерите около тях били над 10 души. Когато видели полицаите, те хукнали да бягат кой на където свари.  \r\nОт проведените заградителни мероприятия и обход в района са установени девет мъже и жени от селата Търнене и Дисевица. Задържаните са на възраст от 27 г. до 67 г. В присъствието на експерт и горски надзирател са установени общо около 30 куб. метра незаконно отсечена дървесина от вида цер. В 4 от каруците били натоварени общо около 5 куб. метра от дървесината. По случая е започната досъдебно производство и е уведомен прокурор, поясняват от Областната дирекция.", "date": "2018.11.26", "title": "Изловиха бракониерска банда в Плевенско"}
{"url": "https://www.actualno.com/politics/parlamentyt-shte-glasuva-promeni-v-energijnata-strategija-na-bylgarija-news_708257.html", "text": "  Промени в енергийната стратегия на страната ще влязат за гласуване в парламента до дни. Това съобщи председателят на ресорната комисия Делян Добрев по време на конференция в София, предаде БГНЕС.     С промените, които подготвя Министерството на енергетиката, държавният преносен оператор „Булгартрансгаз“ ще участва като миноритарен акционер в изграждането на LNG терминал за втечнен газ.   „Средствата, които „Булгартрансгаз“ ще задели са символични в сравнение с тези, които се заделят за изграждане на инфраструктура в страната“, смята Добрев.\r\nПо предварителни разчети българската държавна компания ще участва с 30% собствен капитал и 70% заемни средства. Очаква се Европейската комисия да подкрепи проекта с безвъзмездно финансиране.  Другата поправка в енергийната стратегия предвижда създаване на газова енергийна борса, която ще бъде дъщерно дружество на „Булгартрансгаз“.\r\nДо промените в енергийната стратегия на страната се стигна заради променената обстановка с газовите потоци на Балканите и развитието на проекта „Турски поток“.   ", "date": "2018.11.26", "title": "Парламентът ще гласува промени в енергийната стратегия на България"}
{"url": "https://www.actualno.com/asenovgrad/podozirat-vyv-finansova-izmama-direktor-i-schetovoditelka-na-asenovgradsko-uchilishte-news_708180.html", "text": "  Подозират във финансова измама директор и счетоводителка на асеновградско школо. И двама вече не са на позициите си, тъй като са подали оставките си доброволно. Проверките и анализите в ОУ „Панайот Волов“, намиращо се в квартал „Долни Воден“, са извършени от отдел „Вътрешен одит“ на община Асеновград за времето от 01.08.18 г. до 10.09.18 г. Предмет на инспекцията са били разходваните средства и отчетените разходи с нормативните документи, както и вътрешните правила, по които работят.     Ръководител на училището тогава бе Ерол Юсеинбаш. Одитираният период е в рамките на година и половина – от 01.01.17 г. до 30.06.2018 г. „Одиторите са установили, че не са заведени в счетоводните регистри и не са съхранени месечните извлеченията на сметките, както и оборотните ведомости. Поради това, не могат бъдат изразени становища за отчетените разходи по параграфи, съгласно отчета на касовото изпълнение на съответните сметки.“, каза пред медии заместник-кметът по хуманитарните дейности на община Асеновград – инженер Мария Вълканова.   Непосредствено, преди да подаде оставката си, директорът на ОУ „Панайот Волов“ е представил план за действие за изпълнение на направените препоръки от отдел „Вътрешен одит“. Ерол Юсеинбаш е подал заявление за освобождаване по взаимно съгласие, което е прието, и трудовият му договор е прекратен, считано от 08.10.18 г.\r\nОт същата дата, като изпълняващ длъжността директор, до провеждане на конкурс, е назначена заместник-директорът по учебната дейност в училището Донка Георгиева. Тайна остава какви са препоръките, отправени от отдел „Вътрешен одит“, какви са установените конкретни нарушения и какви ще са последствията за Юсеинбаш и вече бившата счетоводителка, в случай, че съмненията се оправдаят. От РУО-Пловдив заявиха, че становище по темата могат да изразят от община Асеновград, но от местната управа отговориха, че информацията е конфиденциална.  ", "date": "2018.11.26", "title": "Подозират във финансова измама директор и счетоводителка на асеновградско училище"}
{"url": "https://www.actualno.com/koledenduh/kak-izbirat-elha-u-nas-i-po-sveta-news_708205.html", "text": "  Изборът и украсяването на коледна елха е семейна традиция, която се предава от поколение на поколение. Има обаче различия в предпочитанията към цвят, форма, големина и вид, времето и средствата за покупка, прибирането на украсата и др. Това заявяват от българската фабрика за производство на елхи в гр. Раковски по повод неформално проучване в 8 страни: България, Румъния, Унгария, Сърбия, Хърватска, Македония, Словения и Австрия.      На второ място са „заскрежените“ елхи и тези в бяло, които са най-търсени в България, Румъния, Сърбия, Словения, Хърватска. Някои балкански държави, като Македония и Хърватска, са по-смели и избират елхи в червено. Най-голямо разнообразие има в Австрия, където експериментират със сини, розови и оранжеви дръвчета. На цветни елхи или цветна украса се спира и частният сектор – търговски центрове, магазини, банки, застрахователи и др.   Най-популярният модел елха в 6 от 8-те държави е „жилковата“. В Хърватска и Унгария е 3D елхата, която е най-близо до естествената и наподобява борчетата в скандинавските страни. . Приблизително толкова отделя и семейство в Румъния, Македония, Сърбия и Австрия (45-50 евро). Около двадесет процента повече - в Унгария и Хърватска (60-65 евро), а най-много – в Словения (100 евро). Последните години семействата харчат повече, като няма разлика между столиците и големите градове.  Кога се украсява коледната елха? В Хърватска, Унгария, Австрия и Словения елхата се украсява още в средата на ноември и се прибира след 20-ти януари. В Сърбия, Македония, България и Румъния това става по-късно, в началото на декември, а свалянето на украсата – по-рано, 6-15 януари).\r\nПри критериите за избор няма съществени разлики между 8-те държави. На първо място е критерият „реалистичност“ -  колко близко е декоративната елха до естествената. На второ–цената, на трето – формата. Четвъртият по важност критерий е височината. В България и Хърватия семействата поръчват най-често елха с височина 1.80 (стандарт за апартамент), а в Словения – размер нагоре, 2.20 метра.   Новост е търсенето на елхи, подходящи за външни условия. Най-често се поръчват от организации от частния и публичния сектор. Има търсене и от домакинства, които поставят елхата в градината пред къщата и я украсяват с LED светлини.    Най-често семействата сменят своята елха на 5 години, а най-рядко – след десетата. Все повече внимание се обръща на съхранението, като се забелязва ръст в търсенето на аксесоари за това.\r\nВижте още любопитни факти за елхите в графики в  Проучването е за периода ноември 2017 – ноември 2018 г. В него са използвани данни от директни продажби на фабриката в Раковски към организации от публичния и частния сектор, както и анализ на \"ГРИПС“ на продажбите на коледни дръвчета към краен клиент чрез вериги магазини, специализирани търговски обекти от типа на DIY, обекти за продажби на едро и др. в 8 страни. Проучването е неформално. ", "date": "2018.11.26", "title": "Как избират елха у нас и по света"}
{"url": "https://www.actualno.com/crime/razkriha-grupa-za-komputyrni-izmami-pridobila-kriprovaluta-za-okolo-5-mln-lv-news_708266.html", "text": "  Двама души са в ареста и един е с парична гаранция от 50 000 лв. за незаконно придобиване на криптовалута и компютърни измами за около 5 млн. лв.     Специализираната прокуратура и ГДБОП неутрализираха организирана престъпна група за компютърни измами и незаконно придобиване на криптовалута на обща стойност над 5 млн. долара, съобщиха от спецпрокуратурата.   Криптовалута за около 3 млн. долара (равняващи се на около 5 млн. лева) е „иззета“ при извършените претърсвания на компютри, ползвани от български граждани, обект на разследването.\r\nОбразуваното в края на юни 2018 г. досъдебно производство по случая и резултатите от разследването нямат аналог както в България, така и в Европа.  Специализираната прокуратура повдигна обвинения на три лица, след като на 22 ноември 2018 г. бяха иззети ползвани от тях компютри и флашпамети, хардуерни портфейли, тефтери с данни за множество акаунти на съществуващи и несъществуващи физически лица, които са били използвани в незаконната схема за придобиване на криптовалрута.\r\nИззет е и лек автомобил на стойност 60 000 лв., купен с пари от престъпната дейност.   Открити са също множество цифрови комбинации - кодове за достъп до конкретни платформи, предлагащи услуги за съхранение и придобиване на криптовалута, както и за достъп до хардуерни портфейли (места за съхранение на криптовалута).    Тримата обвинени са действали изключително професионално и конспиративно. Използвали са иновативни механизми, специализирани софтуери и най-вече, високи компютърни познания в областта на търговията с криптовалута.\r\nС определение на Специализирания наказателен съд на двама от обвинените са взети мерки за неотклонение „Здържане под стража“.\r\nНа третия участник наблюдаващият делото прокурор определи „Парична гаранция“ в размер на 50 000 лева   ", "date": "2018.11.26", "title": "Разкриха група за компютърни измами, придобила крипровалута за около 5 млн. лв."}
{"url": "https://www.actualno.com/curious/luboven-horoskop-za-26-30-noemvri-news_708208.html", "text": "        Предстои седмица, изпълнена с неочаквани обрати. Бъдете готови както  за много страст, така и за яростни скандали на любовния фронт. Каквото и  да правите, всичко ще е наситено с емоции. Хармонията ще е под въпрос през новата седмица. Всичко е във вашите  ръце и склонността ви да правите компромиси в името на общото благо.   Колективният дух ви е завладял напълно. Каквито и ангажименти да ви  изскочат през тази седмица, ще искате да ги споделите с половинката по  един или друг начин. Това е страхотно и ще донесе много щастливи моменти  и на двама ви!     Раците ще се чувстват доста несигурни в партньора си, било ти заради  някаква действителна случка или  заради съмнение, което ги гложди  отвътре. Всъщност, каквото и да предприемат, то няма да има ефект,  докато не намерят хармония с вътрешния си свят. ", "date": "2018.11.26", "title": "ЛЮБОВЕН хороскоп за 26-30 ноември"}
{"url": "https://www.actualno.com/varna/uchenici-ot-varna-sys-7-zlatni-medala-ot-svetovnija-shampionat-po-matematika-news_708247.html", "text": "  Талантливите ученици от МГ „Д-р Петър Берон“ извоюваха цели , от които 7 златни от Световния математически отборен шампионат по математика, който се проведе в морската столица. Младите варненци се конкуриха с от общо 17 държави от цял свят.  България беше представена от отборите на три училища – домакините от МГ „Д-р Петър Берон“ – Варна, СМГ и 125 СУ в столицата     Отличниците бяха наградени на официална церемония в Двореца на културата и спорта. На събитието присъстваха директорът на дирекция „Образование и младежки дейности“ Лилия Христов, както и народният представител Таня Петрова, които отправиха поздравления към победителите.\r\nОрганизатор на събитието, което се проведе за първи път в Европа, са Община Варна, Съюзът на математиците в България и МГ „Д-р Петър Берон“.", "date": "2018.11.26", "title": "Ученици от Варна със 7 златни медала от Световния шампионат по математика"}
{"url": "https://www.actualno.com/books/aleona-de-kama-kani-na-predstavjaneto-na-vtorija-si-roman-strast-za-jivot-news_708265.html", "text": "  По неповторим начин и с лекота тя умее да говори смело за проблеми, ситуации и процеси, които често скриваме дълбоко в себе си, или просто подминаваме. Дълбочината на думите ѝ, начинът, по който умело играе с тях, са като слънчев лъч, пробиващ пътя си през мрачни облаци. На 29 ноември авторката кани всички свои почитатели да съпреживеят с нея миг творческо вдъхновение по начин, който дълго ще помнят.     Българската писателска с артистичния псевдоним Алеона де Кама ще представи втория си роман „Страст за ЖИВОТ“ пред широката публика. Събитието ще се проведе на 29 ноември, четвъртък, от 18:30 ч. в столичния клуб Планет. Смела и дръзка, тя ще надскочи представите за литературно четене. Алеона де Кама и екипът й подготвят истински пърформанс, обединяващ в едно няколко изкуства – музика, рисуване, кино, литература. Водещ на събитието ще бъде не кой да е, а любимият на публиката Стефан А. Щерев, известен както с безупречната си работа, така и с екстравагантен вид и характер, който не оставя безразличен никого.\r\nПредставянето на „Страст за ЖИВОТ“ ще бъде своеобразно празненство в чест на красотата, смелостта, любовта, изкуството и живота. Писателката, която нахлу смело в творческите среди след невероятния успех на първия си роман „Избирам теб, ЛЮБОВ“, отново е обърнала поглед към поривите на душата по един брилянтен начин. Първата й книга неслучайно бе сред най-харесваните и най-продавани български романи за миналата година.\r\n„Представянето на Страст за живот е естествено продължение на идеята ми за това как искам да  правя творчество. Не просто литература, а поток от вдъхновение. За всички, които обичат живота, за всички, които знаят как да му се наслаждават и най-вече за всички, които обичат себе си. Защото всяка една форма на изкуство е именно това – наслада и любов към нас самите. Така че това, което ще се случи на сцената на Планет на 29 Ноември е именно това. Наслада и любов“, открехва вратата към предстоящото събитие Алеона де Кама за своите приятели и гости.  И за да засилим любопитството ти още повече, ще ти споделим, че като истински артист Алеона де Кама е подготвила и специални изненади за почитателите си. Така че, ако досега си се чудил какво да правиш на 29 ноември, то вече знаеш – ще бъдеш пренесен в един нов свят. Този на култа към Живота с всички прекрасни неща, които тепърва ще се случват. Защото най-хубавото тепърва предстои!", "date": "2018.11.26", "title": "Алеона де Кама кани на представянето на втория си роман - \"Страст за живот\""}
{"url": "https://www.actualno.com/plovdiv/nad-1000-gosti-sa-pokaneni-za-otkrivaneto-na-plovdiv-2019-gradyt-poe-shtafetata-ot-leuvarden-news_708329.html", "text": "  Над 1000 са поканените гости за официалното откриване на Пловдив - Европейска столица на културата. Церемонията ще е на 12 януари, събота, на огромна сцена, издигната специално за целта в центъра на града. Това обяви днес пред журналисти кметът на Пловдив Иван Тотев. Той отново напомни, че заради издигането на уникалната за страната кула, част от булевард \"Цар Борис Трети Обединител\" ще бъде затворен за движение в продължение на 20 дни от 27 декември.        Кметът уточни, че в момента тече и подготовката за допълнителната програма. Предвижда се след официалното откриване в квартал \"Капана\" да има афтърпарти, а на площад \"Централен\" ще се обособят 600 квадратни метра затворена площ за угощаване и коктейли. Ще има и младежка програма с диджей.  Пловдив спечели конкурса за Европейска столица на културата 2019 заедно с италианския град Матера. Двата града на практика вече поеха щафетата от холандския Леуварден, който заедно с малтийската столица Валета бе обявен за Европейска столица на културата през 2018-та година. Това се е случило през изминалите дни, като лично Иван Тотев е присъствал на заключителните церемонии там. В залата на театъра в Леуварден кметът на Пловдив и генералният директор на фондация „Матера Базилика“ Паоло Вери са получили статуетка като символ на домакинството, която днес бе показана пред журналистите.   Преди това българската делегация заедно с представители на европейски градове и институции са присъствали на съвместен концерт между Пловдив и Леуварден под надслов „Открий Севера“, а кларнетистът Яшко Аргиров и музиканти от оркестър „Брестовица“ са очаровал залата със своите изпълнения.    ", "date": "2018.11.26", "title": "Над 1000 гости са поканени за откриването на Пловдив 2019, градът пое щафетата от Леуварден"}
{"url": "https://www.actualno.com/asia/britanec-be-pomilvan-sled-dojivotna-prisyda-v-oae-news_708272.html", "text": "  Обединените арабски емирства помилваха британски учен, който беше осъден на доживотен затвор миналата седмица за шпионаж. Случаят шокира Великобритания и Лондон оказа сериозен натиск върху Абу Даби за промяна на съдебното решение.     Матю Хеджис е сред повече от 700 затворници, помилвани от президента на ОАЕ шейх Халифа бин Зайед ал-Нахаян по случай националния празник, предаде БГНЕС.   \"На г-н Хеджис ще бъде разрешено да напуснат ОАЕ, след като бъдат завършени формалностите\", се казва в официално изявление, предава БГНЕС.      \r\nОбединените арабски емирства показаха кадри на пресконференция, на която според общото мнение Хеджис признава, че е агент на външното британско разузнаване МИ6.  Служител на ОАЕ каза, че помилването е в отговор на писмо от семейството на Хеджис, предадено от британски служител.\r\nХеджис беше осъден от съд в Абу Даби миналата седмица, след като той беше обвинен за шпионаж за чужда държава.   Официалният служител на ОАЕ каза, че Хеджис е \"100-процентов агент на тайните служби и е осъден за шпионаж\".    Той каза, че британецът признал, че събира информация за управляващото семейство на ОАЕ, военните и тяхното участие във войната в Йемен.\r\nХеджис беше арестуван на 5 май на летище Дубай.\r\nЗа защитата на британеца беше определен адвокат. На Хеджис беше позволено нееднократно да говори със семейството си.   Държавният министър на външните работи на ОАЕ Ануар Гаргаш каза по повод на помилването на Хеджис, че ОАЕ и Великобритания могат да върнат вниманието си върху техните нормални отношения.", "date": "2018.11.26", "title": "Британец бе помилван след доживотна присъда в ОАЕ"}
{"url": "https://www.actualno.com/politics/angel-djambazki-objasni-zashto-e-kazal-che-vsichki-ot-bsp-sa-za-razstrel-news_708202.html", "text": "  \"Не мисля, че има нещо, което би трябвало да бъде повод за извинение или съжаление. БСП се обяви за наследник за БКП. БКП е партията, която през 1946 г. извърши национално предателство, отродявайки македонските българи и опитвайки се да предаде една територия на Македония. И когато обсъждахме тази тема, казах, че тези, които са извърши национално предателство, са за разстрел. Явно се припознават в хората, които са го извършили\". Това каза евродепутатът Ангел Джамбазки във връзка със скандалното му отпреди време изказване, че всички от БСП са за разстрел.     Припомняме, че след изказването на Джамбазки председателя на ЕП Антонио Таяни заяви, че членовете на ЕП имат пълното право да критикуват и да питат, но нямат право да използват обиден език.   Евродепутатът определи като \"глупава интрига на мой колега, която цели да внесе разделение\" информацията, че е писал писмо до групата на Европейските консерватори, в което казва да не се срещат с Волен Сидеров.\r\nПо думите на Джамбазки пред bTV истинското писмо е друго. То е част от вътрешната ни кореспонденция и тя е свързана само и единствено с отношения, които не засягат г-н Сидеров.  Според него най-разумно е \"Обединени патриоти\" да се явят заедно на евроизборите догодина. Джамбазки смята, че е най-логично е листата да бъде подредена чрез вътрешни избори. По думите му обаче разговорът как ще се явяват на вота предстои да се проведе.\r\nНа въпрос дали има ритане по кокалчетата, той заяви: \"Има чепати характери, има непремерени приказки и действия.\"   Джамбазки изтъкна, че познава избраната за вицепремиер на мястото на Валери Симеонов – Марияна Николова, и смята, че има качества за вицепремиер. Името ѝ не е забъркано в никакви политически, икономически или финансови скандали. Отвратителни са внушенията и намеците, че една жена може да бъде вицепремиер, защото е нечия любовница, категоричен беше Джамбазки.    ", "date": "2018.11.26", "title": "Ангел Джамбазки обясни защо е казал, че всички от БСП са за разстрел "}
{"url": "https://www.actualno.com/curious/godishen-horoskop-za-2019-g-oven-news_708226.html", "text": "  Новата година ще ви завари в романтично настроение. Онези от вас, които все още са сами ще имат шанса да срещнат любовта на живота си през . Оглеждайте се по-внимателно в хората около вас. Вероятно някъде съвсем близо до вас е човека, когото търсите. В работата ще имате късмет, но той няма да продължава дълго и в края на януари ще се наложи да поработите здраво, за да докажете, че заслужавате това, което получавате.      е месец, в който ще имате своите шансове за подобряването на материалното ви положение. Особен успех ще имат представителите на знака, които работят в сферата на технологиите. е добър месец за вас ако е професионално развитие. Ако искате нещо повече за себе си ще трябва да предприемете инициативи или покажете повече качества в професионалната ви дейност. Добре е да имате реалистична представа за възнаграждението, което искате. Съществува опасност реалността и очакванията ви да се разминават. През този месец бъдете внимателни с употребата на алкохол и лекарства.\r\nНачалото на може да ви донесе разочарования в личен план. Опитайте се да се отдалечите от негативните събития, които ви създават неприятни емоции. Използвайте времето за пътуване и запознанства с нови хора. През този месец комуникациите ще ви носят успех, както в личен така и в професионален план. Целият месец ще бъде едно бяло поле, върху което с размах ще може да начертаете вашата бъдещи планове и мечти.  Месец ще бъде сериозно предизвикателство през годината за представителите на знака Овен. Ще имате своите препятствия, свързани пътуване в чужбина и преговорите ви с чужденци. Събитията, които ще се случват няма да се покриват с желаното от вас, а предложенията ви трудно ще бъдат приемани от началството. Имайте до себе си човек, чиито разумни съвети ще ви помогнат да се придържате към същинското положение на нещата. Краят на месеца ще ви възнагради незабравими моменти, които ще се превърнат в красиви спомени, благодарение на вашата половинка.\r\nПрез първия летен месец - е добре да планирате вашата почивка. Съвсем няма да е рано да си починете от напрежението, което предния месец ви е подложил. Изберете нова дестинация и различен начин за разтоварване от минали години. може да ви донесе така чаканата промяна. Онези от вас които искат да започнат нов бизнес може да опитат силите си именно сега. Месецът е подходящ за предприемането на умерен риск.       През финансовото състояние ще е стабилно. Това е добър период за инвестиции, започването на ремонт или осъществяването на мащабни покупки. няма да остави надежда за продължаващо лято и веселие. Очакват ви напрегнати дни, в които обстоятелствата ще зависят от останалите. Следете внимателно случващото се, но не влагайте прекалено много усилия, тъй като нещата няма да зависят от вас. Най-ценното ви качество през този месец ще бъде вашето търпение.\r\nПрез облаците ще се разсеят. Ще се почувствате изпълнени с повече душевно и физически сили. Това не означава, че всичко ще се получава от само себе си, но със сигурност трудното е останало зад гърба ви. С много дисциплина и упоритост ще постигнете всяка една от целите си.\r\nПрез най-важното ще бъде вашето спокойствие. Всяка прекалена емоция ще ви носи загуба на сили и тонус. Не се оставяйте на напразни надежди, както в професионално отношение, така и в личен план. В края на месеца може да си планирате кратка почивка. Избягвайте големи струпвания на хора и масови мероприятия. В личен план изберете компромиса пред спора.\r\nХубаво е още от първите дни на да се подготвите за предстоящите празници, най-вече в духовен план. Загърбете обидите мислете за бъдещето с добро и Надежда представяйте си само най-доброто Което искате да ви се случи и то непременно ще се появи.      от 5 до 28 март;\r\nот 8 юли до 1 август;\r\nот 31 октомври до 20 ноември.\r\nПрез това време не е препоръчително започването на нови проекти, закупуването на всичко, свързано с информация, както  и средства за придвижване.", "date": "2018.11.26", "title": "Годишен хороскоп за 2019 г. - Овен"}
{"url": "https://www.actualno.com/viewpoint/za-majkite-i-horata-news_707876.html", "text": "  Ние сме обикновено българско домакинство, ситуирано в София. От няколко месеца членовете ни вече са трима и влязохме в графа \"Проблемни\". За , които поголовно догодина, сме тежест, защото на тях им е все едно за бъдещата трудова сила и си искат работещите майки сега, без се интересуват, че децата не са като цветя в саксия и не им е все едно кой ги полива. Те не искат жените да губят и допълнително още 20 дни или по-точно да платят тези дни отпуск по време на майчинството и едва ли си дават сметка, че това един от най-смислените отпуски и целта му е адаптацията на децата в детската градина, или по-точно яслата, защото говорим за дете на 2 години.     Със записването в детската градина се слага край на майчинството и жената се връща на работа. Само че от детската градина очакват в първите седмици тя да е на разположение по всяко време, ако детето се разплаче и поиска да се върне вкъщи. Как точно гледате, драги работодатели, на тази възможност - жената да тича към яслите, зарязвайки задачите си, за да прибере разстроеното си дете. Май не особено добре, или?\r\nИ тук говорим за една идеална ситуация, при която детето е прието в Харвард, опс... в детската градина. Шансовете в София изглеждат изравнени. Така стигаме до институциите, за които сме досадници, защото си искаме поне мястото в детската градина и дори ни е все тая, че няма да получаваме детски. Нали затова работим и ни осигуряват, макар и не на пълната ни заплата. Искаме си и личен педиатър за детето, но наличните имат по 2000 записани пациенти и не искат нови, макар че по закон да нямат право да ни откажат. Кой закон?\r\nВ замяна институциите искат едни отговорни родители, следящи бременността си и недопускащи раждането на дете с тежки увреждания. Запитаха ли се тези, които с лека ръка обвиняват майките, че са били безотговорни бременни колко точно скрининга, които установяват подобни проблеми, плаща Здравната каса? Да не ви мъчим - нито един. През бременността са предвидени два, при проблемни бременности три видеозона... Толкова. Каквото видял лекарят, видял.  Ние сме едно обикновено домакинство, но сме се превърнали в мрънкалници, защото вечно се оплакваме, че няма къде да играят децата и откъде да минем с детската количка на път за парка. И дори не става въпрос само за разбитите плочки по тротоарите, неработещите асансьори на подлезите или липсващите релси за стълбите - погледнете паркиралите автомобили по тротоарите или пък точно на единственото място, където е предвидено да се слезе с количката и бордюрът не е 50 см. Да, София не е разтегателна и няма достатъчно паркоместа, оправяйте се.   Не, не само само системата нехае за всичките ни деца, не само тези с увреждания. От личен опит разбрахме, че се случва бременният корем да предизвика някакво съчувствие и да му се направи място в трамвая. Бебешката количка обаче е невидима - нито на опашката в магазина, нито на вратата или стълбите. Жената с бебе на която и да е опашка, включително и при лекаря, предизвиква най-малкото активно гледане на другата страна, а при невъзможност да се избегне гледката, коментари от сорта: \"Къде го е повлякла сега, горкото\".\r\nЗа сметка на това всеки има идея как се гледат деца и къде точно бъркаме. Свикнахме непознати хора на улицата да ни съветват да слагаме или да махаме шапчицата на детето, как да го обличаме и как да бъде кърмено, защото това е най-важното за бебето.    И така, ние сме от проблемните домакинства, но този Проблем е най-голямото ни щастие и когато ни се усмихне забравяме, че разходите за капките за колики надвишават в пъти обезщетението за отглеждане на дете.  Роза Люксембургска ", "date": "2018.11.26", "title": "За майките и хората"}
{"url": "https://www.actualno.com/business/petkova-otricha-che-bruksel-shte-spre-aec-belene-zashtoto-e-nov-proekt-news_708198.html", "text": "  В договора за ЕВРАТОМ много ясно е казано какъв е редът за даване на нотификации на проекти като АЕЦ \"Белене\". На първо място – това е същият проект, нотифициран от ЕК през декември 2007 година. Според текстовете на договора за ЕВРАТОМ трябва да се прати съобщение с промените, които ще бъдат направени в проекта. Промени няма да има. Така енергийният министър Теменужка Петкова опроверга и евродепутата Светослав Малинов, че Брюксел гледа на АЕЦ \"Белене\" като изцяло нов проект.     Всъщност, по думите на Петкова, проблемът е липсата на стратегически инвеститор, което обаче не значело нов проект. Дали сме възможност за участие като миноритарни акционери и индустриални компании, включително купувачи на електрическа енергия. Има доста сериозен интерес – съвсем скоро говорих с посланика на Черна гора, беше заявено ясното желание за участие, каза Петкова. Попитана дали става въпрос за черногорската държава, енергийният министър отвърна кой се интересува с думите \"някаква корпорация\" от Черна вода. Компанията Areva, Корейската държавна хидро-атомна компания също имат интерес, добави Петкова.   Относно сеизмичния риск на площадката, Петкова цитира пред БНТ стрес тестове на „международни организации”, както и данни на БАН. Те показвали, че нямало никакъв сеизмичен риск и ЕК през 2007 година посочила, че проектът \"Белене\" е един от най-безопасните в света.   Мисля, че знакът, че \"Турски поток\" ще мине през България беше даден още след между премиера Бойко Борисов и руския президент Владимир Путин. Нашето участие ще ни струва около 2,6 млрд. лева, а в периода 2020 – 2040 година може да реализираме печалба от 4,350 млрд. лева, каза енергийният министър. Според думите на Теменужка Петкова, газовият хъб \"Балкан\", който би трябвало да е разпределителната точка за Югоизточна и Централна Европа, трябва да представлява търговска платформа, в която да се събира газ от \"поне три различни източника\".\r\nПеткова коментира и сделката за ЧЕЗ, като постанови, че след като КЗК блокира сделката дотук, засега не е възможно \"Инерком\" да придобие българския бизнес на чешката енергийна компания.   ", "date": "2018.11.26", "title": "Петкова отрича, че Брюксел ще спре АЕЦ \"Белене\", защото е нов проект"}
{"url": "https://www.actualno.com/crime/vzriv-v-avtoserviz-v-studentski-grad-ima-postradali-news_708218.html", "text": "  Взрив е избухнал в автосервиз в \"Студентски град\". По първоначална информация двама служители са пострадали, след като парната инсталация на обекта е гръмнала.     Пострадалите са настанени в \"Пирогов\", на мястото има полиция и пожарна. ", "date": "2018.11.26", "title": "Взрив в автосервиз в Студентски град, има пострадали"}
{"url": "https://www.actualno.com/society/prognoza-za-vremeto-26-noemvri-ponedelnik-news_708158.html", "text": "  През деня валежите от дъжд ще обхванат цялата страна. В повечето места ще са слаби, по-значителни ще са в югоизточната половина от страната. Ще духа до умерен, на север от планините временно силен вятър от юг-югозапад.     Минималните температури ще са между 2° и 7°. Максималните температури ще бъдат от 6°-7° в северозападните райони до 16°-17° на места в Северна и Източна България. Това съобщи за Агенция „Фокус“ дежурният синоптик Боряна Маркова от Националния институт по метеорология и хидрология към БАН.   Атмосферното налягане ще продължи да се понижава и ще е по-ниско от средното за месеца. По Черноморието облачността ще е значителна с валежи от дъжд, по-значителни по южното крайбрежие. Ще духа умерен юг-югозападен вятър. Максималните температури ще са от 11° до 16°. Температурата на морската вода е 10-12°. Вълнението на морето ще бъде 1-2 бала. В планините ще е предимно облачно с валежи от дъжд, над 1900-2000 метра – от сняг. Ще духа умерен до силен вятър от запад-югозапад. Максималната температура на височина 1200 метра ще е около 10°, на 2000 метра – около 4°.\r\nВъв вторник валежите временно ще спрат, на места в страната ще има и разкъсвания на облачността. Югозападният вятър ще отслабне и ще се ориентира от североизток. По-късно през деня и през нощта срещу сряда от запад отново ще завали - отначало дъжд, но с усилване на вятъра от североизток ще започне рязко и значително застудяване. В Северна България още до сутринта в сряда дъждът ще премине в сняг и през деня там ще започне да се образува снежна покривка; ще има условия за виелици и навявания, особено в североизточните райони и по високопланинските проходи.  С продължаващото нахлуване на студен въздух, по-късно през деня в сряда и на места в Южна България дъждът ще се примесва със сняг, а през нощта срещу четвъртък в много райони на Южна България вече ще вали сняг. В четвъртък валежите ще са слаби и от север ще спират. Температурите ще са без особен дневен ход - минимални предимно между минус 5° и 0°, максимални - между минус 4° и 1°.", "date": "2018.11.26", "title": "Прогноза за времето - 26 ноември (понеделник)"}
{"url": "https://www.actualno.com/analysis/futbolnite-strasti-prez-uikenda-ot-ejbar-prez-buenos-ajres-do-triumf-na-vraca-news_708219.html", "text": "  Много изненадващи и страстни моменти предложи футболният уикенд за привържениците на великата игра. Кризата в грандове като Реал Мадрид и Манчестър (Юнайтед) продължи, а на родна почва конфузна загуба допусна столичният гранд \"Левски\".      Първата сензация дойде от Ейбар, където едноименният клуб . Липсата на Зинедин Зидан и Кристиано Роналдо се усеща много осезаемо в \"белия балет\", който се намира на непривичната за клуба шеста позиция.  Въпреки това, тимът още не е изгубил шанс дори за титлата, защото се намира само на 6 точки от върха, но представянето на отбора от началото на сезона е доста слабо. В , но в края на срещата пренебрегваният напоследък Усман Дембеле донесе ценна точка за каталунците. Все пак, от този равен резултат  се възползва отборът на Севиля, който излезе начело в Ла Лига, след минимален успех с 1:0 над Валядолид. Така с актив от 26 точки андалусийците изпревариха Барселона с един пункт. на трето място остана Атлетико (Мадрид) с 24 точки.   Продължават проблемите за Манчестър (Юнайтед) под ръководството на Жозе Моуриньо. \" като в някои епизоди от двубоя дори бяха надигравани от съперника си. Лидерите Манчестър Сити и Ливърпул не спират да впечатляват с представянето си. насред Лондон. Ливърпул остана само на две точки зад небесносините, като , над стабилния през този сезон отбор на Уотфорд. . Арсенал също записа ценен успен при гостуването на Борнемут с 2-1. В родната Първа лига изненадата дойде оттам, откъдето най-малко се очакваше. \" Головете за врачани отбелязаха бившите кадри на \"сините\" Валери Божинов и Валери Домовчийски, което порода множество шеги в социалните мрежи. Доста по-убедителен в представянето си, беше другият столичен гранд . Лидерът в класирането . Двубоят ще се запомни и със съдийските грешки, като \"смърфовете\" претендираха за две неотсъдени дузпи. Четвъртият Берое пък постигна разгромна победа с 6-0 над градския съперник Верея, като с хеттрик се отличи Борислав Цонев, а още два гола добави ветеранът Мартин Камбуров.        Традиционно вече за този сезон, големият немски гранд Байерн Мюнхен допусна нова грешна стъпка. Този път, тя дойде след истинското голово шоу в Мюнхен, в което . Лидерът , с което увеличи преднината си на върха с 4 точки пред преследвача Борусия (Мюнхенгладбах). Байерн Мюнхен пък вече е на пета позиция, на цели 9 точки от върха. Голямата изненада в италианското Калчо дойде от Неапол, където вторият в класирането Наполи не успя да победи последния Киево, като двубоят завърши с постно равенство 0-0. В дербито на кръга, борещите се за 4-тата позиция , като \"росонерите\" водеха до самия край на мача, но феноменален гол на Хоакин Кореа в края донесе точката. Лидерът Ювентус продължи победната си серия, след успех с 2-0 над Спал и се откъсна на цели 8 точки пред втория Наполи и на 9 пункта над третия Интер, който записа класически успех с 3-0 над Фрозиноне.    По изключение през тази седмица ще се спрем и на случващото се в Южна Америка. Разбира се, причината е супердербито за финала на Копа Либертадорес между \"вечните\" съперници Бока Хуниорс и Ривър Плейт. За съжаление обаче, няма как да разгледаме двубоя от футболната му страна, , заради изстъпления на фенове на Ривър Плейт. Те нападнаха автобуса с играчите на Бока, което доведе до травми на част от футболистите. Поради тази причина от Бока отказаха да излязат на терена и мачът беше отложен.", "date": "2018.11.26", "title": "Футболните страсти през уикенда, от Ейбар през Буенос Айрес до триумф на Враца"}
{"url": "https://www.actualno.com/society/novini-ili-novini-kartinata-na-pechata-za-26-noemvri-news_708170.html", "text": "   Новата седмица започва освен с дъжд на много места, но и с разнообразни заглавия по страниците на печата. Редакционният екип на ви предлага да направим заедно един бърз преглед на акцентите за днешния ден, който  върви отлично със сутрешната ободряваща напитка.       Натрупаното по партидите за втора пенсия за пръв път премина 3000 лв. - към 30 септември средният размер на натрупаните средства в универсалните фондове е 3016.26 лв. Това показва последната статистика на Комисията за финансов надзор, която изданието цитира. Жените обаче продължават да изостават от мъжете - за тях средната сума в партидите е 2864.31 лв., докато за мъжете е 3159.61 лв   Всекидневникът също обръща внимание на темата за доходите, като поставя фокус върху ръста на минималната и средната работна заплата. Вестникът коментира възнагражденията в отделните сектори, като става ясно, че най-ниски са доходите при ресторантьори и хотелиери, както и при заетите с различни административни дейности. Предстоящият след десет дни голям празник Никулден влиза в полезрението на ежедневника с важна потребителска информация. Става ясно, че на борсата в Бургас шаранът се продава за 6 лева на килограм. Според търговците няма да има промяна в цената на рибата. В Бургаско ще посрещат празника и с чернокоп, тъй като рибарите в района казват, че в морето го има в изобилие.     Изданието излиза с важна информация за любителите на плодовете и зеленчуците. Ако те са лепкави, това означава, че са третирани с дифенол, за да се запазят по-дълго време, предупреждават токсиколози. Ето защо те съветват, за да се справим с пестицидите, да белим всички плодове, като круши, праскови, ябълки и смокини. Тиквички, краставици, патладжани – също. Екологично чистите краставици например трябва да са в нежно тревист зелен цвят. Ако са тъмно зелени, значи са ги прехранили с нитрати. Белете ги преди консумация, поясняват още експертите. Така изглеждат част от акцентите на печата за днешния понеделник, 26 ноември. А пък ние ви пожелаваме да поставяте акцент само върху нещата, за които си струва, през предстоящата седмица. ", "date": "2018.11.26", "title": "Новини или Novini - картината на печата за 26 ноември"}
{"url": "https://www.actualno.com/starazagora/svetlina-detskata-gradina-kojato-se-griji-i-za-babite-news_708200.html", "text": "  В Деня на християнското семейство първия си рожден ден отбеляза един уникален комитет - „Баболандия“. Преди година той е учреден от на възпитаници на Целодневна детска градина № 10 (ЦДГ) в Стара Загора. Членовете на комитета могат да посещават детската градина по всяко време на работния ден, да помагат на учители, деца и помощен персонал. “Децата често се вземат от бабите, които са изключителен фактор, но не винаги получават признанието от собствените си деца. Създадохме комитета, за да дадем пример на родителите, а на бабите - чувство на удовлетвореност. Членският им внос е участие в  организираните от нас празници, свързани с българските обреди, обичаи и традиции, в които бабата е най-важна”, обяснява Йоанна Димитрова, директор на детското заведение.      Тази година тя беше сред приетите шестима нови членове, но не защото има внуче в градината, а защото станала баба преди 4 месеца, обясняват детските учителки. Новите членове на “Баболандия” положиха клетва, обсъдиха и приеха програма за действие през 2019 г. Накрая хапнаха вкусна торта и извиха хоро, за да започнат тренировките за наближаващите коледни тържества в детската градина. В помощ на младите семейства комитетът ще подготви рецептурник за ястия, постни и месни, баници, пити и сладкиши, които се приготвят за Бъдни вечер и Коледа.\r\nЕкипът на детската градина е осъзнал необходимостта семейството на всяко дете да е  равностоен партньор в работата на градината. “Затова се стремим да привличаме и родителите и бабите и дядовците в различни дейности”, обяснява директорката.   Йоанна Димитрова поема детската градина през 2005-а, когато на конкурса за шефското място тя е единственият кандидат, защото градината е пред закриване. Но моли в общината да й дадат шанс да провери дали ще се справи. На 1 ноември, първия й работен ден, в седмичната тогава градина заварва 30 деца от ромски произход, 25 души персонал и материална база в пълна разруха. Наревала се, не спала цяла нощ, но се амбицирала да спаси “Светлина”.\r\nС екипа започват здрава работа с плакати и обяви по сладкарници и магазини, че градината предлага много предизвикателства, обикалят кварталите да съберат деца. Една година водят битка за оцеляване. Първото, което правят, е установяване на близка връзка с родителите. Баща помага с боя за физкултурния салон, а след седмица канят родителите да им покажат резултата. Доволни, че са уважени, те пък разказват и децата от 30 се увеличават на 76. След време в градината над стадиона се сформира първата група от 12 деца, които не нощуват. Днес в нея има 220 деца от 3 до 7 години, разпределени в шест групи.     След тежкото начало стартира писането и печеленето на много проекти. “Парите обаче не са всичко. Нашите добри постижения са резултат от обичта помежду ни”, убедена е Йоанна Димитрова. Обич, която се усеща във въздуха на градината - между деца и персонал, между родители и учители, между членовете на екипа…\r\nСега “Светлина” е детска градина мечта - с физкултурен салон, целогодишно работещ плувен басейн, двор с ударопоглъщаща настилка, стадион с тревни чимове, детски съоръжения от акациево дърво. Преди дни е открита последната площадка за игра и вече всяка от шестте групи в забавачницата има собствена територия в двора, разказва Йоанна Димитрова. Засадени са и спечелените от участието на градината в кампанията на Daikin и ГОРАТА.БГ  „Засаждаме бъдеще” 10 ясена и 10 липи.\r\nВ детската градина под Аязмото децата се възпитават в грижа към земята, опазване на природата и любов към животните. Стараят се да привличат към каузите си и семействата на децата и заедно да възпитават у тях български дух.\r\n“Но най-важната ни цел е децата да получават любов и грижа от възрастните,  за да са щастливи”, обобщава Йоанна Димитрова.      ", "date": "2018.11.26", "title": "“Светлина” - детската градина, която се грижи и за бабите"}
{"url": "https://www.actualno.com/europe/tusk-osydi-rusija-zaradi-situacijata-v-kerchenskija-proliv-news_708308.html", "text": "  Председателят на Европейския съвет Доналд Туск в понеделник осъди „употребата на сила от Русия“ в „сблъсъците с украински кораби“ край Кримския полуостров и обеща подкрепа от Брюксел за Киев.     „Осъждам употребата на сила в . Руските власти трябва да върнат украинските моряци и кораби и да се въздържат от нови провокации“, написа Туск в социалната мрежа Twitter за инцидента в Черно море. По неговите думи „Европа е обединена в подкрепата си за Украйна“.  Междувременно стана ясно, че НАТО ще проведе днес извънредна среща на посланическо равнище заради кризата, възникнала между Москва и Киев.  ", "date": "2018.11.26", "title": "Туск осъди Русия заради ситуацията в Керченския пролив"}
{"url": "https://www.actualno.com/celebrate/sv-alipij-stylpnik-adrianopolski-news_707696.html", "text": "  Преп. Алипий бил син на благочестиви родители, които живеели в Адрианопол (Пафлагония) през VІ век. Още при раждането му неговата майка имала тайнствено предизвестие за него, че той ще просияе в света. Тя видяла насън, че държи агне, на чиите рогове горели две запалени свещи.     След като овдовяла, майката поверила възпитанието на своя син на епископ Теодор, който учел детето на Св. Писание. Като видял необикновения разум и кротостта на Алипий, който вече пораснал, епископът го ръкоположил за свой дякон. Не за дълго обаче той останал на тази служба. Него повече го привличал безмълвният и самотен живот.   Като взел съгласието на майка си и раздал имота си на бедните, Алипий напуснал града и се заселил в пустинно място в една стара елинска гробница. Това място се смятало за страшно и затова всички го избягвали. Алипий също се страхувал, защото още не бил привикнал на уединен живот. Но бил успокоен от ангел, който му казал: \"Свято е онова място, на което човек, който обича Бога, поиска да живее богоугодно\". \r\nНад гробницата, в която се заселил Алипий, имало каменен стълб с идол отгоре. Пустинникът счупил този идол и го заменил с кръст. Като подготвил душата си чрез дълго подвижничество, Алипий решил да построи на това място храм в чест на св. Евфимия, която му се явявала в съновидение. А сам пожелал да усили своя подвиг чрез стоене на стълп, където прекарал 53 години, без да слиза от него, като понасял всички въздушни промени, всякаква умора и болест. Само 14 години преди смъртта, когато от стоене нозете му били покрити с рани, той вече не е могъл да стои там, а лежал, като със своите страдания, търпение и благодарност към Бога за всичко напомнял праведния Йов.  Много народ се стичал на това място, преди страшно, а сега прославено чрез подвизите на стълпника и чрез много чудеса, с които го удостоил Бог. Някои пожелали да се заселят близо до неговото жилище и така след време там били построени два манастира – мъжки и женски.\r\nАлипий се поминал на 118 години, в 640 г., в царуването на император Ираклий.    © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).     ", "date": "2018.11.26", "title": "Св. Алипий Стълпник Адрианополски"}
{"url": "https://www.actualno.com/europe/ukrajna-vyvede-voenno-polojenie-zaradi-konflikta-s-rusija-v-azovsko-more-news_708188.html", "text": "  Заради разразилия се с Русия в Азовско море и блокирането на Керченския кораб при Кримския мост от голям руски товарен кораб, Украйна въведе военно положение, съобщава Агенция \"Фокус\".       Украинската армия е в пълна бойна готовност, стана ясно от съобщение на началник Генералния щаб на Украйна. А украинският президент Петро Порошенко реши да въведе военно положение за 60 дни, като Върховната рада тепърва ще се произнесе по мярката.  Порошенко заяви, че въвеждането на военно положение в страната няма да доведе до настъпателни операции от страна на Киев. Той добави, че това няма да промени и положенията на линиите на стълкновения в отделните райони на Донецка и Луганска област.   \"Въвеждането на военно положение по никакъв начин не означава, че Украйна ще провежда някакви настъпателни действия\", обясни Порошенко. Той каза още, че въвеждането на военно положение също така не означава, че ще има някакви ограничения на правата и свободата на гражданите. Военното положение в Украйна, което тази нощ бе прието от Съвета за безопасност и отбраната на страната заради инцидента в Керченския проток, може да бъде отменено при нормализиране на ситуацията.\r\nНещата ескалираха, след като рано вчера сутринта руският флот блокира общо три украински кораба в Керченския проток. Руският флот е използвал оръжие, за да спре плавателните съдове.    Два бронирани украински катера с артилерийско въоръжение \"Бердянск\" и \"Никопол\" и буксирът \"Яни Капу\" са минали през Керченския проток и според руските власти те са извършили \"пореден опит за незаконни действия\" в пределите на териториалното море на Руската федерация, не са реагирали на предупрежденията за незабавно спиране и са извършили опасни маневри. И трите кораба са задържани, на трима ранени военнослужещи украинци е оказана медицинска помощ. Опасност за живота няма за нито един от тримата, гласи официалното съобщение от Москва според БГНЕС.\r\nОт Федералната служба за сигурност на Русия твърдят, че на украинците им е пределно ясен редът за преминаване на военни кораби през териториалното море на Русия и през Керченския проток. На помощ на украинските съдове в Азовско море са били изпратени други военни кораби - два бойни кораба, но скоро са получили нареждане да се върнат в Бердянск, а в района са вдигнати самолети Су-25 и щурмови хеликоптери Ка-52. ФСБ подчертава, че \"киевските ръководители, предприемащи подобни опасни и безотговорни решения, би трябвало да помислят за последствията от действията си\". От руска страна обещават да оповестят публично доказателства за подготовката и провеждането от Киев на провокационните действия на военноморските сили на Украйна.    \"Влизането на украинските кораби в териториалните води на Руската федерация е очевидна провокация от страна на Украйна, опит за разгръщане на въоръжен конфликт в Керченския пролив. Очевидно това беше направено от властите в Киев, за да допринесат за ескалацията на ситуацията, и още веднъж доказва, че Порошенко е президент на войната, с него на власт не може да се очаква мир нито в Донбас, нито където и да е другаде\", коментира зам.-председателят на Държавната дума на Русия Пьотр Толстой. Той нашумя и в България преди две години, когато обяви, че половината ни Черноморие и щяла да си купи цялата ни страна.\r\nПреминаването на кораби през Керченския пролив е уредено в Договор за сътрудничество в използването на Азовско море и Керченския пролив. В чл. 2 от този документ се казва следното: \"Търговските и военните кораби, както и други правителствени кораби, плаващи под флага на Руската федерация или Украйна, които се експлоатират с нетърговска цел, се ползват от свободата на корабоплаване в Азовско море и Керченския проток\". Именно заради това Киев обвини Москва, че нарушава Конвенция на ООН по морско право.   Европейският парламент моментално одобри резолюция, в която изразява \"много сериозна загриженост за изключително нестабилната ситуация в областта на сигурността в Азовско море\". Ако Русия продължи \"опитите за постепенно присъединяване на тези води и превръщането им в руско вътрешно езеро\", авторите на резолюцията ще настояват Брюксел да наложи допълнителни санкции срещу Москва, пише в. \"Комерсант\".\r\nЗаради случилото се ще има извънредно заседание на Съвета на сигурност на ООН - в 11:00 часа източно американско време, в Ню Йорк.", "date": "2018.11.26", "title": "Украйна въведе военно положение заради конфликта с Русия в Азовско море"}
{"url": "https://www.actualno.com/curious/8-neshta-koito-ni-spyvat-po-pytja-kym-shtastieto-news_708169.html", "text": "   Всеки ден се събуждаме, отиваме на работа, правим всичко, убедени, че се грижим за щастието си, а то все не идва и не идва. Защо се получава така? Ето осем неща, които ни спъват по пътя към щастието:          Жадно поглъщате успехите и провалите на познатите си или дори на известни личности. Но не поемате инициатива сами да предприемете някаква промяна. Ако искате житейската ви история да бъде такава, че другите да ѝ се възхищават, трябва да си начертаете път, да се отървете от товарите си и да откриете какво ви дава крила.   Такъв никога няма да има. Моментите не са перфектни - те са такива, каквито сами си ги правим. Подходящата възможност, подходящото време, подходящото състояние... те са митове. Именно това как се справяте в неподходящ момент ще разкрие напълно потенциала ви.    Не изпитвате искрен интерес към работата си, не чувствате удовлетворение. Помислете - работата заема голяма част от живота ви. Наистина ли искате тази част завинаги да остане посредствена? Не се задоволявайте само с пари, търсете нещо, което ви ентуасиазира и радва.     ", "date": "2018.11.26", "title": "8 неща, които ни спъват по пътя към щастието"}
{"url": "https://www.actualno.com/prasspress/myrzel-news_708223.html", "text": "  Линее нашта българска държава:     Юнак Балкански непробудно спи,\r\nБорисов го мързи да управлява,\r\nа Корни я мързи да го смени.  Валерката хептен го подмързява\r\n(мързи го даже да се извинява) -\r\nуж свойта секретарка уважава,    а нямал даже помисъл такава -\r\nнито такава, нито онакава -\r\nи несериозна работата става!\r\nИ тъй - понеже НЕ я уважил,\r\nна своя стол добре я настанил   да контролира схемите дебели\r\nи всички нелегални децибели!\r\nМързи го да е вицепремиер,\r\nзатуй го дава хитър кавалер.\r\nМързи го много Шиши Корпулента -\r\nзакони пише уж на килограм\r\nи уж се води член на парламента,\r\nа просто въобще го няма там.\r\nГоранов бави своето решение\r\nкъде да кара свойте старини\r\nи Кръстника му прави предложение\r\nкъде конкретно да се настани.\r\nА Слави го мързи, но още шава,\r\nи пак се чуди - що да сторя аз?   Пикае ли му се или му става?\r\nМързи го даже да е педераст.\r\nЛюбовниците ги мързи да любят\r\nи хейтърите правят се на зли,\r\nпротестите привърженици губят\r\nи майките оправят се сами.   И мене безпределно ме мързи -\r\nленив съм като тъжен крокодил -\r\nлежа и се обливам във сълзи,\r\nи затова донякъде съм мил.  Г-н Балев, Прас-Прес", "date": "2018.11.26", "title": "Мързел"}
{"url": "https://www.actualno.com/analysis/italija-uvereno-krachi-po-pytja-kym-finansovata-degradacija-news_708143.html", "text": "   Италия все по-трудно обслужва своите дългове, токсичните кредити подкопават стабилността на италианските банки, а реалният бизнес е лишен от достъп до кредити. Италия поема по пътя на финансовата и икономическа деградация, предупреждават експерти, цитирани от БГНЕС.      Конфликтът между Италия и Европейския съюз рязко се изостри: италианското правителство категорично отхвърли искането на Брюксел да съкрати . Рим е заплашен от санкции, но управляваща коалиция не желае и не може да изпълни исканията на Евросъюза, защото напрегната социално-икономическа ситуация в страната не ѝ остава пространство за маневриране. Много наблюдатели смятат, че . В сравнение с това гръцката криза ще изглежда като детска шега. Европейските медии определят ситуацията като „трагична“.   Според германския икономист Хайнрих Мюлер може да бъде разбрана позицията на обикновените италианци, които не желаят да плащат за безумните дългове на своята страна. Но политиката, която провежда управляващата популистка коалиция в Рим, води до катастрофа от европейски мащаб. Управляващите от движението „Пет звезди“ и Лига заявиха, че ще повишат тавана на дълга за следващата година, за да изпълнят предизборните си обещания. Много от поетите ангажименти са популистки по своя характер: например, движението „Пет звезди“ настоява за повишаване на минималния гарантиран доход за бедните, Лига – за съкращаване на данъците. Новият бюджет ще означава увеличаване на и без това огромния държавен дълг на страната, който надхвърля 130% от БВП, което е един от най-високите показатели сред развитите страни. Политиката на Рим напълно подкопава Пакта за стабилност и растеж на ЕС, които предвижда горна граница държавния дълг от 60%. .\r\nПроблемът постепенно става не само икономически, но и политически. Зад него стои националистическото предизвикателство на Рим спрямо Брюксел и не само по въпроса на бюджетните икономии. Италианците са подразнени както от нежеланието на ЕК да помогне на Италия за разрешаването на тежката миграционна криза, така и по други въпроси, пречещи за провеждането на национално ориентирана политика. Не трябва да се забравя, че преди въвеждането на италианската икономика се развиваше динамично, въпреки „слабата“ лира.  Според Янис Варуфакис, бивш министър на икономиката на Гърция, главната причина за кризата е „ужасно неудачно“ измисленият валутен съюз. Той е изграден така, че италианската икономика в него се задъхва, докато Германия обира целия каймак. Доскоро „проевропейските“ правителства на Италия сляпо следваха указанията на Брюксел и провеждаха политика на строги икономии, което доведе до пълна икономическа стагнация.\r\nГлавният икономист на най-старата германска банка „Беренберг“ Холгер Шмидинг е убеден, че дългогодишната криза, която заплашва не само стабилността на Италия, но и на еврозоната като цяло, едва сега започва.    Изглежда, че ЕС ще изчака по политически причини до майските избори за Европарламент с въвеждането на глобата от 3,4 милиарда евро. Но пазарите няма да чакат толкова дълго и ударът по италианските банки ще съвпадне с началото на годината. Положението се усложнява от това, че управляващите популисти възнамеряват да отменят редица важни структурни реформи, приети от предишните правителства, включително ще намалят годините за излизане на пенсия. Анализаторите смятат, че няма да издържи на такъв натиск повече от две години. Това означава началото на първи акт на „италианската трагедия“. .    Проблемите на италианската икономика не са нови, те са се натрупвали с десетилетия, но особено ясно се очертаха с приемането на еврото. Постепенно се образува „адска смес“ от слаб растеж, структурни изкривявания, спадаща производителност и увеличаваща се безработица. По главните икономически показатели Италия се доближава до нивото на страните от Източна Европа. За наука и иновации тя харчи едва 1,3% от БВП – два пъти по-малко, отколкото в Германия. Преките чуждестранни инвестиции практически са пресъхнали.\r\nОсобено тревожно изглежда ситуацията на пазара на труда. Едва 65% от гражданите в трудоспособна възраст имат работа, докато в Германия – 80%. В търсенето на работа италианците масово емигрират в чужбина, на първо място това са квалифицираните и научни кадри. Икономическите проблеми доведоха до рязък спад на жизнения стандарт и доходите. Под прага на бедността живеят над 10% от населението – това е показателят в страните от Източна Европа, в Германия – 3-4%.\r\nСпоред водещите европейски икономисти има само един начин да се разкъса порочният кръг на икономическа и социална деградация – . Но предлаганите от управляващата коалиция мерки за намаляване на пенсионната възраст и данъци само ще задълбочат кризата. Още по-голяма вреда на икономиката нанася настоящия конфликт с Брюксел, който води до спад на кредитния рейтинг. На Италия й става все по-трудно да обслужва дълга, а на бизнесмените – да финансират инвестиции в производството, без които икономическият растеж е невъзможен. Освен това страните от еврозоната нямат и най-малкото желание да помагат на правителство, което открито нарушава основните принципи на европейската солидарност.   ", "date": "2018.11.26", "title": "Италия уверено крачи по пътя към финансовата деградация"}
{"url": "https://www.actualno.com/music/eto-koj-specheli-detskata-evrovizija-video-news_708193.html", "text": "  13-годишно момиче от Полша стана победителка в неделния финал на детската Евровизия, който се проведе в Минск. Победителката се казва Роксана Венгел.     Момичето изпълни композицията \"Anyone I Want To Be\" на полски и английски. След оценките на журито Полша не попадна в Топ 3, но гласовете на зрителите бяха достатъчни, Венгел да финишира на първо място от 20-те участнички. Роксана вече е знаменитост в родината си - тя победи в първия сезон на полско музикално шоу, а нейни последователи в Инстаграм са повече от 250 000 души, предаде БГНЕС.   \"Посвещавам победата на своята страна и родителите ми. В последните минути преди огласяването на резултатите бях много развълнувана. Все още съм в шок, не мога да повярвам в своята победа. Изпълненията на всички финалисти бяха достойни и всеки можеше да стане пръв. Много ми се иска следващата детска Евровизия да се проведе в Полша\", сподели Роксана. Финалът в Минск днес беше без българско участие. На второ място финишира французойката Анжелина, трета е австралийката Джаел. За Беларус това бе второ домакинство на конкурса след 2010 г.   ", "date": "2018.11.26", "title": "Ето кой спечели детската Евровизия (ВИДЕО)"}
{"url": "https://www.actualno.com/business/sedmicata-zapochva-s-poevtinjavane-na-benzina-i-dizela-news_708197.html", "text": "  Ново поевтиняване на горивата беляза почивните дни. В началото на тази седмица средната цена на най-популярния бензин А95 е вече 2,08 лева на литър, а на дизела – 2,30 лева на литър, показват данните на специализираната платформа fuelo.net.     Всъщност през почивните дни спадът на цената на бензина беше 1 стотинка средно, след като в края на миналата седмица – между четвъртък и петък, поевтиняването беше 3 стотинки средно. Вече има бензиностанции, където е отчетена цена под 1,90 лева на литър – 1,89 лева, като в това отношение личат бензиностанции на веригата на Марешки, на \"Зара Бензин\" и по-малки търговци. Става въпрос за общо 18 бензиностанции в цялата страна Най-високата цена отчетена цена е 2,42 лева на литър – на само едно място, а именно \"Еко\" на 119 километра на АМ \"Тракия\".   Иначе като средни цени по вериги все още \"Зара\" е най-долу в диапазона – средно по 1,94 лева на литър. Най-скъпо, за средно 2,31 лева на литър продава Go Petroleum. Същевременно \"Лукойл\", \"Газпром\" и Shell продават средно под общата средна цена за България – 2,06 лева, докато \"Еко\" е на кота средно 2,09 лева, а OMV – средно 2,11 лева.\r\nПо отношение на дизела най-ниската отчетена цена е 2,07 лева, а най-високата – 2,59 лева. \"Зара\" е веригата с най-ниски средни цени – 2,17 лева, заедно с VM Petroleum на Марешки. Най-високата средна цена е 2,38 лева на Avia.  ", "date": "2018.11.26", "title": "Седмицата започва с поевтиняване на бензина и дизела"}
{"url": "https://www.actualno.com/europe/v-kiev-podpaliha-ruska-diplomaticheska-kola-video-news_708189.html", "text": "  Автомобил с руски дипломатически номера изгоря тази нощ в центъра на Киев, предаде БГНЕС. Сигналът за пожара е постъпил в 2:00 часа местно време, пострадали няма.     Предполага се, че палежът е умишлен и е свързан със . Припомняме, че той беше блокиран от руски танкер, а три украински кораба бяха задържани от руския флот.\r\nПрез нощта пред руското посолство в Киев се проведе протест заради неделния конфликт. Участниците, предимно радикали от националистически организации, запалиха димки и фойерверки и се опитаха да подпалят автомобилни гуми, които бяха донесли, но полицията им попречи.   И трите плавателни съда на военноморските сили на Украйна, които според Москва са нарушили руската граница, са задържани в Черно море и за тяхното принудително спиране е използвано оръжие. На трима ранени украински военнослужещи украинци е оказана медицинска помощ. Опасност за живота няма за нито един от тримата.", "date": "2018.11.26", "title": "В Киев подпалиха руска дипломатическа кола (ВИДЕО)"}
{"url": "https://www.actualno.com/velikotarnovo/veliko-tyrnovo-sreshtu-niskija-standart-na-jivot-news_708175.html", "text": "  От 18:00 часа тази вечер (25 ноември), във Велико Търново се проведе протестен митинг под мотото На мястото на събитието в района на Руската църква протестиращите изразиха недоволството си като чупиха тикви, четоха  „План за възстановяване на България“, искаха съд за престъпниците, виновни за сегашното положение, и осъдени, скандираха  „Българи юнаци“ , „Мафия“, „Оставка“.      С развети български знамена и зеленото знаме на Васил Левски „Свобода или смърт“, протестиращите за кратко спряха движението по пътя София – Варна  в района на кръстовището при Била, пяха българския химн и получиха аплодисменти от хора, които слязоха от колите да ги подкрепят.  „Продажното правителство да си ходи“, „Те продадоха и погребаха държавата, а ние плащаме, ще плащат и нашите деца, и децата на нашите деца“; „Управляващите печелят милиарди от сивата икономика и използват парите срещу нас“; „Уреждат навсякъде свои хора“; „В България единствено се работи безплатно, всичко останало е платено - и здравеопазване, и образование“ – с такива скандирания хората най-често изразяваха недоволството си. След това протестиращите се отправиха към колите си за автошествие, което се проведе при засилена полицейска охрана.     Протестиращите се увеличиха, дойдоха от Горна Оряховица и други съседни населени места, за да изкажат възмущението си, увериха, че ще стават все повече, надяваха се да бъдат чути и да се вземат мерки за по-добър живот.\r\nМитингът и автошествието бяха охранявани от много полицейски служители. В цяла България охраняващите протестите са били 850, а общо на протест са излезли около 1200 души според МВР, с 340 автомобила. Статистиката обаче беше представена преди протеста във Велико Търново.", "date": "2018.11.26", "title": "Велико Търново срещу ниския стандарт на живот "}
{"url": "https://www.actualno.com/curious/ekspert-pylnee-se-ot-nehranene-news_708171.html", "text": "  \"Качването на килограми не става от преяждане, а от нехранене.\" Това каза диетологът д-р Огнян Симеонов във връзка със здравословния начин на хранене през зимния сезон.     \"Един път хранене на ден или не ядем цял ден, а вечер преяждаме. Това го правят повечето хора с оправдание, че са твърде заети. Това, което съветвам хората е буквално да преяждат, но да го правят по правилния начин. В едно ястие да има витамини, въглехидрати и мазнини\", посочи той в интервю за Агенция \"Фокус\".   Според него няма особено значение дали въглехидратите ще си ги набавяме от плодове и зеленчуци, или протеинът от месото.\r\n\"Мазнините да идват от ядки, зехтин или маслини, но за предпочитане е да не купуваме черни, защото те са оцветени. По този начин човек може да се чувства преял, но няма да напълнява. Тези, които са пълни ще могат да отслабват\", изтъкна още той. По думите му важното е храната, която приемаме да бъде разнообразна.  \"Хората трябва да се научат да преяждат културно, възпитано и по правилния начин. Когато се прави по неправилния, тогава се почва с проблемите и качването на излишни телесни мазнини и килограми\", изтъкна той.\r\n\"Аз винаги съм казвал, че петкратното хранене е най-подходящо за всички хора въобще. Това е режим, който включва стабилни закуска, обяд и вечеря и две леки закуски - едната е между обяда и вечерята, а другата непосредствено преди сън-говорим за леко хранене, за да може човек, докато спи, да гори излишни телесни мазнини, ако има такива или да спи спокойно през нощта. Това е единственото нещо, което аз съветвам повече от 20 години. Доста успешно хората отслабват по този начин, а тези които не искат да отслабват се чувстват изключително добре\", обясни още д-р Симеонов.   ", "date": "2018.11.26", "title": "Експерт: Пълнее се от нехранене"}
{"url": "https://www.actualno.com/society/cvetanov-i-karadajy-na-praktika-preobyrnaha-zakona-za-veroizpovedanijata-news_708192.html", "text": "  10 лева на всеки \"вярващ\", определил се като последовател на дадена религия при последното национално преброяване от 2012 година - това е сумата, която ще получат реално само Българската православна църква (БПЦ) и Главното мюфтийство. Това предвижда предложение за промени в Закона за вероизповеданията между първо и второ четене, внесено от лидера на депутатите от ГЕРБ Цветан Цветанов и председателя на ДПС Мустафа Карадайъ, предаде в. \" \".     Причината субсидията да вземат единствено православието и исляма е, че има още едно изискване - поне 1% от населението да е казало в преброяването, че е част от въпросната религия. Според преброяването 4 млн. души са казали, че са православни християни, а 577 хил. - мюсюлмани.   Новото пресмятане ще увеличи с много финансирането, защото в момента субсидията за всички вероизповедания е 5,5 млн. лв. Субсидия да има и за по-малките вероизповедания, но на база на възможностите на бюджета, предлагат Цветанов и Карадайъ. В досегашния вариант малките църкви нямаше да получават нищо.\r\nДвамата политически лидери не искат да има забрана чужди духовници да служат и проповядват в България. Те искат и запазване на правото на религиозните институции да разкриват училища и да получават дарения, включително и от чужбина. Цветанов и Карадайъ предлагат и отпадане на предложената забрана богослужението да е само на български език.  Храмовете ще са собственост само на православната църква или съответното вероизповедание, предлагат още двамата политици. Те няма да може да се придобиват от други лица. Вместо с 300 подписа обаче ново вероизповедание да се регистрира с 3000, предлагат Цветанов и Карадайъ.", "date": "2018.11.26", "title": "Цветанов и Карадайъ на практика преобърнаха Закона за вероизповеданията"}
{"url": "https://www.actualno.com/asia/singapur-smekchava-merkite-za-upotreba-za-narkotici-news_708194.html", "text": "  Властите на Сингапур планират да премахнат наказателните санкции за употреба на наркотици и вместо това задържаните в състояние на наркотично опиянение да бъдат изпращани принудително на лечение в специализирани рехабилитационни центрове, предаде БГНЕС.     Съответните поправки в законодателството бяха представени днес за разглеждане в парламента. Задържаните за първи път ще остават за една години в подобни комуни, а ако това е четвърти случай, ще прекарат в тях минимум три години и повече. Досега уличените в нееднократна употреба на наркотици, дори и да не са извършили други престъпления, лежаха до пет години в затвора, както и отнасяха по три удара с пръчки от ратан.   Сътрудниците от Централното бюро за борба с разпространението на наркотици ще имат правото по всяко време да тестват за наличие на забранени вещества тези граждани, които вече са се лекували в центровете. Предложените поправки в закона няма да променят твърдия подход на местното правителство в борбата срещу разпространението на наркотици, но промени се налагат, тъй като проведените изследвания са установили, че затвор невинаги способства ефективно за връщане към нормалния живот Затова е предложено да се създадат общества за тези, които са употребявали наркотици, но не са извършвали други престъпления. Незаконната търговия с наркотици е едно от най-тежките престъпления в Сингапур и за съхранение на 15 грама хероин или 30 грама кокаин се дават смъртни присъди. През октомври в местен затвор бе обесен малайзиец за опит да вкара в Сингапур пратка хероин.", "date": "2018.11.26", "title": "Сингапур смекчава мерките за употреба за наркотици"}
{"url": "https://www.actualno.com/society/postojanno-povredeni-lokomotivi-nalagat-promeni-v-razpisanija-na-bdj-news_708161.html", "text": "  В двете поделения на БДЖ, пътническите и товарните дневно не достигат по около 30 локомотива. Това е причината да бъдат отменяни редовни композиции, твърдят служители на родните железници, които  искат да останат анонимни, след последните разпореждания  от ръководствата на дружествата да не дават никакви изявления за медиите, пише \"Монитор\".     Около 60 електровоза, използвани за товарни превози, са в трагично състояние, те отдавна са из депата в „насипно състояние“, поради липса на специалисти след поредните съкращения на персонал и невъзможността да бъдат доставени резервни части, никой не знае дали и кога те ще бъдат отремонтирани.   Най-тежка е ситуацията с , макар те да са по-нови в сравнение с произведените в Румъния, които вече са почти на половин век. Дневно трябват поне 120 машини, а няма годни за движение и буквално се чака по гарите да пристигне някой влакосъстав, за да бъде взет локомотива му“, обясняват хора с дългогодишен стаж. Не ремонти по линиите, а била в основаната на последните промени в разписанията, поясняват от сектора и припомнят, че от понеделник се спира движението влакове № 30240 Стара Загора – Карлово, № 30241 Карлово – Стара Загора и № 30135 Карлово – Сливен. От 27 ноември до  1 декември  няма да пътува и влак № 30130  от Сливен за Карлово. Закупилите билети пътници ще бъдат извозвани с автобуси. на локомотивите вървят по системата „на час по лъжичка“. За последните почти три години са отремонтирани едва 8 машини в заводите на румънската компания „Релок“ в град Крайова. Цялостното отремонтиране струва по над 600 000 лв, като последната обществена поръчка е била за две дизелови машини и е на стойност над 900 000 лв.  Става ясно, че 14 месеца е гаранцията, която дават румънците, взели за ремонт един чешки електровоз.", "date": "2018.11.26", "title": "Постоянно повредени локомотиви налагат промени в разписания на БДЖ"}
{"url": "https://www.actualno.com/asia/stotici-raneni-v-iran-glavno-zaradi-panika-sled-silno-zemetresenie-news_708190.html", "text": "  До момента 513 души са установените пострадали в резултат на вчерашното земетресение с магнитуд 6,3 по Рихтер в района на ирано-иракската граница, предаде БГНЕС.     Днес, 26 ноември, в град Керманшах училищата и университетите ще бъдат затворени.   Въпреки че трусът не бе разрушителен, много хора пострадаха вследствие на възникналата паника и повечето от ранените са изпотъпкани. Няма информация за смъртни случаи в Иран, докато е установено, че в Ирак е починал един човек, а ранените там са 43-ма.\r\nЗеметресението с магнитуд 6,3 по скалата на Рихтер разтърси района около 16:37 ч. и бе на дълбочина 46 километра, а неговият епицентър - на 150 км. североизточно от Багдад и на 37 км. от град Сарпол-е Захаб.    Архив ", "date": "2018.11.26", "title": "Стотици ранени в Иран, главно заради паника след силно земетресение"}
{"url": "https://www.actualno.com/chronicles/systoi-se-premierata-na-pyrvija-bylgarski-cveten-film-tochka-pyrva-news_707683.html", "text": "  „Точка първа“ е български игрален филм (драма) от 1955 година на режисьора Боян Дановски, по сценарий на Валери Петров. Оператор е Васил Холиолчев. Музиката във филма е композирана от Петър Ступел.     „Точка първа“ е първият български цветен филм.   „Тиха улица в столичен квартал. Малката Веска излиза от къщи незабелязано и отива при децата. След много игри и приключения, Веска предприема сама дълга разходка из града. Майка й сериозно се разтревожва и всички хора започват да търсят изгубеното дете. Вечерта Веска се връща... Накрая тя е в прегръдките на майка си, а всички хора са засвидетелствали човешката си солидарност и любов към децата...“", "date": "2018.11.26", "title": "Състои се премиерата на първия български цветен филм - Точка първа"}
{"url": "https://www.actualno.com/europe/rusija-osvobodi-kerchenskija-proliv-news_708232.html", "text": "  Корабоплаването през Керченския пролив, който беше затворен вчера след като три украински кораба от Украинския военноморски флот бяха блокирани от руски кораби и по тях беше открит огън. Впоследствие Русия разположи танкер точно под открития тази година Кримски мост, за да попречи на навлизане на каквито и да е плавателни съдове през Керченския пролив.     Новината за освобождаването на пролива беше съобщена от ръководителя на руското държавно предприятие \"Кримски морски пристанища\" Алексей Волков пред РИА Новости. Москва и стартира криминално дело заради незаконно преминаване в руски териториални води от страна на украинските кораби.   Преминаването на кораби през Керченския пролив е уредено в Договор за сътрудничество в използването на Азовско море и Керченския пролив. В чл. 2 от този документ се казва следното: \"Търговските и военните кораби, както и други правителствени кораби, плаващи под флага на Руската федерация или Украйна, които се експлоатират с нетърговска цел, се ползват от свободата на корабоплаване в Азовско море и Керченския проток\". Именно заради това Киев обвини Москва, че нарушава Конвенция на ООН по морско право.\r\nПрипомняме, че вчера сутринта два бронирани украински катера с артилерийско въоръжение \"Бердянск\" и \"Никопол\" и буксирът \"Яни Капу\" са минали през Керченския проток и според руските власти те са извършили \"пореден опит за незаконни действия\" в пределите на териториалното море на Руската федерация, не са реагирали на предупрежденията за незабавно спиране и са извършили опасни маневри. И трите кораба са задържани, на трима ранени военнослужещи украинци е оказана медицинска помощ. Опасност за живота няма за нито един от тримата.  От Федералната служба за сигурност на Русия твърдят, че на украинците им е пределно ясен редът за преминаване на военни кораби през териториалното море на Русия и през Керченския проток. На помощ на украинските съдове в Азовско море са били изпратени други военни кораби - два бойни кораба, но скоро са получили нареждане да се върнат в Бердянск, а в района са вдигнати самолети Су-25 и щурмови хеликоптери Ка-52. ФСБ подчертава, че \"киевските ръководители, предприемащи подобни опасни и безотговорни решения, би трябвало да помислят за последствията от действията си\". От руска страна обещават да оповестят публично доказателства за подготовката и провеждането от Киев на провокационните действия на военноморските сили на Украйна.\r\nЗаради случилото се ще има извънредно заседание на Съвета на сигурност на ООН - в 11:00 часа източно американско време, в Ню Йорк.   ", "date": "2018.11.26", "title": "Русия освободи Керченския пролив"}
{"url": "https://www.actualno.com/burgas/otkriha-sezona-na-zimnite-morski-bani-news_708225.html", "text": "  Неделята беше един от последните слънчеви дни за месец ноември, който много бургазлии избраха да изкарат в морската градина. Някои хора дори бяха на плажа и така отриха сезона на зимните морски бани, който за тях ще приключи през април.     За Красен, Константин и кучето Зара най-хубавото време за плуване в морето е през зимата. „Няма хора, морето е кристално чисто и не е студено“, казва Красен и обяснява как е стигнал до това състояние, при което не усеща ледените води.   „Медитирам върху болката, защото когато влезеш във водата се усеща болка, а не студ. Опитвам се да не стоя в морето повече от 15 минути, защото чувството на измръзване изчезва и може да стане опасно. Но в един зимен ден влизам до три пъти във водата.“, казва Красен. Той стои по бански на ивицата, докато край него минават хора облечени с палта, якета и шапки. Денят е слънчев, температурата на въздуха и водата е 12 градуса, което е добре за края на месен ноември, но все пак не предполага бански.   „Никога не бива да се влиза постепенно във водата. След като човек се настрои, просто го прави. Един го прави на инат, друг за да медитира, трети, защото е модерно, всеки има различни мотиви. Сега отриваме сезона, който за нас продължава до месец март, максимум до април сме на плажа. Лятото тук е горещо и мръсно.“\r\nКрасен, Константин и кучето Зара остават на плажа и всеки който иска да се присъедини към тяхната компания може да го направи до края на април.    ", "date": "2018.11.26", "title": "Откриха сезона на зимните морски бани"}
{"url": "https://www.actualno.com/america/pyrvi-opit-za-migrantski-shturm-na-granicata-mejdu-meksiko-i-sasht-video-news_708191.html", "text": "  Американски служители на реда използваха сълзотворен газ срещу нелегални имигранти, които опитаха да пробият оградата на границата с Мексико и да навлязат в САЩ, предаде БГНЕС. Причината за \"атаката\" е бавното обработване на документи и голямото време за вземане на решение дали някой да бъде допуснат или не.     Имигрантите са били не по-малко от 500, сред тях и деца. Няма сведения за пострадали или задържани. Заради случилото се граничната служба на САЩ затвори временно контролно-пропускателния пункт \"Сан Исидро\", на участъка на американо-мексиканската граница, разположен между град Сан Диего и Тихуана. Няколко часа по-късно пунктът беше отворен.     В момента в района на границата със САЩ се намират няколко хиляди бежанци от държави от Централна Америка, които искат да влязат в територията на съседната страна. Жителите на град Тихуана преди няколко дни проведоха масови протестни акции срещу присъствието на имигрантите в града.  В ефира на телевизионния канал \"Миленио\" мексиканският вътрешен министър Алфонсо Наварете Прида каза, че ще има депортация на тези мигранти, опитали да минат границата със САЩ. \"Националният институт по миграцията на Мексико пристъпва към депортация на тези, които се опитаха насилствено да нахлуят в САЩ. Те ще бъдат идентифицирани като нарушители на мексиканското законодателство, използвайки насилие\", каза Прида.\r\nСъщевременно обаче мексиканското правителство не планира да праща военни на границата със САЩ. \"Правителството на Мексико съобщава, че въпреки мащаба на ситуацията нашата страна няма да използва въоръжени сили, за да реши този проблем. Въпреки това ще бъдат укрепени участъците на границата, където хора се опитаха нелегално да проникнат в САЩ\", гласи официално съобщение.   В момента в района на границата със САЩ се намират няколко хиляди бежанци от държави от Централна Америка, които искат да влязат в територията на съседната страна. Жителите на град Тихуана преди няколко дни проведоха масови протестни акции срещу присъствието на имигрантите в града.    ", "date": "2018.11.26", "title": "Първи опит за мигрантски щурм на границата между Мексико и САЩ (ВИДЕО)"}
{"url": "https://www.actualno.com/society/12-ta-agencija-shte-se-griji-za-pytnata-bezopasnost-v-bylgarija-news_708238.html", "text": "  Нова Държавна агенция към Министерския съвет ще съблюдава специално колко безопасни са българските пътища. Това стана ясно от думите на бившия зам.-министър на регионалното развитие Малина Крумова пред БНТ. Планира се Крумова да поеме новата агенция, която ще е 12-ти такъв орган, който се занимава с пътна безопасност.     \"Проблемът с катастрофите по пътищата е системен - той включва елементите водач и поведение, състояние на автомобилния парк, пътища, реакция при ПТП, лекарска и долекарска помощ. Всеки от тези държавни органи има отделни функции в рамките на неговите компетенции. Новата агенция ще се грижи за координацията между всички тях и също така ще има аналитични функции. Целта беше да се създаде гъвкав орган, който може да реагира на предизвикателствата и да бъде постоянен партньор на обществото\", обясни Крумова защо трябва да се прави нов държавен орган.   Според Крумова, която говори пред БНТ, за една година жертвите по  пътищата може да са с 20% по-малко. Тя е категорична, че не е достатъчна.\r\nКрумова е категорична, че новата държавна агенция ще може да постигне реални резултати в намаляването броя на жертвите по пътищата.  ", "date": "2018.11.26", "title": "12-та агенция ще се грижи за пътната безопасност в България"}
{"url": "https://www.actualno.com/vraza/mezdra-i-rumynskijat-grad-dobrosloveni-podgotvjat-syvmestni-festivali-news_708242.html", "text": "  Първа работна среща по проект „ “ се проведе в гр. Мездра. Проектът е съфинансиран по програмата Interreg V-A Румъния – България /2014-2020/, като партньори в него са общините Мездра, България и Добрословени, Румъния.     Целта на проекта е да подобри използването на природното и културно наследство на общините Мездра и Добрословени, като създаде два значими фестивала – средновековен и римски. Чрез тях по атрактивен начин ще се пресъздаде автентичния живот по онова време и ще бъде показан пред местното население.   За да дадат начало на проекта, в Мездра се събраха кметът на общината инж. Генади Събков, заместник - кметът Сашо Илиев, кметът на община Добрословени Георге Тудораску, както и екипите за изпълнение на проекта от българска и от румънска страна.\r\nКметът на общината инж. Генади Събков определи „Добре дошли в Средновековието“ като проект с голямо значение за Община Мездра, тъй като ще насърчи съвместната работа в сферата на туризма между двата съседни региона.  Проектът включва провеждането на Този в Мездра е част от културния календар на общината и ще се проведе в архитектурен комплекс “Калето“ от 14 до 19 май 2019 г. В него ще вземат участие представители от трансграничния регион. Предвижда се фестивалът да съдържа презентации и открити уроци по средновековни бойни техники, средновековни облекла и ритуали, както и на средновековна кухня. Фестивалът в Добрословени е планирано да бъде проведен във втората половина на месец август.\r\nИнтересен за публиката ще бъде факта, че в рамките на проекта те ще видят пет различни типа воини от средновековието. За нуждите на проекта ще бъдат закупени още професионална система за представяне, озвучаване и презентиране на събития.", "date": "2018.11.26", "title": "Мездра и румънският град Добрословени подготвят съвместни фестивали"}
{"url": "https://www.actualno.com/cinema/pochina-rejisioryt-bernardo-bertoluchi-news_708224.html", "text": "  На 78-годишна възраст почина режисьорът Бернардо Бертолучи.     Той е носител е на награди „Бодил“, „Златна палма“, „Сезар“, „Златна камера“, „БАФТА“, две „Европейски филмови награди“, 2 награди „Златен глобус“ и 2 награди „Оскар“. Има звезда на Холивудската алея на славата от 2013 г.   Известни филми, режисирани от него, са „Сухата кумица“, „Конформистът“, „Последно танго в Париж“, „Последният император“, „Открадната красота“, „Мечтатели“ и други.\r\nРоден е на 16 март 1940 година в Парма, Италия, в семейството на Нина и Атилио Бертолучи. Баща му е поет и филмов критик, майка му е учителка. Бертолучи започва да пише стихове още на 12 години и скоро печели няколко престижни награди. Завършва литература и философия. След това отива в Рим, където е помощник на Пиер Паоло Пазолини във филма „Безделник“ през 1961 г. На 22 години заснема първия си филм „Сухата кумица“.  Бумът на италианското кино затихва през 1970-те години, когато филмовата индустрия става жертва на голямата рецесия. Италианските режисьори са все по-често принудени да корпорират филмите си с американски, френски, шведски и други компании, за да могат да ги финансират. Бертолучи не прави изключение. През 1972 г. заснема „Последно танго в Париж“ с участието на чуждестранни актьори в главните роли (Марлон Брандо, Мария Шнайдер). Филмът се счита за скандален, с оглед на секс-сцените, които съдържа. След първата му прожекция в Ню Йорк е цензуриран както в САЩ, така и в Италия. От 1976 до 1981 г. е спрян от екрана.\r\nПо-нататък Бертолучи се връща към интимната тематика от по-рано. През 1996 г. заснема „Открадната красота“, последван от филма „Мечтатели“.", "date": "2018.11.26", "title": "Почина режисьорът Бернардо Бертолучи"}
{"url": "https://www.actualno.com/pleven/uchenici-ot-pleven-iznasjat-teatralna-postanovka-v-pomosht-na-bolen-ot-rak-news_708240.html", "text": "  Десетина тийнейджъри от плевенски училища, участници в театралната трупа “Елита”, подготвят благотворителен спектакъл с постановката “ ”, режисьор Даниела Димитрова. Те ще играят на сцената в подкрепа на Данчо от град Павликени, който страда от рак с диагнозата “ходжинов лимфом“. Заболяването е вече в трети стадий. За необходимата животоспасяваща операция трябва да се набере сумата от 400 000 лв. Спектакълът ще бъде на 29 ноември от 19,30 ч. в залата на Военния клуб в Плевен.     Благородната инициатива на младите хора е подкрепена от Национално сдружение “ОбзорАрт”, ЛЕО Клуб Плевен, Лайънс Клуб Плевен и Лайънс Клуб Плевен - „Огледало“. Организаторите канят на представлението всички, които искат да помогнат на Данчо.\r\nДнес, 26 ноември, в 12,00 ч. трупата и съучастващите организации ще отворят в Централ мол Плевен благотворителен базар на книги, събрани от учители и ученици от няколко плевенски училища. Целта е да се съберат допълнителни средства, съобщиха организаторите.  Може да подкрепите Йордан чрез следните сметки:                 ", "date": "2018.11.26", "title": "Ученици от Плевен изнасят театрална постановка в помощ на болен от рак"}
{"url": "https://www.actualno.com/europe/deca-zaginaha-pri-pojar-v-jilishten-blok-v-shvejcarija-news_708249.html", "text": "  Шестима души, сред които и деца, загинаха след избухване на пожар в жилищен блок в швейцарския град Солотурн.     В сградата е имало над 20 души, предаде БГНЕС. По-голяма част от тях били евакуирани от противопожарната служба, чиито служители пристигнали на мястото на инцидента, но за шестима помощта дошла прекалено късно, съобщи градската полиция.   ", "date": "2018.11.26", "title": "Деца загинаха при пожар в жилищен блок в Швейцария"}
{"url": "https://www.actualno.com/healthy/otkriha-240-novi-sluchaja-na-hivspin-u-nas-news_708145.html", "text": "   . Това съобщи доктор Тонка Върлева, директор на програмата \"Превенция и контрол на ХИВ/СПИН\" към Министерството на здравеопазването.     С тях общо броят на от 1983 година, когато беше установен първият случай в България, те стават малко над 2700 човека, допълни д-р Върлева, цитирана от \"Монитор\". Според нея новооткритите случаи са несравнимо по-малко, отколкото в повечето европейски държави. През миналата година за същия период са установени 242-ма с вируса на СПИН.    Данните показват, че най-уязвимите възрастови групи са младежите, които тепърва започват да водят полов живот - от 15 до 19 години, и хората в активна възраст - от 20 до 44 години.\r\nНашата страна стои добре в сравнение с останалите държави по отношение на инфекцията. При нас тя е 5,7 на 100 000, докато в другите страни е 2,8 на 100 000 души, уточни eкспертът и припомни, че е осигурено безплатно в България.  През 1996 г. е въведена трикомпонентната антиретровирусна терапия, . Факторите, които пречат на лечението, са алкохолът или високите нива на стрес например.\r\nОколо 20 000 лв. излиза терапията на един заразен с годишно. В зависимост от състоянието му и необходимата доза и комбинация от антиретровирусна терапия сумата може да варира, но незначително.    Грипоподобни симптоми две седмици след заразяването подсказват инфекцията, припомниха лекари. В следващите пет – осем, дори десет години тя е безсимптомна. Когато вирусът достигне високи нива в организма започват чести съпътстващи инфекции с други заболявания, като гъбичните са най-чести.    Безплатни и анонимни изследвания за вируса на СПИН ще се проведат до 30 ноември в 27 града в страната. Те са в рамките на Европейска седмица на тестването за ХИВ и вирусни хепатити. Тестването и консултациите ще бъдат в градовете Благоевград, Бургас, Варна, Велико Търново, Видин, Враца, Габрово, Добрич, Кърджали, Кюстендил, Ловеч, Монтана, Пазарджик, Перник, Плевен, Пловдив, Разград, Силистра, Сливен, Смолян, София, Софийска област, Стара Загора, Търговище, Хасково, Шумен и Ямбол. ", "date": "2018.11.26", "title": "Откриха 240 нови случая на ХИВ/СПИН у нас"}
{"url": "https://www.actualno.com/business/temenujka-petkova-proektyt-za-gazova-vryzka-s-gyrcija-e-vyv-finalna-faza-news_708248.html", "text": "  Проектът за изграждане на газовата връзка е във финална права. Това заяви по време на конференция в София енергийният министър Теменужка Петкова, предаде БГНЕС.     Пред експерти в бранша министърът съобщи, че до дни предстои да бъде подписано споразумение за финансиране с Европейската инвестиционна банка.   Освен това държавата е заделила държавна гаранция в размер на 110 милиона евро, припомни още Петкова.\r\nДържавата ще търси и други алтернативни източници за доставки на газ.  В тази връзка Министерски съвет взе решение страната да участва като акционер в изграждането на LNG терминал за компресиран газ в Александропулис, съобщи още министърът.\r\nПродължава и дейностите по изграждането на газовата връзка със Сърбия. За съжаление обаче съседите очакват финансиране от Брюксел по предприсъединителните програми.   Поради тази причина за момента проекта се бави от предварително начертаните срокове най-късно до 2022 година да потече газ.    ", "date": "2018.11.26", "title": "Теменужка Петкова: Проектът за газова връзка с Гърция е във финална фаза"}
{"url": "https://www.actualno.com/velikotarnovo/tomislav-donchev-borbata-sreshtu-falshivite-novini-ne-e-otgovornost-na-dyrjavata-news_708235.html", "text": "  На 23 ноември 2018 г. в аулата на Великотърновския университет „Св. Св. Кирил и Методий“ се проведе конференция на тема в която взеха участие над 200 представители на бизнеса, комуникационния и образователния сектори.     В своето слово по време на откриването, отбеляза, че счита най-голямата заплаха и риск бъдещите социални конфликти, свързани с комуникациите.            ., заяви още Дончев.  очерта проблема с прекъсването на комуникацията между хората, която е много по-важна от тази с техническите средства. – каза той и апелира за възстановяването на диалога между хората. поздрави участниците с добре дошли във Велико Търново и изрази своята убеденост, че стигането до простите неща в комуникацията между хората ще ни направи по-добри.   подчерта, че през последните години  комуникацията придобива все по-голямо значение и компаниите, и хората са по-активни в социалните медии. – каза той.  , представи . Тя подчерта, че , че и . Тогава работата ще бъде по-ефективна.  представи като очерта проблемите и възможностите пред медиите в дигиталната ера.  и проведоха . Те говориха за използването на медиите и връзките с обществеността, креативността с помоща на езика, за свързването на науката и изкуството при представянето на данните, за споделянето на информация, която има значение, за взимането на правилните решения, за обратната връзка, анализът на репутацията, постигането на познания, подкрепяща нагласа и поведение. – подчерта Ана Ади. \r\nВ рамките на конференцията се проведоха и по следните теми:    – това са част от тезите, изразени по време на дискусиите, върху които си заслужава да се замислим. Конференцията е организирана от , с основен партньор и домакин , с финансовата подкрепа на Европейския съюз чрез Европейския фонд за регионално развитие и Оперативна програма „Иновации и конкурентоспособност“.", "date": "2018.11.26", "title": "Томислав Дончев: Борбата срещу фалшивите новини не е отговорност на държавата"}
{"url": "https://www.actualno.com/kustendil/v-kustendil-razbiha-kafe-za-da-otkradnat-kutija-s-darenija-news_708269.html", "text": "  Тази нощ е разбито кафене в Кюстендил, в което е била поставена една от ! Магазинът се намира на булевард “България“ 32 в града - срещу Трето основно училище. Собствениците на кафенето разказват, че от 2014 г., откогато го стопанисват, за четири години, случилото се е категоричен прецедент. Те са сигурни, че причината за взлома, е кутията за дарения, която е била поставена в кафенето, само преди седмица.     “Със сигурност това е наблюдавано предварително, имали са информация, че кутията е поставена там. В кутията, предполагаме, че събраната сума е около 200 лева. Всеки ден, всяка сутрин, дечицата от близкото училище си даряваха парите за закуска, случайни минувачи също даряваха - кой колкото може!“ - разказа кореспондент на от града - дъщерята на собственичката - Зорница Стоянова. Даниела Стоянова - собственичката на магазина, веднага сигнализира в Полицията, която идва на място и започва своето разследване по случея.  “До момента единственото, което знаем е, че извършителите със сигурност са били двама, или повече и са професионалисти. Много внимателно са влезли в магазина, не през вратата, а са разбили ПВЦ-дограмата и не са оставили никакви следи! Няма отпечатъци, следи - нищо! Кафето е разбито специално за да се вземе кутията с даренията. През нощта са оставени там само 20 лв оборотни пари. Искам де се обърна и към всички останали участници в благотворителната кампания да внимават, да се пазят! Искам да дам гласност на случая, за да предупредя и предпазя другите обекти - с поставени кутии за дареня, от подобни вандалски прояви.“\r\nСъседи в близост до кафето разказаха също, че деянието е извършено през нощта, след 00:00ч., тъй като до полунощ съсед, с пряка видимост към магазина, е стоял на терасата и не е имало признаци за престъпление, шум или хора в близост и около кафенето.    “Ние ще поставим нова кутия, но се надяваме да хванат извършителите на това отвратително деяние и по този начин да се предотватят подобни случеи към иначе толкова чисти каузи!“ - призова Зорница Стоянова.\r\nОт МВР - Кюстендил съобщиха, че е заявена взломна кражба от кафене в града – отнета е кутия с около 200 лв. дарения. По случая е започнато досъдебно производство. “В такива ситуации версиите на потърпевшите са ръзлични, но преди да има заключение от разследването, не можем да представим повече информация.“ - предаде Катя Табачка, говорител на ОДМВР - Кюстендил.", "date": "2018.11.26", "title": "В Кюстендил разбиха кафе, за да откраднат кутия с дарения"}
{"url": "https://www.actualno.com/burgas/plajyt-na-burgas-mjasto-i-za-tvorchestvo-news_708243.html", "text": "  Едно място в Бургас се превърна в емблема на града, без да има подкрепа от институции или финансиране. Това е паното от мидички, което се намира на неохраняемата ивица в посока солниците. От години анонимен човек сменя датата, в слънце и дъжд, и през всички сезони.     Кой е той си остава загадка и така може би е по-добре. Интересен е фактът, че никой не си позволява да разрушава или променя паното. Много хора се снимат до него и така запечатват датата на фотографията.     Морският бряг явно е място за нестандартно творчество, защото по същата ивица се намира още едно място за снимки на неизвестен автор. Всеки може сам да даде име на дървената скулптура, защото творецът не го е направил, разчитайки и на нашето въображение. Огромна рибна кост призовава да поставите на нея дрехи и чанти, докато съзерцавате морето. Тя е част от интериора на алеята, която беше направена по Европейски проект и всъщност удължи морската градина почти до квартал Сарафово.    ", "date": "2018.11.26", "title": "Плажът на Бургас - място и за творчество"}
{"url": "https://www.actualno.com/politics/rumen-radev-njama-politicheska-volja-da-se-namali-otlivyt-na-hora-ot-armijata-news_708273.html", "text": "  \"Армията продължава да се топи, а все още не намираме необходимата политическа воля и ресурси да се прекрати отливът на хора.\" Това заяви президентът и върховен главнокомандващ на Въоръжените сили Румен Радев в тържественото си слово по повод отбелязването на 140 години от началото на военното образование в България и откриването на първото военно училище, предаде репортер на Радио „Фокус“ – Велико Търново.     Президентът подчерта, че днес военното образование е изправено пред сериозни изпитания.   \"Динамичната и непрекъснато изостряща се среда на сигурност и ограничените ресурси ограничават непрекъснато изискванията към вас да определяте точните приоритети, да усвоявате необходимите знания, да изграждате адекватните умения и способности. Професионално подготвените офицери, сержанти и войници са основата на модерната армия – тази армия, от която България има нужда\", каза още президентът.\r\nПо думите му модерните оръжия и съвременните технологии никога няма да могат да компенсират липсата на хора.  \"Трябва да инвестираме повече в подготовката на бъдещите военни лидери. Точно тук е мястото, където се изграждат тези лидери – хора с характер и умения, възпитани в идеалите и ценностите на родолюбието, честта и дълга\", посочи Румен Радев.", "date": "2018.11.26", "title": "Румен Радев: Няма политическа воля да се намали отливът на хора от армията"}
{"url": "https://www.actualno.com/velikotarnovo/jasen-guev-uspeshnata-biznes-strategija-se-bazira-na-informacijata-news_708268.html", "text": "   Ясен Гуев е предприемач и автор на книгата , издадена първо на английски език със заглавието , в която описва в едно смисълът на комуникацията, измерването й и финансовия резултат. Кариерата му е съставена от две части. Половината от нея преминава във всички типове медии, като започва от професионалната телевизия, където на 23 години води предаване след новините в 8:30, след това продължава в печатните медии и он-лайн медиите. После успешно ръководи връзките с обществеността на големи компании, последната от които е „Теленор“, където отговаря освен за вътрешните и външни комуникации, и за корпоративната социална отговорност и  регулациите. В последните 15 години се занимава с връзките с държавните институции. Образованието си получава в СУ \"Св. Климент Охридски\" по специалностите „унгарска филология“ и „мениджмънт“, и по програми в САЩ, Франция и Австрия.      Гуев взе участие в дискусионния панел в конференцията , която се проведе на 23 ноември 2018 в аулата на Великотърновския университет „Св. Св. Кирил и Методий“. В интервю за той даде отговори на въпросите, които интересуват широк кръг от хора:    Това, което преди беше един канал, например вестник или стенвестник, и на него се публикуват новините за това, какво се случва в компанията, каква е стратегията, какви са промените, кой е станал мениджър и кой си е тръгнал, и навън имаше само вестници, а после и телевизия и радио, които бяха общо-взето управляеми канали, до голяма степен, в момента има пълен хаос от канали заради навлизането на Интернет.\r\nИнтернет навлезе и вътре в компаниите с т. нар. . А навън, с огромния брой социални мрежи  и с огромния брой информация, която е вътре, стана все по-голям проблем да се задържа вниманието на хората върху една новина. Например, ако ви интересува спорта волейбол, вие само с няколко клика ще достигнете до информация за правилата, как се прави, за най-добрите по света, кои са най-добрите топки за волейбол и най-добрите екипи. И управлението на това стана много трудно, защото ако сте производител на топки за волейбол, могат да ви атакуват през 100 места и вие трябва да слушате тези сто места, защото дори един недоволен клиент може да бъде чут от 5-10 души, те да го повторят, потретят, и вие да имате проблем с това, че вашите топки вече няма да се продават толкова добре. Там е функцията на човека, който отговаря за комуникациите, дали вътре в компанията или външна агенция няма значение – това е просто логистика, става все по-важна, защото хората вече публично говорят за услугите и за продуктите, публично веднага изявяват задоволство, но в по-голямата си част и недоволство. За целта трябва да се реагира веднага и да можеш  да го чуеш, да говориш на езика на потребителя, понякога да признаеш вина, когато продукта ти не отговаря на условията и да можеш да накараш своята компания да вземе мерки, за да отстрани проблема. Така, че ролята става управленска. Обикновено това е роля, която не е на самия отговарящ за това, а на изпълнителния директор. Това е изключително важно, защото влияе на резултата. И става все по-трудно. Но затова пък по интересно.      Това е най-основния проблем. Има много модели. Всеки един модел, колкото и тежко да звучи, е поредица от въпроси. Моделите се опитват да включат всички необходими въпроси, на които трябва да се отговори. Вие може да отговорите правилно на въпросите единствено ако знаете какво се случва. И всъщност това е най-трудното, да бъдеш на пазара, да разбираш хората какво харесват и какво не харесват, и това важи както в политиката, така и в икономиката. И ако знаеш как те възприемат, тогава знаеш силните си страни, на които можеш да акцентираш, знаеш слабостите, които или можеш да прикриеш или можеш да се бориш да отстраниш, и чак тогава можеш да прецениш как да комуникираш, на кои проекти да отделиш внимание, къде да се концентрираш. Това е нещо, в което трябва цялата компания да бъде въвлечена в един момент, защото, ако сте компания, и продавате нещо, всеки един служител е комуникатор, дори пред семейството и роднините си. И когато получи въпрос от съседите в неговия блок – кои са най-хубавите вафли, които правите? – всеки трябва да дава един и същи отговор. Отговорът на човека от поточната линия и отговорът на изпълнителния директор на този въпрос трябва да бъде един и същ. За целта трябва да има комуникационен екип, да дава отговорите на основните въпроси на всички вътре в компанията, и оттам вече на неправителствени организации, държавни институции, медии, за да има едно послание. Няма как, ако ви попитат коя е най-хубавата вафла, вие да кажете една, а изпълнителният директор друга. Това значи, че някой не си е свършил работата.  Първият най-важен съвет е . Над 95% от стартиращите компании се провалят, фалират, не успяват да направят продукт, който стига до пазара.   Друго много важно нещо е , а не да настоява и да вкарва време и пари в продукт, който не се получава. В предприемачеството е много важно като видиш, че нещо не става, да го зачеркнеш и да започнеш отначало, или почти отначало. Обикновено човек трудно признава, че е сгрешил. Защото е много трудно да имаш цялата информация за това как ще реагират хората на това, което тръгваш да правиш, и то може да не им хареса. И за целта трябва много да ги слушаш, да ги питаш - защо избирате чуждото, а не моето, и да се опиташ да станеш по-добър. Това е трудна битка, и не е битка за всеки. Затова предприемачите по принцип са малцинство. Това е поемане на риск, който включва и семейството. Важното е Тръгването с пет долара в джоба е общо взето приказка. Истината е, че . Броят на българите в чужбина е огромен, броят на хората, които избират да учат висше образование в чужбина, основно в Европа, също е огромен, и това са обикновено хората, които имат по-добри качества. Ние сме загубили много хора, може би не безвъзвратно, но .\r\nНе мисля, че има смисъл тази битка да бъде водена. Ние сме в Европейския съюз, преминаваме в общество, в което хората пътуват и сменят страната, в която живеят. България в момента изпитва икономически ръст през последните години основно защото сме част от Европейското пространство. И е факт, че както българите ходят в чужбина, така и чужденци идват у нас. Според мен, това, което ще се случи у нас, колкото и хората да са негативно настроени е, че нещата стават по-добре. Но бавно стават по-добре и стават по-добре за малка част от населението. За съществена част от населението, в която включвам и хората в пенсионна възраст, които са 40% от цялото население, нещата за съжаление стават по-зле. Имаме още проблеми с действието на основни неща за хората – образованието и възможността да получат знания, така, че след това да могат да получат пари срещу тези знания. Според мен . И в място като това (бел. ред. – ВТУ), . Много бавно ще се случат нещата. Има малко компании, които дават добри пари в страната, и увеличаването на този брой компании няма да стане изведнъж. Ние практически нямаме безработица – нивото се колебае около 5-6%, и включва хората, които не искат да работят по една или друга причина. Хора няма. Това е проблем.\r\nВъпросът е за  , за едно добро ниво на инфраструктура, което в последните години се случва. Политически има атаки на тази тема, но това е изключително важно, и в крайна сметка нещата се движат. Може би не толкова бързо, колкото ни се иска, но се движат.\r\nВ България прехода приключи по време на правителството на Симеон Сакскобургготски с големите приватизационни сделки в енергетиката. Оттук нататък няма да има революция, няма да има изведнъж подобрение на условията. Ние сме на това ниво, и ще има ръст от 2-3-5 %. Тоя процент обаче не е за всички. За някои е 10 или 25%, за други е 0 или -2%. Това е обществото, което ние сме решили да изградим. И . . Не е добре, защото родителите ни са работили по 30-40 години, и не получават това, което заслужават. Това го казах в едно интервю преди 20 години, и не се е променило. И след 20 години пак няма да се промени, за жалост. Въпросът е да гледаме откровено на действителността и да признаваме какво е възможно и какво не е възможно. И другото е да признаваме, че губим.  ", "date": "2018.11.26", "title": "Ясен Гуев: Успешната бизнес стратегия се базира на информацията"}
{"url": "https://www.actualno.com/america/naprejenieto-na-amerikanskata-granica-e-ovladjano-news_708275.html", "text": "  Властите в САЩ отвориха граничният пункт „Сан Исидро“ след кратко затваряне заради опит на стотици мигранти да преодолеят граничната ограда, предава AFP.     Напрежението по границата между САЩ и Мексико избухна, след като стотици мигранти от Централна Америка щурмуваха и се опитаха да прекосят границата със САЩ при Тихуана в северозападната част на Мексико.   Американски граничари използваха сълзотворен газ срещу тях. \r\nМигрантите, приближаващи границата на САЩ, бяха посрещнати с облак сълзотворен газ, след като някои от тях се опитаха да преминат бариерата. В настъпилата паника са се разнесли писъци на деца.  Повечето от щурмуващите са били мъже, а броят им е около 500 души.\r\nПървоначално те участвали в мирна демонстрация край границата, но след това се насочили към металната бариера и я прескочили, за да се опитат да преминат в американска територия.   Американската гранична охрана затвори напълно граничните пунктове за овладяване на ситуацията. Мексико ще депортира незабавно мигрантите от групатa.    Според министерството na външните работи в Мексико, властите са овладели протеста на граничния пункт между Тихуана и Сан Диего и въпреки голямото напрежение в този район няма да изпратят военни, за да контролират близо 7400 мигранти, струпали се на мексиканско-американската граница в района на градовете Тихуана и Мехикали.", "date": "2018.11.26", "title": "Напрежението на американската граница е овладяно"}
{"url": "https://www.actualno.com/burgas/v-burgas-sydija-policejski-inspektor-i-uchenici-diskutiraha-opasnostta-ot-narkoticite-news_708258.html", "text": "  Темата за зависимостите, пристрастяването към наркотични вещества и престъпленията, извършвани от наркозависими, дискутираха дванайсетокласници от НЕГ „Гьоте“. Откритият урок е част от образователната програма, съвместно с Окръжен и Районен съд – Бургас.     Сабина Петрова, инспектор в „Детска педагогическа стая“ към 5-то РПУ, разказа на учениците какво е въздействието на наркотичните вещества върху организма. Екзалтация, еуфория, повишена самооценка, промени в настроението, са само част от краткосрочните ефекти на употребата на амфетамини и метамфетамини. Дълготрайната употреба на марихуана води до заболяването „шизофрения“. Другият лектор и участник в дискусията, Районният съдия Анатоли Бобоков, допълнини, че „35% от лицата болни от шизофрения са вследствие на употребата на наркотични вещества“.  Съдия Бобоков разказа на учениците за забраните, според българския Наказателен кодекс, касаещи наркотиците. Те са свързани с управление на моторно-превозно средство, държане на наркотични вещества и тяхното разпространение. 20 години „Лишаване от свобода“ предвижда закона за последното престъпление.\r\nИнтерес предизвика и темата за извършването на полеви тестове от полицаите и разследващите, при оглед на местопрестъпленията.", "date": "2018.11.26", "title": "В Бургас съдия, полицейски инспектор и ученици дискутираха опасността от наркотиците"}
{"url": "https://www.actualno.com/interview/aleksandyr-sabanov-ne-se-seshtam-za-teroristichen-akt-sys-zakonno-pridobito-oryjie-news_708201.html", "text": "   Промените в Закона за оръжията, боеприпасите, взривните вещества и пиротехническите изделия едва не изкараха на протест ловци, спортисти-стрелци, представители на клубове за исторически възстановки. За да бъдат изяснени бъдещите държавни политики в тази област, ВМРО организира среща в парламента между заинтересованите страни. Като домакин Александър Сабанов от ВМРО сподели в интервю за впечатленията си от срещата и вижданията си по законопроекта.       Как да си го обясня - преводът на директивата (бел. ред. - Директива 2017/853/ЕС за изменение на Директива 91/477/ЕИО за контрола на придобиването и притежаването на оръжие ) е доста погрешен. Правен е явно или с \"Гугъл преводач\" или нещо подобно. Много от участниците в срещата сигнализираха за грешки в превода. Трябва да отбележа, че преводът не е правен от службата \"Контрол на общоопасните средства\" (КОС), която изготвя проектозакона, а от Европейската комисия, където превеждат директивите на съответните езици.\r\nИма много неясноти. От , качен на сайта на Народното събрание, излиза, че полуавтоматичните оръжия на ловджиите трябва да се приберат и да не могат да се ползват. А те са много. Ще ограничим пазара на едни, на други ще го оставим... Не е логично.  След срещата, която ВМРО организира, проведохме среща в служба КОС с участието на представители на заинтересованите страни и доста неща се изясниха. Трябва да се изчистят текстовете в посока да няма тълкуване. За да не се тълкуват, трябва да са ясни.\r\nНаправена е във вътрешната комисия на Народното събрание работна група, която ще покани всички заинтересовани страни, включително спортните клубове, които се занимават със стрелба, за да се изчистят текстовете и да се помогне максимално. Председателят на комисията г-н Цветан Цветанов пое ангажимент. Аз също ще участвам. И специалистите от служба КОС не биха желали да се получават  неразбории - и те искат да има ясни и точни текстове.     В сегашния си вид законопроектът е неприемлив. В земеделската комисия го отхвърлихме. Има много въпросителни. От 160 000 ловджии най-малко половината ги засягат текстовете. Няма как с лека ръка да им пренебрегнем интересите. Формации като \"Традиция\" и другите клубове и сдружения, които правят възстановки с исторически и бутафорни оръжия, трябва да минат на разрешителен режим. Това не е логично, защото техните оръжия не могат да произвеждат изстрел. За да има изстрел, трябва да има изхвърляне на метално тяло. Техните оръжия са блокирани от заварени щифтове в цевите.\r\nИмаме притеснения и за газовото оръжие -  че ще мине на разрешителен режим, което дава по-малък достъп на обикновените хора до средства за самозащита. Газовото оръжие няма нападателна функция. Ако нападнеш някого с газово оръжие, няма как да го убиеш. То е за вкъщи за предпазване. Имаше един случай аз го цитирах - една баба изгони крадец с газово оръжие. Все пак на територията на ЕС газово оръжие се добива свободно, а у нас то дори е на уведомителен режим към МВР. Сеирозни юристи изтъкнаха, че нашият действащият закон е един от най-добрите в Европа, да не кажем в света, по отношение на рестрикции и баланс между рестрикции и разрешения. Когато искаш разрешително, освен удостоверение от психиатрия, че нямаш психични болести, се изисква и от следствието - дали си имал досъдебни или съдебни производства и пр. Много е дълъг списъкът на документите, които ти трябват, за да придобиеш разрешително за оръжие.\r\nС промените в закона се въвежда Директивата за контрола на придобиването и притежаването на оръжие, която е за превенция против тероризма. Това е мотивът. Но не се сещам някъде в Европа да има извършен терористичен акт със законно придобито оръжие. Нито с ловно, нито със законно придобито оръжие се правят терористичните актове. Тези, които правят  терористични актове, си набавят по някакъв друг ред оръжия. Оръжията, с които се правят терористични актове обикновено, са автоматични и са незаконни.   Да припомним и, че има държави като Чехия, които отказаха да въведат директивата. ", "date": "2018.11.26", "title": "Александър Сабанов: Не се сещам за терористичен акт със законно придобито оръжие"}
{"url": "https://www.actualno.com/europe/lavrov-rusija-veche-ne-se-vylnuva-ot-eventualni-zapadni-sankcii-news_708311.html", "text": "   . Това заяви в понеделник на пресконференция министърът на външните работи на страната Сергей Лавров, цитиран от ТАСС.     „Това отдавна престана да ни вълнува. Разбира се, санкциите винаги са лоши, но, когато заради инциденти, подобни на вчерашния, страната, чийто суверенитет е бил нарушен, може да се разглежда като обект на нови санкции, на нас ни е трудно да коментираме такава политика. Много е трудно да разчитаме, че ще можем да повлияем на хора, които са подвластни единствено на желанието да търсят нови и нови поводи за натиск над Русия“, заяви още Лавров, отбелязва агенция \"Фокус\".    „Това със сигурност беше провокация. Всичко, което трябва да бъде казано по този повод, беше казано и в заявленията на граничната служба на ФСБ ( Федералната служба за сигурност - бел. ред. ), и в заявленията на МВнР, и в коментарите на нашия официален представител. Бяха нарушени ключови положения на международното право, включително уставът на ООН, включително конвенцията за морското право от 1982 година и други международно-правови инструменти, които многократно изискват от всички държави да уважават суверенитета на другите страни“, обясни Лавров.  Както отбеляза той, действията на корабите нарушители са заплашвали безопасността на движението по акваторията. „Това стана с доста опасни методи – маневриране в тесен пролив. Това създаде заплахи и рискове за нормалното движение на съдове по тази акватория“, подчерта първият дипломат на Русия.\r\nМинистърът счита, че провокацията очевидно е била извършена по пряко нареждане на висшето ръководство на Украйна. „Че това беше направено с благоволението, ако не и с прякото нареждане на висшето ръководство, не предизвиква съмнения за никого“, посочи Лавров.   „Когато украинската страна е планирала тази провокация, навярно е разчитала на допълнителни изгоди, които иска да извлече от тази ситуация, в светлината на това, че САЩ и Европа, както винаги, безогледно ще застанат на страната на провокатора“, добави той.    Сергей Лавров добави, че му е трудно да каже какви са били целите на киевското ръководство. Срещата на Г-20 в Буенос Айрес приближава. Паралелно на Общото събрание на ООН преди седмица и половина украинците са внесли проекторезолюция за милитаризацията на Азовско море и, най-вероятно, на тях им е било важно под тази празна декларация, която са разпространили в ООН, да прибавят някакви факти, заключи министърът на външните работи на Русия.", "date": "2018.11.26", "title": "Лавров: Русия вече не се вълнува от евентуални западни санкции"}
{"url": "https://www.actualno.com/balkani/voenen-helikopter-padna-v-istanbul-ima-zaginali-news_708278.html", "text": "  Военен хеликоптер от състава на ВВС падна днес преди обяд на незастроен парцел в квартал „Санджактепе” в Истанбул, предаде информационната агенция ДХА, цитирана от \"Фокус\".     По първоначални данни при хеликоптерната катастрофа са загинали четирима военнослужещи, а един е ранен. На мястото на тежкия инцидент са изпратени голям брой екипи на противопожарната служба и на полицията. Военният хеликоптер тип UH-1 е излетял за учебен полет от летище \"Самандра\" в 10:32 ч. и е трябвало пак да кацне на същото военно летище.    Заедно с днешния случай, общо в Истанбул през последните 20 години са паднали пет хеликоптера. При предишните подобни инциденти са загинали общо 19 души.    ", "date": "2018.11.26", "title": "Военен хеликоптер падна в Истанбул, има загинали"}
{"url": "https://www.actualno.com/asia/ujnokorejskija-prezident-s-rekordno-nisyk-rejting-news_708196.html", "text": "  Нивото на поддръжка на южнокорейския президент Мун Чже Ин падна до исторически ниското ниво от 52.2%. Това съобщава вестник Korea Times, като се позова на данни от агенция Realmeter.     Рейтингът на южнокорейския лидер спада вече осма поредна седмица на фона на продължаващите проблеми в социално-икономическата сфера, отбелязва изданието. \"Мун Чже Ин беше най-популярният президент, когато дойде на власт през май 2017 г., а сега, година и половина по-късно, той загуби поддръжката на избирателите, след като не изпълни своите предизборни обещания\", отбелязва вестникът.   Спадът на популярност отразява разочарованието на гражданите от безуспешните опити на администрацията на Мун Чже Ин да оживи националната икономика и да оправи ситуацията с продължаващия ръст на безработицата, достигнал през октомври най-високи от 13 години показатели. Президентът е особено непопулярен сред младите хора на възраст до 30 години и представителите на малкия бизнес, допълва БГНЕС.\r\nМного корейци считат, че Мун Чже Ин се е откъснал от действителността и няма представа за това как живее народът на страната и какви проблеми го вълнуват - икономическата стагнация, ръстът на данъчните задължения и безработицата. Много граждани също не разбират решителността на президента за изграждането на отношения със Северна Корея, докато собствената му страна изпитва трудни времена. През настъпваща година президентът трябва да преразгледа своите приоритети и да се концентрира в оправянето на трудната икономическа ситуация, а не в отношенията между двете съседни държави. В противен случай рейтингът му ще продължи да пада, алармира вестникът.  ", "date": "2018.11.26", "title": "Южнокорейския президент с рекордно нисък рейтинг"}
{"url": "https://www.actualno.com/business/kfn-uspokojava-pri-bonus-malus-8-ot-10-shofiori-shte-sa-s-po-evtina-grajdanska-otgovornost-news_708281.html", "text": "  8 от 10 шофьори в България (78%) ще карат при по-евтина застраховка \"Гражданска отговорност\", а останалите двама - при по-скъпа. 44% пък щели да имат максимално най-евтината \"Гражданска отговорност\". Това показват изчисленията на Комисията по финансов надзор (КФН) що се отнася до системата \"бонус - малус\", която беше обсъдена днес (26 ноември). Припомняме, че в началото на ноември беше пусната проектонаредба за въвеждане на \" \".     Изрядните водачи ще получават за всяка година 10% по-евтина застраховка, а при неизрядните тя може да достигне до 400%. По този начин, при сегашните финансови параметри на \"Гражданска отговорност\", в най-добрия случай шофьорите ще плащат 225 лв, а в най-лошия 1200 лв., уточняват от БНТ.   Всъщност от разясненията на КФН се оказва, че в най-лошия случай можеш да стигнеш до 400% по-скъпа застраховка и в рамките на една година, а за да се върнеш на положението, при което вземаш \"нормална\" \"Гражданска застраховка\" - т.е. без да имаш бонуси или наказания (малуси), ще ти трябват 12 години! Причината - преминаването в по-долен клас т.е. клас, където застраховката е по-евтина, е по-бавно! А класовете, в които застраховката е по-скъпа, са повече от тези, при които е по-евтина - 12:8.\r\n\"Глобите за неправилно паркиране, карането в бус лентата, за шофиране без фарове и т.н. няма да се отразяват на стойността на полицата\", уточни ръководителят на управление \"Застрахователен надзор\" в КФН Владимир Савов.  Основното противоречеие по предложената проектонаредба е, че обект на застраховката е и автомобилът, а не само шофьорът. По този въпрос от КФН не взеха отношение.\r\nДо 10 декември се приемат предложения за наредбата, а след това в НДК ще се проведе голяма обществена дискусия, за да бъдат изчистени всички спорни текстове в документа.        Бонус класовете, които ще носят поевтиняване, са от 1 до 7. Максималното намаление от цената на полицата за безрисково шофиране ще стига до 25% от базовата цена. Малус класовете т.е. тези за правещите повече нарушения на пътя, са общо 12 - от 9 до 20. По тях ще се определя цената на застраховката за водачи, които шофират рисково и имат един или повече инциденти. Ако за 1 година от въвеждането на системата, т.е. от 2020 г., водач или собственик няма нарушения, преминава в следващ клас и започва да получава поощрения през цената. След достигане на максималния клас бонус точките не се натрупват.\r\nРегистрирането на всеки отделен инцидент се оценява по специална таблица и води до начисляване на съответен брой наказателни точки. Нарушенията, които носят малус точки, са класифицирани в 7 категории, в зависимост от тежестта им. Най-леките са в първа категория и носят 1 наказателна точка. Такова нарушение е превишаването на скоростта с 10 км/ч в населено място, както и да караш с от 10 до 30 км./ч по-бързо от разрешеното извън населено място. Превишаване на скорост с 31-50 км извън населено място води до 2 наказателни точки. Който шофира със скорост над разрешената или причини имуществени вреди до 300 лв., получава 3 наказателни точки. Неразрешено изпреварване, както и превишаване на скорост с над 50 км в час трупат 3 или 4 точки в зависимост от това дали са в населено място или извън него. Цели 7 стават наказателните точки при управление на автомобил след употреба на алкохол, отнемане на предимство, опасни маневри, неспазване на дистанция, както и хулиганско поведение при шофиране. 10 наказателни точки ще носи умишлено причиняване на значителни имуществени вреди, телесни повреди, както и наличие на алкохол в кръвта от над 1,2 промила. .\r\nПоевтиняването или поскъпването на полицата зависи от наказателните точки. При 1 наказателна точка коефициентът, с който се поевтинява полицата, е 75%, при 2 - 76%, при 3 - 77%, при 4 - 78%, при 5 - 79%, при 6 - 80%, при 7 - 90%. До 8 наказателни точки дават 100%, или нормалния размер на цената на полицата. След тях обаче започва оскъпяване, което е по-стръмно - от 9-и до 20-и клас, както следва: 110%, 120%, 130%, 140%, 150%,160%, 190%, 220%, 250%, 280%, 310%, 340%, 370% и 400%.", "date": "2018.11.26", "title": "КФН успокоява - при \"бонус - малус\" 8 от 10 шофьори ще са с по-евтина \"Гражданска отговорност\""}
{"url": "https://www.actualno.com/society/na-lov-za-obezshtetenija-ot-grajdanska-otgovornost-s-cesii-podpisani-s-palec-news_708299.html", "text": "  Превръщат ли адвокатски кантори мъката на неграмотни хора по загинали в пътни катастрофи роднини в пари предимно за себе си? Темата се превърна във фокус и за председателя на Висшия адвокатския съвет Ралица Негенцова.     Основният въпрос е какво представлява практиката \"цесия\" в случая – адвокати да купуват от близки и роднини на по-ниска цена бъдещо обезщетение, което съдът ще присъди заради смърт на пътя, без близките и роднините да са наясно какъв договор всъщност подписват.    Такъв пример е случаят с Християн Маринов, който беше подробно в предаването \" \" на Валя Ахчиева по БНТ. Чрез адвокатската кантора на адвокат Стоян Чаталбашев той води съдебна битка за обезщетение, тъй като родителите му – биологичният му баща Марин Райков и приемната му майка Йордана Христова загиват в катастрофа. Исканото обезщетение е 200 000 лева, но всъщност Марин и Йордана имат цели 9 деца, които искат обезщетения. Но – . Тогава той ще вземе разликата от границата от 65 000 лева до действителното обезщетение, стига съдът да сметне, че в случая се полага по-голямо такова. В договора за цесия е уточнено, че горната граница на предявеното обезщетение е 200 000 лева, но 65 000 лева при всички положения са за юриста.  Цесионният договор е сключен с адвокат Евелина Петкова, като стойността на договора е 36 499 лева, а 25 000 се плащат моментално. Това значи, че Петкова плаща 36 499 лева по договор на Християн, за да може тя да вземе бъдещето обезщетение. Отново по договор, остатъкът до 36 499 лева бива заплатен чрез \"прихващания\", които са обвързани със заем, даден от адвокат Петкова на Християн. Друг заем, за 1500 лева, даден от Румен Стефанов на Християн, също бил поет от Петкова, а въпросният Стефанов се оказва сътрудник на кантората, осъществил първоначалната връзка с Християн и роднините му. . Той самият признава, че е неграмотен.\r\nСестрата на Християн – Емилия, твърди, че той знае, че делото се води за много повече пари, отколкото взема Християн. Тя също е посочена като ищец от адвокатската кантора на Стоян Чаталбашев, отново по иск за стойност 200 000 лева. Емилия е категорична, че от адвокатската кантора им дали 25 000 лева \"на ръка\" - на трима души, на месечни вноски. Тя каза и, че на семейството им пратили \"мутри\" - десетина души, водени от въпросния Румен Стефанов, защото той следял да им се отпускат пари и се оказало, че тези пари се считат за заем. По думите на Емилия и роднините ѝ, Стефанов поискал парите да бъдат върнати с лихва. А Християн посочва, че с 25-те хиляди лева, които той получил, искал да си строи къща и мислел, че това е заем, а не цесия.        Първият въпрос, с който адвокат Стоян Чаталбашев се сблъска, е защо в преписката за делото на Християн е вписан фиктивен адрес. Отговорът – не мога сега да кажа, трябва да се запозная с преписката (бел. ред – адресът е посочен от Община Ябланица в удостоверението, че Християн и роднините му са наследници на Марин Райков ). И обърна нещата към застрахователния сектор – щял да отговори на всички въпроси, когато Ахчиева провери дали \"някои застрахователни компании имат 50 запора на банкови сметки, не си плащат щетите в срок, плащат щети от кешова сметка, защото нямат пари в техните сметки\", а са институции в сектора. По думите на Чаталбашев, адвокат Евелин Петкова е в майчинство и че не била подписала договора за цесия с Християн в качеството си на адвокат – той нищо не знаел за това. Юристът обяви и, че не знае нищо за случая, при който Румен Стефанов отишъл при Християн и роднините му и почнал да иска обратно дадените по цесия пари.\r\nЩо се отнася до Петкова, тя обясни, че неведнъж съжалявала за този договор и всъщност Християн и роднините идвали и я молели за пари. На въпрос дали има банкови нареждания за преведени 9 999 лева на Християн, отговорът беше – нека погледна, мина доста време. Петкова подчерта, че сключила договора като физическо лице – точно тезата и на адвокат Чаталбашев, но на въпрос откъде тогава знае, че има заведено дело за 200 000 лева от кантората на Чаталбашев, тя отговори, че не криела, че е адвокат. И добави, че я било срам, че действала зад гърба на адвокат Чаталбашев.\r\nНе само, че не адмирираме такива действия, а се борим с това, увери председателят на Висшия адвокатски съвет Ралица Негенцова. Би следвало сами да изчистим тези лица, които петнят името на адвокатската полиция, уточни тя.", "date": "2018.11.26", "title": "На лов за обезщетения от \"Гражданска отговорност\" - с цесии, \"подписани\" с палец"}
{"url": "https://www.actualno.com/europe/zaradi-brexit-po-1000-liri-na-chovek-po-malko-za-10-godini-napred-vyv-velikobritanija-news_708195.html", "text": "  1000 британски паунда по-малко годишно през първите 10 години след Brexit - това чака британските граждани според анализ, цитиран от The Independent.     Става въпрос за доклад на Националния институт за икономически и социални изследвания (NIESR), уточнява Агенция \"Фокус\". Според него сегашното споразумение може да лиши икономиката на Обединеното кралство от 100 млрд. паунда годишно до 2030 година, което се равнява на средно 1,090 лири на човек. Споразумението може да засегне 6% от търговията с Европейския съюз и 21% от инвестициите във Великобритания.   Заключението на доклада е следното: \"Нашата основна констатация е, че ако предложената от правителството сделка за Brexit бъде изпълнена, до 2030 г. БВП на страната ще бъде с около 4% по-нисък от този, ако Обединеното кралство остане в ЕС\".\r\nУточнява се, че до голяма степен данните ще бъдат резултат от по-сериозните препятствия пред търговията, които ще направят по-малко атрактивно предлагането на услугите на Великобритания. \"Това обезкуражава инвестициите в Обединеното кралство и в крайна сметка означава, че британските работници ще са по-малко продуктивни, отколкото биха били, ако Великобритания остана в ЕС\", се казва още в документа.  The Independent припомня, че Мей ще направи изявление пред Камарата на общините, с което ще се опита да убеди депутатите да подкрепят сделката, постигната след 18 месеца на преговори. Очаква се споразумението да бъде гласувано в британския парламент на 10 или 11 декември.", "date": "2018.11.26", "title": "Заради Brexit - по 1000 лири на човек по-малко за 10 години напред във Великобритания"}
{"url": "https://www.actualno.com/society/ognjan-gerdjikov-nagradi-borbena-vdovica-za-advokat-na-godinata-news_708315.html", "text": "  Традиционният благотворителен бал на юристите събра елита в правния свят за шеста поредна година. и магистрати от цялата страна присъстваха на бляскавата церемония, на която бяха раздадени Националните правосъдни награди.     Но освен статуетките, грамотите, вълнението от отличените успехи и тържествените речи, във фокуса на събитието бяха , част от които присъстваха в залата, заедно със своите семейства, а балът на юристите беше посветен на каузата да събере пари за тяхното подпомагане. Освен това организаторите подпомогнаха и Асоциацията за подкрепа на децата – за талантливи деца. Три от децата – Валерия, Белослава и Аглея пяха по време на церемонията, а малките художници Васил и Камен, предоставиха картини за търга. За доброто музикално настроение на гостите се погрижи също така и певицата Цвети Радойчева.\r\nВ края на събитието близо бяха дарени, събрани от благотворителна томбола, процент от благотворителния куверт, отделни дарители и търг с картини, безвъзмездно предоставени от художниците Иван Яхнаджиев,  Деси Димитрова, Силви Басева, Илия Желев и Николай Янакиев. актьорът Ники Сотиров, тв водещата Константина Живова, адвокатът-художник Румяна Недялкова, също така две авторски картини на фотографа Бойчо Костадинов , откупени от последната му изложба и предоставени от Асоциацията на жените адвокати.\r\nПо време на церемонията малката правнучка на нарисува четири картини. Тя ги подари на професионалното жури – проф. Огнян Герджиков, проф. Сашо Пенов и адвокат Владимир Дончев, както и на специалният гост на церемонията Мартен Прадел.  Преди да започне официалната церемония водещите Боряна Баташова и юристът Юлиян Демирев прочетоха поздравитилин адрес от г-жа Марияна Кънчева – българският съдия в Общия съд на ЕС.\r\nПърво бяха връчени четири специални приза. За Про – боно адвокат с над 40 безплатни дела за 2018 година, отличието получи адвокат Елка Пороминска. Статуетката й бе връчена от екс адвоката и настоящ изпълнителен директор на Българската агенция за инвестиции г-н Стамен Янев.\r\nПризът получи бившият правосъден министър Антон Станков.    Отличието Принос в Адвокатурата отиде при човекът, който обедини адвокатурата за един 5-годишен мандат – бившият председател на Софийската адвокатска колегия Петър Китанов. Статуетката му връчи декана на ЮФ към СУ проф. Сашо Пенов.\r\nЧетвъртият специален приз отиде при един от директорите на Международния адвокатски съюз – г-н Мартен Прадел, който долетя от Париж заради церемонията. Той е и партньор в световно-известната кантора Бето Саралини, член е на Съвета на парижките адвокати, и дейността му е съпроводена с огромен медиен интерес с приноса му към кампанията за независимостта на съдебната система в Полша. Статуетката му бе дадена от директора по международно сътрудничество към  UIA – Константин Димитров.\r\nЗа „Сделка на годината“ бяха отличени Евролекс България. Миналогодишният победител в тази категория Иван Кръпов поднесе статуетката на адвокат Андрей Делчев..\r\n„Синдик 2017“ стана Ана Миленкова. Статуетката и грамотата и връчиха  миналогодишната победителка Велина Рашкова и членът на УС на Асоциацията на синдиците – Димитър Тодоров. В тази категория бяха номинирани още Венцеслава Стефанова и Росен Милошев.\r\nНоминираните медиатори бяха Габриела Димитрова, Мариана Николова, Свилена Димитрова и Цветелина Фердинандова. Елиза Николова, председател на ПАМБ връчи статуетката на Свилена Димитрова.   В категорията „Прокурор на годината“ статуетката отиде при Иван Гешев, заместник-главен прокурор.\r\nЗа „Съдия 2018“ призът бе даден на Стефан Милев  от председателката на Българска съдийска асоциация г-жа Богдана Желявска. Другите номинирани съдии бяха Михаил Алексов и Даниела Радева.\r\nПризът за „Млад юрист“ получи Виктор Гугушев. Той бе награден от Млад юрист на 2017-та Величка Алмишева. Останалите номинирани бяха Асен Апостолов, Ивайло Василев, Маргарита Балабанова, Никола Шопов и Христина Иванова.\r\nАдв. Владимир Дончев даде наградата в категорията „Правосъдие зад граница“ на Йорданка Бекирска. В тази категория бяха номинирани и Анна Попова и Веселина Демирева.\r\nПобедител в категорията Нотариус на годината Камен Каменов – приза му бе връчен от председателя на Нотариалната камара Димитър Танев. Останалите номинирани нотариуси бяха Антоанета Итева, Даниела Иванова и Калоян Иванов.\r\nВ категорията „Дело на годината“ статуетката бе присъдена на благоевградсият адвокат Албина Анева, по така нашумялото дело за Тото милионера и неговият приятел, който му дал на заем  60ст за фиша, а след това претендирал за ½ от спечелената сума. Статуетката й бе връчена от бившия социален министър и настоящ парламентарен секретар на вицепремиера Марияна Николова г-жа Христина Христова. Миналата година г-жа Марияна Николова бе на същата сцена и също взе статуетка от името на Валери Симеонов за спечеленото от него дело срещу братя Домусчиеви. Останалите номинирани дела бяха - делото „Октопод“ – адв. Ина Лулчева, делото Андрей Едрев срещу държавата за златните залежи – адв. Петър Николов, делото за военното НДК – подсъдимият Иван Иванов, гл. Секретар на агенция към МО, емблематичното дело за подкуп – със участието на съдия Петър Сантиров, Николай Цонев и Тенчо Попов – адв. Васил Василев.\r\nАдвокат на 2018 г. стана борбената Златина Хаджипанайотова, която промени закона и вече 6000 деца останали без един или двама родители ще получават помощи от държавата. Статуетката й бе връчена от проф. Огнян Герджиков. Останалите номинирани бяха Иван Демерджиев, Елка Пороминска, Людмил Павлов, Мариана Тодорова, Стоян Стоянов. Емилиян Арнаудов от Кантора на 2017 „Попов, Арнаудов и партньори“ предаде статуетката за Адвокатска Кантора на „Пенков, Марков и партньори“. Призът прие управляващият съдружник адвокат Владимир Пенков. Останалите номинирани бяха АК Балабанова и Василев, АК Китанова и партньори, АК Христо Ботев, АД Танчев и Чекелева.\r\nПри връчване на наградата Гран при за цялостен принос към правото над 200 гости в залата станаха на крака и аплодираха тазгодишния лауреати – 94-годишният професор Александър Янков. Статуетката му връчи миналогодишният победител проф. Мръчков, а грамотата му даде заместник председателят на ВАС Людмил Рангелов, който е студент на проф. Янков. Сред гостите бяха председателят на Софийската адвокатска колегия адвокат Ивайло Данов, семейство Барбукови, президентът на Свилоза АД Красимир Дачев, продуцентът от Холивуд Зий Ребело, както и адвокати и магистрати от цялата страна. Церемонията се проведе като официална вечеря в хотел Маринела, а по време на вечерта се лееха вината на F2F. Националните правосъдни награди се осъществяват и с медийната подкрепа на: телевизия Евроком и предаването „Темида-цената на истината“, БЪЛГАРСКАТА НАЦИОНАЛНА ТЕЛЕВИЗИЯ, БЪЛГАРСКО НАЦИОНАЛНО РАДИО и предаването „Законът и Темида“, телевизия Ин Лайф, вестниците Стандарт, 19 минути, бизнес списанието В2В, онлайн медиите pik.bg, kmeta.bg, legalno.bg, epicenter.bg, Bulgaria news, actualno.com, bnews.bg, blife.bg, sofiainfo.bg, dartsnews.bg, temida.tv, classa.bg, big5.bg, no-comment.bg, nbox, най-голямото ФБ списание HiLife и много други.\r\nВ томболата участваха - луксозни вратовръзки от бутик Агресия, козметични процедури от Дерма Про, вино F2F, барокова рамка за снимки от Премиум стайл, ядки Вени, луксозно червено вино – специална селекция на марката Тонино Ламборгини, рокля от новия бутик „Lilian Edwards London“ , едногодишна карта от фитнес и СПА Pulse , уикенд за двама от  ГРАНД ХОТЕЛ БАНСКО,  вечеря  от Ресторант Розе и ваучери от Marina Spa.", "date": "2018.11.26", "title": "Огнян Герджиков награди борбена вдовица за Адвокат на годината"}
{"url": "https://www.actualno.com/vidin/obshtina-vidin-vyzloji-restavracija-i-konservacija-na-120-godishnija-teatyr-vida-news_708323.html", "text": "  Кметът на Видин подписа договор за консервация, реставрация и експониране на 120-годишния Общински . Изпълнителят е фирма „Хидрострой“ АД –София, която трябва да изпълни ангажимента за 1 652 774 лв. без ДДС.     Драматичен театър „Вида\" е една от . Заедно с основаването на читалище “Цвят\" през 1870 г. във Видин се образува и театралният комитет, който, освен в пропагандирането на изкуството, имал за цел да изгради и специален театър в града. През 1889 г. общинският съвет отпуснал за строеж най-централното място, намиращо се на двадесетина метра от дунавския бряг, където хвърляли котва австрийските параходи.  Италиански архитекти и строители се заели с изграждането на миниатюрата “Миланска скала\".\r\nСтроежът е завършен в края на XIX век, през 1898 г. и от 1975 г. е със статут на единична архитектурно-строителна ценност с категория „местно значение\". Сградата е построена 3 години след друга емблематична сграда на Видин - офицерския клуб (сега Художествена галерия “Никола Петров\"), с който образуват общ архитектурен ансамбъл.\r\nТова е първата построена сграда в България специално за театрални нужди - с обширен салон, партер, ложи и галерии, голяма сцена.    Авторът на архитектурния проект засега е неизвестен. През 1893г. главният инженер на града Карл Мачас пречертава проекта, но не отбелязва кой е авторът му.\r\nС проекта сега е предвидено да се реставрират и консервират външните мазилки и елементи по фасадата - балюстри, капители, пиластри, корнизи, холкери и фронтови, както и по балконите.       По всички вторично зазидани ниши за прозорци ще се монтират дървени прозорци, с които ще се възвърне предишният облик па театъра. Те, както и новите входни и вътрешни дървени врати, ще бъдат изпълнени по автентичен детайл.\r\nПредвидено е да се изпълни цялостна подмяна на дървената покривна конструкция, ремонт на сцената, санитарните възли, вътрешните пространства - стени, подове, тавани. Старата дограма ще се подмени с нова дървена със сзъклопакет, същата по цвят и членение както оригиналната, и др.\r\nПредвидено е също  да се подменят ВиК, електрическата, отоплителната и вентилационната инсталация. Ще се изгради ново външно декоративно енергоспестяващо осветление и пожароизвестителна инсталация.", "date": "2018.11.26", "title": "Община Видин възложи реставрация и консервация на 120-годишния театър „Вида“"}
{"url": "https://www.actualno.com/politics/borisov-predlaga-da-se-zakrie-agencijata-za-bylgarite-v-chujbina-news_708348.html", "text": "  \" ( Държавната агенция за българите в чужбина - бел. ред. )\". Това е заявил министър-председателят по време на правителственото заседание, проведено на 21 ноември 2018 г., става ясно от на заседанието.     „Възложил съм на няколко от колегите тук да мислят как да закрием Агенцията за българите в чужбина, има си МВР, Министерство на правосъдието и Президентство. Това са трите институции, които се произнасят по този въпрос“, обяснява премиерът и допълва, че сега се работи по тази тема. „Външно министерство ще се занимава с културата, заедно с Боил Банов, с образованието и с всичко останало. Ние така или иначе сега го правим“, казва още пред министрите си Бойко Борисов.   Темата е повдигната, докато всъщност се обсъжда преструктурирането на в детска клиника. При обсъждането въобще не се засяга какво ще стане със специализираните отдели на болницата, след като насочеността ѝ ще е съвсем различна като детско лечебно заведение. припомня, че по-рано през ноември с отворено писмо до министър-председателя наши сънародници от временните обществени съвети на българите в чужбина . Според тях това е , която излишно натоварва държавния бюджет, остаряла е като концепция, а дейността ѝ дублира функциите на други органи.  Предлага се на мястото на Агенцията да бъде формирана нова организация - .\r\nВ края на октомври при бяха задържани над 20 души, сред които председателят Петър Харалампиев и главният секретар Красимир Томов. Причината - . Става дума за организирана престъпна група, занимаваща се с длъжностни, документни измами и подкупи, подчерта тогава зам.-главният прокурор Иван Гешев.   Впоследствие възложи на Министерството на вътрешните работи и на Държавна агенция „Национална сигурност“ да направят .    ", "date": "2018.11.26", "title": "Борисов предлага да се закрие Агенцията за българите в чужбина"}
{"url": "https://www.actualno.com/plovdiv/8-metrov-tiranozavyr-shte-posreshta-posetitelite-v-naj-novata-zala-na-prirodonauchnija-muzej-v-plovdiv-news_708322.html", "text": "  8-метров тиранозавър ще посреща гостите в най-новата зала на Природонаучния музей в Пловдив. Това обяви пред журналисти директорът на музея Огнян Тодоров.     Изграждането на напредва с бързи темпове. Освен гигантският тиранозавър, тук ще има , които ще изглеждат досущ като живи. Повечето ще са в реален размер, ще могат да се движат и да издават звуци посредством технологията аниматроникс. Новото помещение ще бъде с естествена растителност, отговаряща на периода креда, когато гигантските създания са обитавали земята, като подът, стените и тавана на фоайето на залата вече са покрити с изкуствени скали. Обзавеждането и динозаврите ще струват около , като само огромният тиранозавър ще струва около 30 000 лева. Предвижда се да бъде изградена и топла връзка с основните помещения в музея, тъй като в момента входът към новата зала е извън сградата. Очаква се зала \"Лотос\" да отвори врати за посетители в средата на следващата година.  ", "date": "2018.11.26", "title": "8-метров тиранозавър ще посреща посетителите в най-новата зала на Природонаучния музей в Пловдив"}
{"url": "https://www.actualno.com/cite/za-da-imame-visoki-dohodi-trjabva-da-rabotim-poveche-i-da-kradem-po-malko-news_708199.html", "text": "  Това заяви председателят на АИКБ Васил Велев, коментирайки вечната тема със заплатите в България.     Директно попитан от Нова телевизия вярно ли е, че фирмите в България имат много кратък живот - между 3 и 5 години, той не отрече, но обяви, че имало много фирми с по 1 човек, а в България било пълно с предприятия с многогодишна история. Мит е, че българските компании са като светулки, беше неговата теза.   Сигурно гледаме две различни картини с г-н Велев, отвърна социалният министър от кабинета \"Костов\" Иван Нейков. Той посочи, че може да е вярно, че заплатите ще са с 8% ръст, но инфлацията ще е 5-6% т.е. няма \"в пъти повече\" увеличение на възнагражденията.", "date": "2018.11.26", "title": "За да имаме високи доходи, трябва да работим повече и да крадем по-малко"}
{"url": "https://www.actualno.com/varna/transportnata-komisija-otnovo-razglejda-iskaneto-za-po-visoki-ceni-na-taksitata-vyv-varna-news_708317.html", "text": "  Комисията по транспорт към Общински съвет- Варна ще се събере, за да разгледа за пореден път предложението за по-високи таксиметрови тарифи. След като съветниците отхвърлиха искането на предходно заседание, таксиметровите шофьори започнаха стачки. Те бяха категорични, че ще протестират, докато не бъдат изслушани отново и не се променят цените за услугата.     Предложението е входирано от независимия транспортен синдикат „Авто 94\", като мотивите са увеличените разходи, влошената инфраструктура и отлива на шофьори. Искането е минималната дневна тарифа да стане за километър пробег, а нощната- .\r\nШофьорите настояват още за изграждане на таксиметрови стоянки, кът за отдих и поставяне на химически тоалетни.", "date": "2018.11.26", "title": "Транспортната комисия отново разглежда искането за по-високи цени на такситата във Варна"}
{"url": "https://www.actualno.com/balkani/albanija-i-kosovo-pravjat-obshti-mitnici-i-mahat-rouminga-news_708321.html", "text": "  Правителствата на Косово и Албания на днешната съвместно заседание в Печ подписаха договори с които в следващите шест месеца ще се обединят митниците, ще бъдат премахнати митата, и роумингът в комуникациите между двете страни, предаде БГНЕС.     На церемонията, проведена след съвместната сесия, министри на двете правителства подписаха общо девет споразумения и протоколи.   Косовският премиер Рамуш Харадинай и албанският му колега Еди Рама заявиха, че сътрудничеството на двете страни е повече от необходимо. Харадинай каза, че гражданите на Косово и Албания очакват още повече от двете правителства, но и тези договори, които се подписват днес, представляват \"конкретизация на отдавнашни приоритети на двете страни\".\r\n„Това, което Косово подчертава, е неговото заставане на страната на Съединените щати като водещ световен фактор и на страната на нашите стратегически партньори. Албания винаги може да разчита на Косово и винаги има право да разчита на Косово, но и Косово винаги е разчитало на Албания и това се показа през 1999 г., в най-тежките дни на нашия живот като нация“, каза Харадинай.  Албанският премиер Еди Рама заяви, че въвеждането на мита от 100 процента на продуктите от Сърбия и Босна и Херцеговина е била \"правилна реакция на неправдите, които се правят към Косово, често и с подкрепата на различни европейски страни\".\r\nОт друга страна, посочи Рама, след кратко време Косово и Албания ще имат нулеви мита и пълно унифициране на митниците.   „Днес е моментът да се въведат 100 процента мита на север и нула процента в южната част на Косово. Второ, ние се насочваме към митническия съюз: транзит от 1 януари в пристанище Дуръс за Косово и други стъпки през следващите шест месеца за обединяване на митниците. Който смята, че това представлява заплаха, било в Белград или в Брюксел, е добре дошъл да седне на масата и да му обясним, че не е заплаха, а е покана за всички други да вземат пример от това сътрудничество и Сърбия първа да последва този пример“, каза Рама.    Албанският премиер също обеща да се създаде съвместен фонд между Прищина и Тирана за функционирането на външната политика, което ще помогне за интегрирането на двете страни в ЕС до 2025 г.\r\nДнешното заседание в Печ е петата съвместна сесия на правителствата на Косово и Албания. Първата беше проведена в Призрен през 2014 г., последвана от съвместни заседания всяка година първо в Тирана, после в Прищина и миналата година в Корча.", "date": "2018.11.26", "title": "Албания и Косово правят общи митници и махат роуминга"}
{"url": "https://www.actualno.com/politics/predlojenie-ot-zelenite-da-glasuvame-po-obiknovenata-poshta-news_708334.html", "text": "  Дистанционното гласуване не е само електронно, съществува и гласуване по пощата, изтъкна Борислав Сандов, съпредседател на \"Зелените\" и част от \"Демократична България\" (ДБ) по време на организираната от \"Движение България на гражданите\" (ДБГ) дискусия \"за\" или \"против\" машинното и дистанционното електронно гласуване.     Всички знаем какво е състоянието на българските пощи, но може би пък това ще подобри положението им, коментира Сандов и подчерта, че е важно българите в чужбина да могат да упражняват основното си право  - на глас. \"Така ще има и по-голяма избирателна активност и по-обективно представителство на българските граждани\", категоричен е Сандов. Той припомни, че преди изборите у нас догодина предстои Brexit и изрази надежда да бъдат запазени условията, които в момента действат във Великобритания за преходен период от поне 2 години. \"Демократична България\" ще бъде партньор на всяка справедлива и честна инициатива за предоставяне на основното право нa българските граждани - да гласуват и дистанционно, и на място, подчерта Сандов.   Честото отправяне на упреци към ЦИК по време на дискусията провокира Иво Ивков, който от 5 години работи в ЦИК, но участва в дискусията в лично качество, тъй като ЦИК не е взела решение да изпрати представител. Той отбеляза, че е получил лична покана за участие в дискусията, в качеството му на един от съучредителите на Гражданския съвет на времето на Реформаторския блок. Защитавайки институцията, в която работи, Ивков категорично заяви, че ЦИК е провела всички избори и референдуми без някакви сериозни ексцесии и припомни в присъствието на Мая Манолова, че тя е един от авторите на Изборния кодеск, който е предвидил ЦИК да бъде съставена по този начин и ред - 23 души, всеки, излъчен от различни политически субекти.\r\n\"Може би правилно ги няма, каза Ивков за колегите си от ЦИК и продължи - като плюем и обиждаме ЦИК като институция, няма да станем нито по-умни, нито по-големи експерти\".  По повод , Ивков изрази недоумение: \"От една страна ни обвинявате, че бездействаме и не сме въвели машинното гласуване. От друга страна питате защо пръснахте пари с тази агенция за електронно гласуване като ще има изменение на закона\" и добави:\" Ние откъде да знаем на кой парламент, с какво мнозинство какво ще му хрумне? От една страна защо не изпълняваш, от друга страна - когато изпълняваш с последователни действия - защо го правиш като ще отменят закона? Сега какво да правим ние при наличието на този ЗИД?\"", "date": "2018.11.26", "title": "Предложение от \"Зелените\" - да гласуваме по обикновената поща"}
{"url": "https://www.actualno.com/europe/ukrajna-pred-voenno-polojenie-postavi-pod-masiran-obstrel-doneck-news_708239.html", "text": "  Масиран обстрел са предприели украинските военни на жилищни райони в самопровъзгласилата се \"Донецка народна република (ДНР), твърдят руските медии.     Обстрелът е започнал снощи и се извършвал с различни видове оръжия, включително и с тежка артилерия.   Още през 2014 г. украинските власти предприеха военна операция срещу ДНР и другата самопровъзгласила се \"Луганска народна република\" (ЛНР).\r\nРуската трактовка на събитията е, че ЛНР и ДНР са обявили независимост след \"държавния преврат\" в Украйна, както руснаците определят свалянето от власт на бившия украински президент Виктор Янукович.  По последни данни на ООН, повече от 10 000 души са станали жертва на конфликта.\r\nВъпросът за разрешаването на положението в Донбас не постига напредък, въпреки Минските споразумения от 2015 г., постигнати с посредничеството на Франция и Германия.\r\nВъпреки обявеното примирие, престрелките между украинските сили и жителите от областта не спират.       Съветът за сигурност на ООН ще се събере днес по искане на Русия след възникналото напрежение между страната и Украйна.\r\nВърховната Рада в Украйна пък най-вероятно ще приеме предложението за въвеждане на военно положение в страната за 60 дни. Предложението дойде от президента Петро Порошенко след инцидента в Керченския проток между украински кораби и руската брегова охрана.\r\nАко Законът за военно положение бъде приет, това ще позволи въвеждането на комендантски час, забраняване на работата на медии, провеждане на събрания, митинги, демонстрации и други масови мероприятия, допуска се въвеждането на трудова повинност и принудително интерниране на граждани от други страни, уточнява агенция ТАСС,\r\nИнцидентът в Керченския проток, в резултат на който Русия откри стрелба срещу три украински кораба, беше \"провокация\", организирана от Киев. Това обяви заместник-министърът на външните работи на Русия Григорий Карасин, цитиран от руските медии.\r\nПо-рано от военноморските сили на Украйна заявиха, че конфликтът близо до Крим е започнал, когато нейни кораби са се приближили до град Мариупол, при което руски плавателни съдове са открили огън. Украинските власти отрекоха нейни кораби да са сторили нещо нередно, като обвиниха Русия във военна агресия.      От своя страна Москва твърди, че три украински бойни кораба са навлезли незаконно в руски териториални води и са извършили опасни маневри.\r\nГоворителката на руското външно министерство Мария Захарова определи действията на украинците като \"бандитски\". \r\nУкраинският министър на външните работи Павло Климкин призова Запада да сформира коалиция, която да устои на актовете на агресия на Русия.\r\nРуският телевизионен журналист Дмитрий Кисельов заяви  в предаване по телевизия \"Россия\", че украинският президент Петро Порошенко, насърчаван от кръгове на влияние в САЩ, се стреми към сблъсък с Русия в Черно море. Според журналиста целта е да се осуети предстоящата среща между президентите на Русия и САЩ - Владимир Путин и Доналд Тръмп, на форума на Г-20 в Аржентина.", "date": "2018.11.26", "title": "Украйна пред военно положение, постави под масиран обстрел Донецк"}
{"url": "https://www.actualno.com/blagoevgrad/bansko-otvori-shtand-vyv-varshava-news_708361.html", "text": "  Топ дестинацията за зимнините курорти Банско отвори щанд във Варшава. Събитието е част от съвместно участие на туристическия бранш, като част от в 26-то международно туристическо изложение TT Warsaw.     Полша от години провежда изложението, което се смята за най-голямото такова в Централна и Източна Европа. Тази година в туристически форум взели участие около 500 изложители от 53 държави, а интерес проявили близо 20 хиляди души.    Това е втората поява на Банско на събитието, като курортът отворил щанд, на който раздавали рекламни брошури на полски език и рекламни сувенири, които демонстрирали курорта като дестинация на четири сезона.  \"Още от първия ден, интересът към щанда на Банско беше изключително голям. Ски-зоната бе във фокуса на посетителите, като особен интерес предизвикаха рекламните материали с генериран QR код, който дава възможност за виртуална разходка и разглеждане на пистите в курорта в пълни детайли.\" - коментират от общинската администрация. \r\nПреди дни пък, в Банско се проведе дискусия с туристическото министерство, където бе обсъдено ниските цени в курорта, които според представители на бизнеса, водели до занижаване на качеството на предлаганите стоки.", "date": "2018.11.26", "title": "Банско отвори щанд във Варшава"}
{"url": "https://www.actualno.com/europe/cheshkijat-premier-babish-na-razpit-v-policijata-zaradi-sina-si-news_708366.html", "text": "  Чешкият премиер Андрей Бабиш днес беше разпитан от полицията за престоя на сина му в Крим. Разпитът е продължил почти два часа. Полицията се е интересувала дали синът на Бабиш е отвлечен, предава Plusinfo.     Бабиш младши наскоро в телевизионно интервю (заснето с тайни камери) заяви, че баща му искал той да ,, изчезне \", което предизвика буря възмущение сред обществеността и завърши с вот на доверие в парламента.   Премиерът оцеля след гласуването, но слуховете за предполагаемото отвличане на сина му все още не са престанали.\r\n\"Баща ми искаше да изчезна, за да не бъда на разположение на прокуратурата във връзка с аферата \"Щъркелово гнездо\", заявява в интервюто Бабиш младши. Премиерът категорично отрече обвиненията на сина му от първия брак, разкривайки пред обществеността, че той страда от шизофрения.  Днес в полицията премиерът заяви, че през юли 2015 г. на магистралата Прага-Бърн са намерили неговия автомобил.\r\nТогава той е говорил невероятни неща, поради което е отведен в психиатрична клиника в Хавличков Брод, от където по-късно е прехвърлен в Националния институт за психично здраве.   ", "date": "2018.11.26", "title": "Чешкият премиер Бабиш на разпит в полицията заради сина си"}
{"url": "https://www.actualno.com/football/stana-jasno-koj-e-klubyt-s-naj-visoki-zaplati-na-igrachite-news_708391.html", "text": "  Отборът на Барселона се превърна в първият спортен тим, който плаща на своите футболисти средно годишно финансово възнаграждение от над 10 млн. паунда. Испанският клуб се завърна на върха в класацията, като е платил средно по 10.46 млн. паунда само от заплати, без бонусите.     Сумата се увеличи драстично след новата сделка с голямата звезда на каталунците Лионел Меси, като ,,блаугранас“ подписаха и скъпи договори с Осман Дембеле и Филипе Коутиньо. Средната седмична заплата също отбеляза ръст, като вече е малко над 200, 000 паунда – 201, 043.   На второ място в подреждането е вечният конкурент на Барса – европейският клубен шампион Реал Мадрид, който е платил средно 8.1 млн. паунда, въпреки напускането през лятото на Кристиано Роналдо.\r\nПървият в проучването за изминалата година баскетболен тим на Оклахома Сити Тъндър заема третата позиция с 7.85 млн. годишно, а топ 5 допълват шампионите на НБА Голдън Стейт Уориърс и Вашингтон Уизардс.  Единственият отбор от Висшата лига в топ 10 е Манчестър Юнайтед, който оглавява именно 10-то място с 6.53 млн. паунда годишно, като тимът е зад Ювентус, който се изкачва заради привличането на Роналдо през лятото.\r\nЮнайтед също бележи прогрес в сравнение с 2017 година, като тогава бе на 23-та позиция. Техният градски съперник и шампион Манчестър Сити пък влиза в топ 20 с малко под 6 млн. паунда на година. Челси, Ливърпул и Арсенал са останалите отбори в топ 50.   Въпреки това, Премиър лийг е на първо място сред големите европейски първенства – средните годишни заплати сред 20-те отбора достига 2.99 млн. паунда – със 700, 000 паунда повече от втория в класацията испански шампионат Ла Лига. На дъното сред всички 349 попаднали в класацията тимове в осем спорта е шотландският Ливингстън, където средната годишна заплата е 34, 882 паунда.    ", "date": "2018.11.26", "title": "Стана ясно кой е клубът с най-високи заплати на играчите"}
{"url": "https://www.actualno.com/starazagora/myglij-v-protestna-gotovnost-sreshtu-dva-seriozni-problema-news_708313.html", "text": "  “Два важни проблема има в община Мъглиж, за които гражданите й са в протестна готовност”, заяви на пресконференция днес зам.-кметът Душо Гавазов.     Най-сериозен е проблемът с общинския път между селата Ягода, Шаново, Зимница и Ветрен, който е разбит от тежкотоварните автомобили, избягващи републиканския път 5507 за Хаинбоаз заради лошото му състояние.\r\nДругият важен проблем за общината е съдбата на , който има . За неговия цялостен ремонт вече има работен проект, съгласуван с Националния институт за недвижимото културно наследство. Проектът за ремонта на банята в Ягода, която е общинска собственост, е за . На общината не може да се справи с подобно финансиране, затова очаква “коледен бонус” - целева субсидия от националния бюджет, какъвто ангажимент държавата е поела преди време.\r\nПрез 2018-а чрез поемане на дългосрочен общински дълг в размер на 325 хил. лева са ремонтирани 1,4 километра общинска пътна мрежа между селата Юлиево и Тулово, а с 252 хил. лева е ремонтирана главната улица на Юлиево. Със собствени средства изцяло е подменен уличното осветление в Тулово.  И догодина общината ще продължи да работи по инфраструктурни проекти, но общинското ръководство на Мъглиж са притеснени, че през 2019 година бюджетът на общината отново  ще бъде недостатъчен за реализиране на адекватна политика в областта на образованието и на социалните дейности.", "date": "2018.11.26", "title": "Мъглиж в протестна готовност срещу два сериозни проблема"}
{"url": "https://www.actualno.com/europe/germanija-obvini-rusija-za-konflikta-v-ukrajna-news_708277.html", "text": "  Германският външен министър Хайко Маас нарече руската блокада на достъпа до Азовско море „неприемлива“ и призова към намаляване на напрежението с Украйна след кризисен момент в неделя.     „Случващото се буди тревога“, написа Маас в Twitter. „Руската блокада на преминаването към Азовско море е неприемлива и е важно блокадата да бъде отменена. Ние призоваваме и двете страни да отстъпят.\"   Руският външен министър Сергей Лавров от своя страна не изневери на позицията на Кремъл и обвини Киев за \"опасни\" действия в Керченския проток след конфронтация между руски и украински военни кораби.\r\nЛавров заяви, че Украйна е нарушила международните норми с \"опасни методи, които създават заплахи и рискове за нормалното движение на кораби в района\".  Лавров нарече инцидента \"ясна провокация\" от Киев и обвини Европейския съюз за \"сляпа подкрепа\" за Украйна.\r\n\"Призоваваме западните спонсори на Киев да успокоят онези, които се опитват да спечелят политически точки чрез военна истерия\", каза той, имайки предвид , че инцидентът е планиран преди президентските избори в Украйна през следващата година.   ", "date": "2018.11.26", "title": "Германия обвини Русия за конфликта в Украйна"}
{"url": "https://www.actualno.com/society/v-agencijata-po-vpisvanijata-ne-sa-poluchili-nezakonni-bonusi-news_708356.html", "text": "  Приключи проверката в Агенцията по вписванията относно раздадените бонуси на служители в институцията. От инспектората към Правосъдното министерство са установили, че \" \", съобщиха от ведомството на Цецка Цачева.       припомня, че по-рано през ноември в Агенцията по разпореждане на правосъдния министър. Тя бе назначена заради това, че стана публично известно, че служителите в институцията ще получат близо 600 000 лева бонуси за последното тримесечие. А точно в този период се и това предизвика огромни проблеми за бизнеса в продължение на седмици. Габриела Козарева, изпълнителен директор на Агенцията, коментира тогава, че все пак виновните за краха на Регистъра няма да получат бонуси.     Стана ясно, че инспекторатът е установил, че в Агенцията по вписванията се прилагат следните вътрешни правила, имащи отношение към „допълнителните възнаграждения за постигнати резултати“: вътрешни правила за заплатите, вътрешни правила за работните заплати на длъжностните лица по регистрация, и вътрешни правила за работните заплати на служителите в Агенцията, назначени по реда на Постановление на Министерски съвет от 1996 г.  Трите подзаконови нормативни акта са изготвени от Агенцията и утвърдени от изпълнителния ѝ директор през 2013 г. От тогава до сега те са били променяни многократно.\r\nПроверяващите са разгледали детайлно и последните промени, утвърдени през тази година от изпълнителните директори Зорница Даскалова и Габриела Козарева. Последните промени се отнасят до контрола върху поставените оценки на служителите. За първи път е въведено и изискването служителите да са изработили реално поне 1/3 от оценявания период, с което се преодолява старата практиката да получават допълнително възнаграждение служители, които имат реално изработени дни под този срок. В заключение в доклада се сочи, че утвърдените изменения на Правилата .   Многобройните промени през годините, както и три отделни правила за различните категории служители .     Предвид това в доклада се съдържа следната препоръка към изпълнителния директор на Агенцията: „ в Агенцията по вписванията, касаещи и трите категории служители – служителите на Агенцията; длъжностните лица по регистрация по Закона за търговския регистър в дирекция „Длъжностни лица по регистрация“ и служителите, назначени по реда на Постановление на МС№ 66/28.03.1996 г., при стриктно спазване на нормативните актове“, се казва още в анализът от проверката на инспектората към Министерството на правосъдието.", "date": "2018.11.26", "title": "В Агенцията по вписванията не са получили незаконни бонуси"}
{"url": "https://www.actualno.com/america/trymp-ako-se-naloji-shte-zatvorim-granicata-s-meksikozavinagi-news_708363.html", "text": "  Американският президент Доналд Тръмп заплаши при необходимост, да затвори границата с Мексико завинаги.     \"Мексико е длъжна да отпрати размахващите флагове мигранти, много от които са хладнокръвни престъпници, да се върнат в страните си.   Направете това чрез самолети, автобуси и по всякакъв друг начин, който искате, но те няма да дойдат в САЩ. Конгерс, рефинансирайте строителството на стената!\", пише държавният глава на своята страница в Twitter.\r\nВ неделя управлението на митническо-пограничните служби на САЩ съобщи за временното затваряне на контролно-пропускателен пункт край град Сан Диего (Калифорния).  Сега в мексиканския щат Долна Калифорния близо до границата със Съединените щати има няколко хиляди души от страни в Централна Америка, които искат да влязат в Съединените щати. Преди няколко дни жители на Тихуана, недоволни от масовото пристигане на мигранти, проведоха огромен протест срещу присъствието им в града, припомни ТАСС.\r\nВ събота Washington Post съобщи, че мексиканските власти са се съгласили с предложението на Съединените щати - всички имигранти, които искат да влязат в американска територия през южната граница, ще трябва да чакат решение за тяхното убежище в Мексико.   По-рано президентът Тръмп съобщи, че ще се обърне към военните и ще затвори южната граница на Съединените щати, ако мексиканските власти не спрат потока от нелегални имигранти от Централна Америка, които преминават през тяхната страна.    Той също така обвини властите на латиноамериканските държави за бездействие във връзка с незаконната имиграция на своите граждани в Съединените щати.", "date": "2018.11.26", "title": "Тръмп: Ако се наложи ще затворим границата с Мексико...завинаги"}
{"url": "https://www.actualno.com/starazagora/orlin-goranov-predstavja-avtobiografijata-si-v-stara-zagora-news_708320.html", "text": "  Автобиографичната си книга “ ” ще представи Орлин Горанов на 28 ноември в Стара Загора. Срещата с него и Веселина Паскова, съавтор на книгата, е от 18:30 часа в Регионална библиотека “Захарий Княжески”.     Излязлата преди дни от печат книга е на издателство “Книгомания”. Тя носи името на една от най-популярните песни на певеца “Да започнем отначало” и няма претенция да е автобиография. В 232 страници е проследен пътят на певеца от детството в Берковица през хор “Бодра смяна”, естрадата, операта, авантюрите му в киното и театъра.\r\nПочитателите на Орлин Горанов ще се насладят на цветно луксозно издание - албум с твърди корици, със 180 снимки от личния му архив. Дизайнер на корицата и книгата е Тодор Манолов.", "date": "2018.11.26", "title": "Орлин Горанов представя автобиографията си в Стара Загора "}
{"url": "https://www.actualno.com/ruse/damski-klub-podari-praznik-za-bezprizorni-deca-v-ruse-news_708350.html", "text": "  Дамите от Клуб „Сороптимист Интернешънъл“ сътвориха запомнящ се празник за децата от Центъра за работа с деца на улицата към Българския Червен Кръст и Центъра за настаняване от семеен тип към Община Русе. Тържеството бе свързано с успешния край на проекта „Учим с действия, учим с обич“.     Студенти от академичен клуб „Млад педагог, млад социален педагог“ с ръководител доц. Багряна Илиева и ученици от Младежкия Червен кръст, участвали активно в обучението на децата в неформална извънучилищна среда и същевременно партньори в проекта, също участваха в празника. Директорката на Центъра, Светла Данева и социалните работници и психолози бяха заедно с децата в празничната атмосфера. Гости бяха доц. Атанасова – декан на Факултета по природни науки и образование и доц. Анелия Манукова, спомоществовател в инициативите на клуб „Сороптимист Интернешънъл“с президент Вилиана Молнар. \r\nДецата, облечени в национални носии, показаха какво са научили, танцуваха, напътствани от своите по-големи приятели от трите клуба. Знанията и уменията, демонстрирани от тях, бяха свързани с българските традиции и обичаи, както и с българската история и език. Заразяващ беше ентусиазмът им и желанието да се изявят. Разбира се, това беше една от водещите цели на проекта – да се създаде у тези деца самочувствие и желание за изява. Мотивацията да научат повече за света около тях също беше една от постигнатите проектни цели. Най-важна от всичко беше взаимната обич и желание за бъдещи срещи и дейности.", "date": "2018.11.26", "title": "Дамски клуб подари празник за безпризорни деца в Русе"}
{"url": "https://www.actualno.com/plovdiv/za-dve-izostaveni-novorodeni-se-grijat-v-umbal-plovdiv-news_708351.html", "text": "  Две недоносени новородени бебета са били изоставени от майките си в Университетска болница \"Пловдив\". Това обяви днес началникът на неонатологичното отделение д-р Диана Аргирова.     В единия от случаите преждевременно родено момиченце с тегло от едва 1,5 килограма е било зарязано от родителите си скоро след раждането. Другото изоставено бебе е момченце, като и двете ще бъдат дадени за отглеждане в приемни семейства. Също днес стана ясно, че годишно в България около 6000 деца се раждат преждевременно – с тегло под 2500 грама. Броят им се запазва през годините. Въпреки тревожната цифра, все пак има повод за оптимизъм. По думите на д-р Аргирова все повече недоносени деца оцеляват, дори и такива, които са родени в средата на бременността. Тези данни бяха изнесени в деня, в който отбелязваме празника на Свети Стилиян – закрилник на бебетата и децата. В момента в неонатологичното отделение на УМБАЛ \"Пловдив\" се лекуват 24 бебета. Само за миналата година през отделението са преминали 170 деца, 11 от тях родени под 1 килограм. Най-честите причини са инфекциите по време на бременността или недобра доболнична помощ.   По повод отбелязването на закрилника на бебета и децата Свети Стилиян, голяма козметична компания дари на пловдивското отделение по неонатология към УМБАЛ \"Пловдив\" пелени за недоносени деца. Общо по време на кампанията ще бъдат дарени 350 000 памперса на 45 отделения в страната. Новите пелени с размер от минус 3 са предназначени да сведат до минимум дискомфорта и да подпомогнат съня, позиционирането и медицинските грижи за недоносените деца. Специализираните пелени ще достигнат до 30 града в страната, като целта е дарението да покрие нуждите на болниците до края на 2019 г.", "date": "2018.11.26", "title": "За две изоставени новородени се грижат в УМБАЛ \"Пловдив\""}
