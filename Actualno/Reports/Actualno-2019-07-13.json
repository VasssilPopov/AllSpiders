{"url": "https://www.actualno.com/society/novinite-naj-vajnoto-za-denja-13-uli-news_768180.html", "text": "           Председателят на парламентарния комитет за Косово Милован Дрецун обвини български разузнавачи в дестабилизиране на региона. Това е поредно скандално изявление срещу страната ни през последните десетина дни. Установиха радиация три пъти над нормата в залива Вромос край Черноморец. На пясъчната ивица от години са поставени табели, които предупреждават летовниците, че плажът е опасен за здравето. Въпреки това всяко лято летовници разполагат каравани и палатки. В края на седмицата табелите, които бяха отнесени от последната буря, бяха възстановени.   Израелските туристки, които почти бяха набити от управителя на хотел в Слънчев бряг, разказаха пред bTV за кошмарната си ваканция. Хотелиерът ги изгонил и дори ги заплашил, че ще ги арестуват, ако подадат жалба срещу него.     Британският вестник \"Сън\" препоръчва България като най-евтината дестинация за \"алкохолна ваканция\" в Европа това лято. За британците, които търсят \"алкохолна ваканция\", мястото е Слънчев бряг в България, пише изданието. Министърът на културата Боил Банов се самосезира по повод публикации за дейности, които се извършват върху Белоградчишките скали и нареди спешна проверка. Асоциацията на индустриалния капитал в България за пореден път поиска прекратяване на договорите с така наречените \"американски централи\", което се обещава, но и постоянно се отлага от поне 3 години. Асоциацията обяви също, че се подготвят нови сигнали до прокуратурата заради манипулация на пазара на ток.   Около 40% от аптеките в страната още не са свързани със системата за разпознаване на фалшиви лекарства. Шестмесечният гратисен период изтича на 9 август. От Министерството на здравеопазването предлагат глоби от 1000 до 3000 лева за нарушителите, съобщава БНТ. Бум на варицела в София и Варна се отбелязва в началото на месец юли. По данни на Националния център по обществено здраве и анализи за седмицата от 1 до 7 юли са регистрирани 110 случая на заразени с варицела в столицата, а във Варна случаите на заболели са 43. Собственици на прасета влязоха в сблъсък със здравни инспектори край Созопол, съобщава Нов телевизия. В село Зидарово беше открит вирус на африканска чума по свинете. Това налага унищожаването на прасетата в засегнатия район. Днес и утре се извършват финални изпитания на Пети блок на АЕЦ \"Козлодуй\" за работа на повишена мощност в различни експлоатационни режими. Православната църква отбелязва на 12 юли Събор на Архангел Гавраил – един от седемте архангели. Архангелите възнасят молитвите на хората към Бог и разкриват смисъла на пророческите видения и хода на събитията, особено на пророчествата за идването на Месията - Христос. ", "date": "2019.07.13", "title": "Новините: Най-важното за деня, 13 юли "}
{"url": "https://www.actualno.com/burgas/opasnata-radiacija-na-bylgarski-plaj-ne-plashi-letovnicite-news_768125.html", "text": "    Установиха радиация три пъти над нормата в залива Вромос край Черноморец.      На пясъчната ивица от години са поставени табели, които предупреждават летовниците, че плажът е опасен за здравето.   \"Виновник\" за повишената радиация там е близката медна мина \"Росен\", съобщава Нова телевизия.\r\nПричинители на завишената радиация са неотстраненият напълно радиоактивно замърсен флотационен отпадък, както и изхвърлените от вътрешността на залива в отделни участъци на плажа дънни утайки, обогатени с такъв материал.  Въпреки това всяко лято летовници разполагат каравани и палатки. В края на седмицата табелите, които бяха отнесени от последната буря, бяха възстановени.\r\nПреди няколко години плажът край залива \"Вромос\" беше затворен за посетители в началото на август. Това предизвика и протести на недоволни граждани, които заплашиха, че ще заведат дела за пропуснати ползи.    ", "date": "2019.07.13", "title": "Опасната радиация на български плаж не плаши летовниците"}
{"url": "https://www.actualno.com/varna/novi-sluchai-na-uhapani-ot-kyrleji-vyv-varna-news_768132.html", "text": "    25 души са потърсили лекарска помощ, след като са били ухапани от кърлежи, само за седмица във Варна. Така от началото на месеца броят на ухапаните стигна 60 души. Регистрирани са и 5 случая на лаймска болест в града. Това показват данните на Регионалната здравна инспекция.      За посочения период случаи на Марсилска треска не са регистрирани. През седмицата регистрираната в РЗИ - Варна остра заразна заболeваемост се движи в характерните за сезона граници. Регистрирани са 39 случая на чревни инфекции срещу 38 от предходната седмица, представени от 34 ентероколитa, 4 колиентерита и 1 хепатит. От въздушно-капковите инфекции /без грип и ОРЗ/ са регистрирани 68 лица срещу 50 за предходната седмица, представени от: 65 случая на варицела, 2 скарлатини и 1 паротит, съобщава .    ", "date": "2019.07.13", "title": "Нови случаи на ухапани от кърлежи във Варна"}
{"url": "https://www.actualno.com/politics/srybsko-spisanie-za-dachich-ostava-da-udarim-samo-po-ungarcite-i-rumyncite-news_768129.html", "text": "    Белградският седмичник \"Неделник\" публикува част от \"безобразните изказвания\" на сръбския вицепремиер и министър на външните работи Ивица Дачич спрямо съседните държави, съобщава БГНЕС. Публикацията е по повод \"казаното от българския премиер Бойко Борисов по отношение на новия еврокомисар по външната политика Жозеп Борел и европейската политика спрямо Косово и последващия коментар на Дачич, който нарече Борисов \"лицемер и безобразен\".      Изданието припомня най-скандалните прояви на сръбския министър спрямо следните съседни държави. Публикацията е озаглавена: Остава да ударим само по унгарците и румънците.   Хърватия\r\nСлед призива на хърватския държавен глава Колинда Грабар Китарович, че е необходимо \"Сърбия да стане нормална държава\" Дачич каза следното: Става въпрос за безобразна провокация от страна на Хърватия. Много бързо обаче след това Дачич  \"свали топката и изрази радостта от хърватското председателство на ЕС, защото всички живеем на едно място\".  Черна гора\r\nДачич заяви, че от години Черна гора се опитва с антисръбска политика да изгражда собственото си положение в света и международна идентичност.\r\nБосна и Херцеговина       Членът на босненското председателство Желко Комшич предупреди Ивица Дачич да не си играе със суверенитета на Босна и Херцеговина. \"Сърбия не може да координира външната си политика дори със самата себе си\", каза още Комшич.\r\nАлбания\r\n\"Велика Албания е едно голямо л...о\", каза Дачич по адрес на албанския премиер Еди Рама след подписването на споразумението между Тирана и Прищина за обща външна политика.\r\nСеверна Македония\r\nБягството на бившия премиер Никола Груевски през Сърбия се смята за основна точка на раздора между Скопие и Белград. През лятото на 2017г. Сърбия закри за десетина дни посолството си в Скопие. Властите в Белград непрекъснато обвиняват управляващите в Македония, че са се превърнали в новата Казабланка за действия срещу Сърбия.    ", "date": "2019.07.13", "title": "Сръбско списание за Дачич: Остава да ударим само по унгарците и румънците"}
{"url": "https://www.actualno.com/society/stopani-na-svineferma-v-sblysyk-sys-zdravni-inspektori-kraj-sozopol-news_768137.html", "text": "    Собственици на прасета влязоха в сблъсък със здравни инспектори край Созопол, съобщава Нова телевизия. В село Зидарово беше открит вирус на африканска чума по свинете. Това налага унищожаването на прасетата в засегнатия район. Въпреки, че държавата плаща компенсации, стопаните на животните отказаха да допуснат екипите на Агенцията по храните.      Инспекторите на БАБХ срещнаха отпор при опита да влязат във фермата на Вълчо Димитров. Срещу акцията по евтаназирането на свинете скочи семейството на стопанина, негодуваха и съседи. Свинефермата не е регистрирана, в нея обаче собственикът отглеждаше около 30 прасета, като твърди, че не са им взимани проби.   Определени са две зони на рестрикция – 3 и 10 километрова „В 10 километровата зона попадат няколко село от Община Бургас и община Созопол. В момента дори колегите вземат кръв в 10 километровата зона, за да се установи дали има или няма наличие и тази зона ще бъде постоянно наблюдавана”, коментира д-р Георги Митев, БАБХ-Бургас. Стопаните няма да получат обезщетения за умъртвените животни, тъй като фермата не е регистрирана. ", "date": "2019.07.13", "title": "Стопани на свинеферма в сблъсък със здравни инспектори край Созопол"}
{"url": "https://www.actualno.com/lovech/oshte-edin-odobren-proekt-za-vyzrastni-hora-i-lica-s-uvrejdanija-startira-v-teteven-news_768145.html", "text": "    Община Тетевен стана конкретен бенефициент по Оперативна програма „Развитие на човешките ресурси“ 2014-2020, приоритетна ос 2 „Намаляване на бедността и насърчаване на социалното включване“ – проект „Патронажна грижа за възрастни хора и лица с увреждания“. Общата стойност на проекта е 186 346,40 лв.      През януари месец 2019 г. ОбС-Тетевен прие предложение от д-р Мадлена Бояджиева – Кмет на Община Тетевен, за кандидатстване по процедура чрез директно предоставяне на безвъзмездна финансова помощ към Министерство на труда и социалната политика. Още тогава д-р Бояджиева сподели, че целта е да се изгради модел напатронажни грижи за възрастни хора и лица с увреждания, които да предоставят интегрирани, здравни и социални услуги в домовете на хората и че това е много добра възможност за Тетевен.\r\nНа 19.06.2019 г. Кметът на Община Тетевен подписа договора с Министерство на труда и социалната политика за безвъзмездна финансова помощ, което даде старт на дейностите по проекта.\r\nОсновните дейности са предоставяне на почасови мобилни интегрирани здравно-социални услуги за нуждаещите се лица с увреждания и възрастни хора, предоставяне на психологическа подкрепа, консултиране, ще се провеждат обучения и супервизии на персонала. Ще бъде закупено и транспортно средство за извършване на мобилната здравно-социална услуга.  Целевите групи, които попадат  в обхвата на услугата „Патронажна грижа“ са лица на възраст над 65 години,  които са с ограничени възможности или в невъзможност за самообслужване; лица с валидно експертно решение на ТЕЛК; лица с хронични заболявания, нуждаещи се от продължително наблюдение и здравни грижи; лица след оперативна интервенция и след хоспитализация, нуждаещи се от краткосрочно наблюдение и здравни грижи. Капацитетът на услугата е не по-малко от 60 потребители от община Тетевен.\r\nС изпълнението на този проект, освен че ще бъде обърнато по-голямо внимание на възрастните хора и лицата с увреждания,но и ще бъдат разкрити нови работни места на територията на общината. ", "date": "2019.07.13", "title": "Още един одобрен проект за възрастни хора и лица с увреждания стартира в Тетевен"}
{"url": "https://www.actualno.com/curious/dneven-horoskop-za-14-uli-news_767899.html", "text": "           Днес ще ви е трудно да останете спокойни, а търпението ще ви бяга. Направете така, че да няма много свидетели на това ви състояние. Това не е ден, в който да проявявате емоциите си в пълната им светлина. Помислете дали няма да издадете своя важна тайна, ако се отпуснете.   Днес може да ви се стори, че сте загубили пътя, но това  е временно усещане. Поддържайте насоката и скоро ще видите светлина в тунела.     Тази неделя не приемайте покана за участие в нечии начинания. Оставете си достатъчно време, за да разберете за какво точно става въпрос.    Тази неделя посветете на физическите упражнения. Не забравяйте загряването, за да не си причините дълготрайни травми. Тази неделя ще трябва да решите важен въпрос. Усилията няма да са малки, но резултатът ще е дълготраен.   Днес не се лишавайте от удоволствието да припомните, че сте били прави по даден въпрос. Не може винаги да сте прекалено благородни.    Днес не си поставяйте високи цели за изпълнение. Посветете деня на романтично преживяване с вашия любим човек. Днес бъдете толерантни към това, което не разбирате в приятелите ви. Много скоро тяхната идея може да стане ваша любима.    Днес не затъвайте в прекалени размисли. Потърсете спокойствие и тишина, в които да не мислите за нищо. Това ще постави основа за нови идеи. Тази неделя обърнете повече внимание на нуждите на половинката ви. С малко усилие може да създадете незабравими спомени за двамата. Това е ден, в който да се придържате към здравия разум. Ако почувствате жажда за приключения си пуснете някой филм на подобна тематика. ", "date": "2019.07.13", "title": "Дневен хороскоп за 14 юли"}
{"url": "https://www.actualno.com/crime/djip-blysna-dete-na-peshehodna-pyteka-news_768143.html", "text": "    Джип \"Форд-Рейнджър\", собственост на фирма, блъсна дете на пешеходна пътека. Пътният инцидент стана на бул. \"Джеймс Баучер\" в Благоевград, съобщава БГНЕС.      8-годишното момче е прието в СПО на МБАЛ-Благоевград с травма на стъпалото и натъртвания. Джипът е минал през стъпалото на крака му. Няма опасност за живота му, пресичало е върху пешеходната пътека тип \"Зебра\" върху тротинетка, заедно със свой брат-близнак.   Джипът се движел в дясната лента, според очевидци скоростта му не била висока, но минал през крака на детето, чийто баща работи съвсем наблизо. Движението в лентата е отцепено за извършване на оглед. ", "date": "2019.07.13", "title": "Джип блъсна дете на пешеходна пътека"}
{"url": "https://www.actualno.com/society/provejdat-se-finalni-testove-na-peti-blok-na-aec-kozloduj-news_768158.html", "text": "    Днес и утре се извършват финални изпитания на Пети блок на АЕЦ \"Козлодуй\" за работа на повишена мощност в различни експлоатационни режими, съобщава БНТ.      След успешното приключване на последните модернизации от проекта за повишаване на мощността на пети блок на АЕЦ “Козлодуй” до 104%, реализирани по време на плановия годишен ремонт през тази година, в събота и неделя е планирано да бъдат извършени финалните изпитания, съобщиха от пресцентъра на централата. По време на изпитанията е планирано мощността на блока последователно да бъде понижена до 60% и до 40%. На 14 юли турбогенераторът ще бъде изключен за няколко часа, след което в рамките на същия ден ще бъде включен и ще започне повишаване на мощността в съответствие с графика. Аналогична програма за изпитания бе изпълнена на Шести блок на АЕЦ “Козлодуй” през 2017 г. В момента блокът работи с пълно натоварване на мощността от 1040 МВт.   Програмата за изпитанията е съгласувана с главния конструктор ОКБ Хидропрес и с Агенцията за ядрено регулиране, а товаровият график за дните на провеждането е предоставен на Електроенергийния системен оператор. Изпълнението е предвидено за почивните дни в края на седмицата с оглед намаленото търсене на електроенергия в този период. ", "date": "2019.07.13", "title": "Провеждат се финални тестове на Пети блок на АЕЦ „Козлодуй”"}
{"url": "https://www.actualno.com/europe/zdraveto-na-merkel-e-lichen-vypros-smjatat-germancite-news_768138.html", "text": "    Почти 60 % от гражданите на Германия смятат, че проблемите със здравето на Ангела Меркел, проявяващи се с неконтролируемо треперене са личен въпрос. Това показва проучване, цитирано от АФП.      59% от запитаните смятат, че треперенето, което през последния месец се наблюдава три пъти по време на публични прояви на канцлера на Германия, се отнася до \"личния\" живот на Меркел, докато 34% са на мнение, че това е въпрос от обществен интерес.   Ангела Меркел ще отпразнува следващата седмица своя 65-ти рожден ден. Тя е начело на управлението на държавата почти 14 години. По-голямата част от анкетираните, които са се самоопределили като подкрепящи консервативния Християн-демократичен съюз (ХДС) на Меркел, както и мнозинството от подкрепящите социалдемократите и „зелените“, да заявили, че това е проблем на самия канцлер.\r\nМнозинството, подкрепящо крайнодясната „Алтернатива за Германия“ (АГ), смятат, че здравословното състояние на Меркел е въпрос от обществен интерес, установи проучването.  Въпреки претърпените три пристъпа, канцлерът заяви, че се чувства добре. Таблоидът „Билд“ информира, че Ангела Меркел е преминала подробни медицински изследвания, които са установили, че треперенето е вследствие на дехидратация на организма й, уточнява БГНЕС. ", "date": "2019.07.13", "title": "Здравето на Меркел е личен въпрос, смятат германците"}
{"url": "https://www.actualno.com/crime/katastrofa-s-patrulka-v-sofija-news_768167.html", "text": "    Патрулка и друг автомобил се удариха на кръстовище в столичния квартал „Красна поляна”. Инцидентът е станал на бул. „Възкресение”.      На мястото веднага е пристигнала полиция. Движението се пропуска в едната лента, предаде Нова телевизия ", "date": "2019.07.13", "title": "Катастрофа с патрулка в София"}
{"url": "https://www.actualno.com/curious/kubrat-pulev-i-andrea-ot-lubov-ot-pryv-pogled-do-razdjalata-news_768146.html", "text": "    Една от най-интересните двойки в българския хайлайв се раздели. ,  след като певицата съобщи, че вече се наслаждава на самостоятелния  живот. Така, след 12-годишен романс, двамата вече не са заедно, въпреки  че преминаха през какво ли не в своя съвместен път.      Пулев винаги е бранел ревниво личния си живот и рядко е говорил за  връзката си с фолк певицата, но тя неотлъчно беше до него в началото на  профи кариерата му. Въпреки че не присъстваше на мачовете му в Германия,  винаги го посрещаше на летището след победите му. За двамата се  говореше малко в началото, но отново нашумяха покрай мача на срещу Владимир Кличко.   След настъпването на 2019 година обаче двамата изглеждаха по-отдалечени от  всякога. Рядко бяха засичани заедно, а пътуванията до САЩ на Пулев  направи това двамата още по-рядко да се виждат, докато Андреа се  занимаваше с нови музикални проекти, опитвайки се да се промени имиджа  си на фолк певица.    ", "date": "2019.07.13", "title": "Кубрат Пулев и Андреа - от \"любов от пръв поглед\" до раздялата"}
{"url": "https://www.actualno.com/scene/s-caricata-na-chardasha-na-14-uli-muzikalnijat-teatyr-zakriva-sezona-news_768139.html", "text": "    С оперетата на Калман „Царицата на чардаша”, чиято премиера е посветена на 100 години от началото на професионалната оперета в България, утре Музикалният театър закрива творчески сезон 2018/2019.      Това е един от най-успешните сезони на театъра, отчитат от ръководството на националната иституция. Благодарение на приходите от спектакли – и най-вече от „Фантомът на операта”, който се превърна във феномен за българската музикална сцена – театърът отчита над един милион лева преходен остатък.\r\nПубликата е в очакване на още по-силни представления през новия сезон на Музикалния театър. За новите премиерни заглавия следете .\r\nПреди това обаче – в неделя, 14 юли от 17:00 часа, заповядайте на последния спектакъл за сезона - оперетата „Царицата на чардаша“.  Постановката на Музикалния театър е класическа и в същото време модерна трактовка на обичаната оперета на Калман. Тя ни пренася в бляскавата атмосфера на Австро-унгарската империя. Модерното в нея е не само динамиката на действието, но и взаимоотношенията между героите.Почитателите на оперетата ще се насладят на богатата оркестрация в музиката, увличащото и изпълнено с комични обрати либрето, на динамичната хореография, красивите костюми и сценография в постановката на Националния музикален театър. \"ЦАРИЦАТА НА ЧАРДАША\" – оперета от Имре Калман    Режисьор-постановчик  – Адриан Холендер\r\nРежисьор - Марияна Арсенова\r\nДиригент – постановчик – Любка Биаджони\r\nДиригент – Юли Дамянов\r\nСценография и костюми – Иван Савов   Хореограф – Мариан Стефанов\r\nХормайстор – Людмил Горчев Действащи лица и изпълнители: СИЛВА -  Лилия Илиева\r\nЕДВИН - Денко Проданов\r\nЩАСИ – Катерина Тупарова\r\nЦИЛИКА – Марияна Арсенова\r\nБОНИ – Александър Мутафчийски\r\nФЕРИ БАЧИ – Христо Сарафов\r\nМИШКА – Румен Григоров\r\nГЕНЕРАЛЪТ – Лъчезар Лазаров\r\nКНЯЗЪТ –  Иван Панев\r\nКИШ – Венцислав Динов\r\nПИКОЛО –  Александър Василев\r\nУчастват солисти, хор, балет и оркестър на Националния музикален театър с диригент Юли Дамянов. ", "date": "2019.07.13", "title": "С \"Царицата на чардаша\" на 14 юли Музикалният театър закрива сезона"}
{"url": "https://www.actualno.com/curious/naj-birenata-nacija-v-evropa-pie-vse-po-malko-bira-news_768087.html", "text": "    През първото полугодие на 2019 г. в Германия са изпити със 140 млн. литра бира по-малко, отколкото за същия период на миналата година, алармира вестник Die Welt. Високите резултати от 2018 г. са свързани с горещото лято и световното първенство по футбол.      В Германия сериозно е намаляла консумацията на пенливата течност. За първите 6 месеца на тази година продажбите са свили с 3% или 14,5 млн. каси, предава БГНЕС.   Експертите дълго време не са наблюдавали толкова сериозен спад, а пивоварните разчитат все повече на безалкохолни бири. В същото време бирите клас премиум продължават да се търсят от по-платежоспособни германски потребители.\r\nПрез последните години в cтpaнaтa ce пиe тoлĸoвa мaлĸo биpa ĸaĸтo ниĸoгa пpeди тoвa. Bъзмoжнa пpичинa e, чe нaceлeниeтo в Гepмaния застарява, а в нaпpeднaлa възpacт, xopaтa пoняĸoгa пият пo-мaлĸo aлĸoxoл. Но и млaдитe xopa cъщo пият пo-мaлĸo oт пpeди няĸoлĸo гoдини.  Високите резултати от първото полугодие на 2018 г. се обясняват със Световното първенство по футбол в Русия. Подобни спортни форуми предизвикват радост сред пивоварите, отбеляза говорител на Обединението на германските производители на бира.\r\nПринос за повишената консумация имаше и горещото лято. Това дори доведе до недостиг на амбалаж сред производителите.    ", "date": "2019.07.13", "title": "\"Най-бирената\" нация в Европа пие все по-малко бира "}
{"url": "https://www.actualno.com/curious/3-te-zodii-v-koito-e-naj-lesno-da-se-vlubish-news_767441.html", "text": "    Всеки копнее да намери човек, с когото да може да сподели страховете и тайните си или как е минал денят му. Познавате ли хора, които винаги имат някого до себе си? Има , които доста по-лесно и бързо допускат хора до себе си и така, рядко остават сами.           – в тях човек бързо се влюбва. Те са лоялни и никога не биха изневерили на половинката си. Независимо колко натоварен е графикът им, те винаги поставят връзката си на първо място. Дори понякога оставят приятелите, близките и работата си, само за да прекарват повече време с любимия човек. За тях любовта е едно от най-важните неща в живота и се опитват да я запазят по всякакъв начин. Биха дали всичко за един човек, ако го обичат истински. Връзката с тях е лека тъй като не обичат драми и скандали. Предпочитат да си премълчат, но всичко да е мирно и спокойно. Става ли въпрос за сериозен проблем обаче, са готови да прекратят връзката на момента. - няма човек, който да не се е влюбвал в някого с този зодиакален знак. В тях също е много лесно да се влюбиш, защото придават значимост на човека до себе си, карат го да се чувства специален. Също така са много забавни и никога не е скучно. Винаги намират начин да ви развеселят и да ви накарат да се чувствате добре, така и да ви успокоят и помогнат. Везните са изключително всеотдайни и когато са във връзка, се отдават напълно на половинката си. Връзката с тях е различна, защото ви показват забавната страна на живота и винаги мислят позитивно.   - те са доста предпазливи на моменти, но ако позволят на някого да ги опознае, то определено са готови за тази връзка. Овните могат да направят и най-обикновената среща запомнящо се и уникално преживяване. Те са много интересни характери. Ако обичат, дават всичко от себе си за човека, в когото са влюбени. Проблемът при тях е,че са малко ревниви и често са готови да създадат скандал за най-малкото нещо. Това е, защото много трудно се доверяват и вечно имат някакви съмнения относно лоялността на половинката им. Затова, трябва да ги накарате да ви вярват на 100% и ще видите колко прекрасни могат да бъдат. Хората без проблем се влюбват в енергичната им натура и заразния им ентусиазъм. Факт е, че Овните са изключително привлекателни и вероятно много бързо ще ви накарат да се влюбите до полуда. ", "date": "2019.07.13", "title": "3-те зодии, в които е най-лесно да се влюбиш  "}
{"url": "https://www.actualno.com/society/ministyryt-na-kulturata-naredi-speshna-proverka-na-belogradchishkite-skali-news_768136.html", "text": "    Министърът на културата Боил Банов се самосезира по повод публикации за дейности, които се извършват върху Белоградчишките скали и нареди спешна проверка.      Главна дирекция „Инспекторат за опазване на културното наследство“, съвместно с Националния институт за недвижимо културно наследство (НИНКН) ще провери на място получения сигнал за нерегламентирани намеси върху Белоградчишката крепост, паметник на културата и в района на Белоградчишките скали, съобщава БГНЕС. Обектите са предоставени за управление на община Белоградчик.   Проверката е заради сигналите, че техници забиват винкели в самите скали, за да монтират там художествено осветление. Резултатите от проверката ще бъдат оповестени незабавно. ", "date": "2019.07.13", "title": "Министърът на културата нареди спешна проверка на Белоградчишките скали "}
{"url": "https://www.actualno.com/america/ogromni-pojari-na-havajskite-ostrovi-news_768169.html", "text": "    Големи горски пожари избухнаха на Хавайските острови. Властите започнаха евакуация на хората в най-засегнатите участъци.      Пламнали са над 1200 хектара гори, като ситуацията е изключително сериозна и местните пожарникари засега не успяват да овладеят огнената стихия. До момента няма данни за жертви и ранени.    ", "date": "2019.07.13", "title": "Огромни пожари на Хавайските острови"}
{"url": "https://www.actualno.com/europe/bogatite-dyrjavi-syshto-stradat-ot-nedostig-na-lekarstva-news_768174.html", "text": "    Много скоро големите европейски държави могат да се сблъскат с недостиг на лекарства, характерен за България и Румъния. Фармацевтите и здравните организации алармират за увеличаващия се недостиг на лекарства в Европа. Причината за това е ограниченият брой доставчици на медикаменти, които се намират основно в няколко азиатски държави, пише БГНЕС.      През този месец заболелите от рак в Италия не са получили адекватно лечение. Недостигът на неврологични медикаменти достигна сериозно ниво в Полша, а в Белгия е рекордно висок.„Новото е, че не става дума само за малки държави с неатрактивни пазари, както Румъния и България и други източноевропейски страни. Сега става въпрос за всички държави, дори и най-богатите“, заяви Шарлот Рофиен, съветник по европейските въпроси в пациентската организация Франс Ашока Санте.   Франция е поредната държава, поискала решение от страна на ЕС. Броят на декларираните като недостъпни лекарства в страната се увеличи 20 пъти за периода 2001-2018 г. Очаква се през тази година той да се увеличи с още 60% по данни на френския държавен лекарствен регулатор. Сред идеите, които Париж предложи да бъдат включени в новия план, е Европа да обяви обществени производители на лекарства, които да снабдяват всички държави.\r\nЕдно от обясненията за нарастващия недостиг в Европа се свърза с факта, че лекарствата и техните съставки се произвеждат все по-често от ограничен брой компании, основно в Азия. Част от държавите-членки на ЕС, включително Белгия, Полша и Словакия, се опитаха да решат проблема посредством ограничаване на паралелната търговия, при която търговците продават закупените в една държава лекарства на друга на завишени цени.   ", "date": "2019.07.13", "title": "Богатите държави също страдат от недостиг на лекарства  "}
{"url": "https://www.actualno.com/cinema/robyrt-dauni-se-zavryshta-na-ekran-kato-sherlok-holms-news_768166.html", "text": "    Новият филм от поредицата за Шерлок Холмс ще бъде заснет от Декстър Флечър, който поема режисурата на най-прочутия детектив от Гай Ричи. Бившият съпруг на Мадона снима предишните две ленти, припомня БГНЕС.      Компанията Уорнър Брос отдавна планираше да започне работа над третия филм, но плътният график от снимки на Робърт Дауни-младши във филмите за супергерои на „Марвел“ все пречеше на това. Джъд Лоу отново ще изиграе ролята на доктор Уотсън.   Първият филм за знаменития английски детектив излезе на голям екран през 2009 г., а продължението му „Шерлок Холмс: игра на сенки“ се появи две години по-късно. И двете заглавия се радваха на голям зрителски интерес. Третият филм от поредицата трябва да има премиера на 21 декември 2021 г. ", "date": "2019.07.13", "title": "Робърт Дауни се завръща на екран като Шерлок Холмс"}
{"url": "https://www.actualno.com/asia/zemetresenie-razlulja-filipinite-news_768171.html", "text": "    Земетресение разтърси Филипините днес призори. Трусът причини наранявания на най-малко 25 души и нанесе щети на няколко къщи, две църкви, пазар и пожарна служба, съобщиха официални представители, цитирани от Асошиейтед прес.      Филипинският институт по вулканология и сеизмология уточни, че земетресението е било с магнитуд 5,5 на около 7 километра югоизточно от град Караскал в провинция Суригао дел Сур на остров Минданао. Усетено е и в съседните провинции.   Националният съвет за намаляване и управление на рисковете от природни бедствия съобщи, че е паднал таванът на католическа църква в град Кармен, а на друга църква в Лануза са нанесени сериозни щети. На няколко къщи има пукнатини и са нанесени щети. Обществен пазар в Кармен също има поражения, а малка пожарна служба в град Мадрид е рухнала, като е причинила щети на пожарна кола и полицейски автомобил. Малка болница също е пострадала, уточнява Дарик. ", "date": "2019.07.13", "title": "Земетресение разлюля Филипините"}
{"url": "https://www.actualno.com/moresport/kubrat-pulev-i-andrea-se-razdeliha-sled-nad-10-godishna-vryzka-news_768122.html", "text": "    Една от най-широко коментираните двойки в България между боксьор №1 на страната и певицата е достигнала своя край. Днес стана ясно, че двамата са сложили край на връзката си, след като над 12 години бяха заедно.      Връзката им премина през какво ли не, като те бяха заедно още преди Кобрата да се качи на професионалния ринг, а Андреа да се превърне в една от най-оборотните поп-фолк изпълнителки. В последните месеци обаче двамата рядко бяха \"засичани\" заедно, а освен това намаляха и слуховете за сватба между тях.   Последният проблем, с който се сблъскаха, беше целувката на Кубрат Пулев с Джени Суши, която създаде напрежение между двамата, освен че Кобрата беше лишен и от боксовия си лиценз в Калифорния.\r\nИзглеждаше, че двамата ще преодолеят и тази пречка по съвместния си път, но днес .   ", "date": "2019.07.13", "title": "Кубрат Пулев и Андреа се разделиха след над 10-годишна връзка"}
{"url": "https://www.actualno.com/curious/zodiite-koito-proshtavat-no-ne-zabravjat-news_767438.html", "text": "    Сред нас има хора, които никога не биха простили на хората, които са ги наранили или предали по някакъв начин. Те имат принципи и нищо не може да ги накара да простят прегрешенията. Те лесно забравят за въпросните хора и никога повече не ги допускат в живота си. Има обаче и хора, които прощават, но не забравят какво са им причинили. Те дори са способни да си върнат в някакъв момент. Можем да ги наречем злопаметни. Имайте предвид, че дори да сте получили прошката им, те никога няма да забравят, че сте постъпили зле с тях.           Те са много спокойни и добронамерени, добри приятели и слушатели. Обаче са много инатливи и точно инатът им не им позволява да забравят, че някой се е отнесъл лошо с тях. Имайте едно наум, ако Телец ви е простил и общува пак с вас. Бъдете сигурни, че не е забравил нищо от случилото се. Те са от хората, които биха се опитали да общуват пак с вас. Ще направят всичко възможно да запазят отношенията ви, но всъщност честичко ще си припомнят какво се е случило и винаги ще поставят под съмнение искреността и добронамереността ви. Опитайте се да не ги наранявате, ако имате близък човек с този зодиакален знак, защото те са много предани и са наистина добри приятели.   За тях най-добрият лек е прошката. Колкото и наранени да са, предпочитат да простят, защото това ги кара да се чувстват по-добре. В първия момент реагират остро, но след като усетят липсата на този човек, осъзнават, че могат да дадат втори шанс. Девите са много справедливи. Чувствителността им  ги кара да помнят предателството цял живот, те просто не могат да забравят. Това ги кара за в бъдеще да се държат по-дръпнато, защото вече са били предадени. Не злоупотребявайте с прошката им, защото са способни да си отмъстят в най-неочаквания момент. Те са добри приятели, много искрени и разумни. Ако имат такъв човек в живота си, не се възползвайте от факта, че прощава лесно.        Те са много злопаметни, което понякога им изиграва лоша шега. От друга страна, понякога това им качество ги спасява от допускането да едни и същи грешки повторно. Водолеите са наясно, че хората имат и лоша страна и не бързат да дават всичко от себе си за някого. Те са готови да простят и да продължат напред, но това в никакъв случай не означава, че забравят предателство и обида. Ако ги предадете, ще простят и ще продължат да контактуват с вас, но не очаквайте всичко да е както преди. Представителите на тази зодия винаги имат едно наум, дори преди да са ги предали и точно заради това са много предпазливи. ", "date": "2019.07.13", "title": "Зодиите, които прощават, но не забравят   "}
{"url": "https://www.actualno.com/pleven/uchenichka-ot-pleven-specheli-konkurs-na-svetovno-obrazovanie-s-originalno-ese-na-anglijski-news_767838.html", "text": "    Дарина Цветанова от 8 а клас на Математическа гимназия „Гео Милев“ в Плевен спечели националния конкурс на международния проект \" .      Разработеното от нея на английски език есе на тема \"Лятото на мечтите ми – перфектният план\" е било оценено от журито като най-оригинално. Наградата на Дарина е едноседмичен езиков лагер във Великобритания, съобщиха от плевенската гимназия.\r\nОрганизатор на международното изложение \"Световно образование\" в Централна и Източна Европа е фирма \"Интеграл\". Националният конкурс за езикова ваканция в чужбина цели да предизвика учениците на възраст между 15 и 18 години да покажат креативност по общозначими и личностни теми и да покажат уменията си да се изразяват на западен език.\r\nПо време на езиковия лагер на Албиона Дарина ще посети кампуса на Abbey College Cambridge – дългогодишен партньор на проекта в България, поясниха от международното изложение \"Световно образование\".  Осмокласничката се интересува от математика, физика, астрономия и английски език. В свободното си време обича да се занимава със спортни танци, балет, ориентиране и бягане. Вече е печелила национални и регионални състезания по математика и история. След като завърши средното си образование смята да учи квантова физика във Великобритания. ", "date": "2019.07.13", "title": "Ученичка от Плевен спечели конкурс на \"Световно образование\" с оригинално есе на английски"}
{"url": "https://www.actualno.com/burgas/izraelskite-turisti-hotelieryt-zaplashi-che-shte-ni-arestuvat-ako-podadem-jalba-news_768081.html", "text": "    Израелските туристки, които от управителя на хотел в Слънчев бряг, разказаха пред bTV за кошмарната си ваканция. Хотелиерът ги изгонил и дори ги заплашил, че ще ги арестуват, ако подадат жалба срещу него.      Случката, за която вчера разказа и , предизвика остри реакции в социалните мрежи и израелските медии и се превърна в поредната антиреклама за българския туризъм.   \"Oще докато пътувахме към България ни казаха, че няма място в хотела, за който сме платили и се налага да ни преместят в друг. Когато отидохме до втория хотел, там имаше много малка стая за трима души, а ние бяхме четирима. Затова решихме да се върнем отново в първия. Докато обясняваме на управителя, че сме с две деца и искаме стаята, за която сме платили, изведнъж той се ядоса много и започна да вика. Хвърли паспортите ни и започна да ни крещи - \"Навън!\", разказаха двете жени.\r\nТе отрекоха да са го плюли и казаха, че има камери в хотела и полицията е взела записите от тях. На тях се виждало какво точно се е случило.  \"Управителят не чувстваше сякаш е направил нещо нередно. Той каза, че ще викне охраната, за да ни изхвърли. Заплаши ни, че има много пари и ако се опитаме да го нараним, да подадем жалба или да го качим във Facebook, ще платим много и че никой няма да ни приеме в България. Заплаши ни, че ако подадем жалба, ще се погрижи да ни арестуват в Бургас. Затова подадохме жалбата в последния ден\", продължават разказа туристките.\r\n\"Беше много трудно да се възстановим след неприятното преживяване. Децата ни плакаха първия ден. Това ни остави просто един белег. Чувствахме омраза към нас, защото сме израелки\", споделят те.   Туристките и децата им многократно са били обиждани на етническа основа, като са наричани \"стиснати израелки\" и \"израелска мафия\". И двете са категорични, че няма да се върнат повече в България. \"Tова е първият път, когато изобщо излизаме от Израел, и ще ни бъде последен. Всичко беше студено. Имахме усещането, че просто не ни обичат. На пешеходната зона ни крещяха \"стиснати израелки\", наричаха ни \"израелска мафия\", разказват израелските туристки.    Споделят, че са дошли у нас, за да се забавляват. Преди екскурзията дори купили книга, за да научат повече за България и Бургас. След това преживяване обаче нямало какво да разкажат на децата си. \"Преди да дойдем в България знаехме, че е много интересна държава за децата, защото има много атракции и че е евтина държава, но всъщност не е. Ние сме самотни майки. Взех заем, за да дойда в България. Исках детето ми да излезе малко в чужбина, а сега трябва две години да изплащам този заем\", сподели едната жена.\r\n\"Собственикът на хотела има снимка, когато е бил тук в Израел и се усмихва, а когато ние бяхме в България - плакахме. Ние сме добри хора, обичайте ни. Всички евреи са добри. Усмихвайте се, когато виждате израелски граждани, посрещайте ги добре. Не ни гледайте с омраза, все едно искате да ни пребиете, защото вярвам, че българите идват в Израел и получават добро отношение\", призоваха израелските туристки.\r\nКакво се случи с агресивния хотелиер, нападнал туристките, прочетете в . ", "date": "2019.07.13", "title": "Израелските туристи: Хотелиерът заплаши, че ще ни арестуват, ако подадем жалба"}
{"url": "https://www.actualno.com/society/za-tigana-na-ivan-i-andrej-i-komisiite-za-abort-na-pencho-kubadinski-news_767929.html", "text": "    Колкото и да уговаряш млади хора да раждат деца, те ще го направят или когато зачеването вече е факт и връзката е достатъчно силна, за да се развие в семейство, или когато вече създадено семейство си дава съвестно сметка дали при условията, в които живее, може да си позволи да отгледа едно или повече деца и да им осигури бъдеще.      И в двата случая става дума за хора с известен образователен ценз, социално адаптирани и способни да вземат решение. Факт е, че много по-лесно се раждат деца в малцинства, които изобщо не се замислят върху тези въпроси. Проблемът не е от днес, страната ни от десетилетия се люшка в демографската криза, а емиграцията на милиони млади хора изобщо не помогна в това отношение.\r\nАко днес бодряшкият призив да подарим на майка си внуче, вместо тиган, звучи меко казано идиотски, то преди 35 години идеите на Пенчо Кубадински не бяха много по-уместни. С тази забележка, че рупорът на ОФ организацията бе подкрепен и със социални мерки, на някои от които днешните млади могат да завидят. В крайна сметка ефектът беше същият. Никакъв.  70-те и 80-те бяха белязани от жестока жилищна криза. Когато в един голям град като Пловдив започнеше да се строи блок, всички млади семейства наостряха уши. Разрешението дойде отгоре и се изрази в масово строителство на маломерни апартаменти - боксониери, гарсониери и едностайни, в които се настаняваха млади семейства под 30 години с дете. Оказа се, че при второ дете това вече не стига и кризата, както уж беше затихнала, пак се вдигна.\r\nДа, обаче призивът на ловец номер 1 на републиката беше - трето дете. Митичното трето дете в семейството се считаше за решение на демографската криза. При две броят се възпроизвеждаше същият, това беше и общоприетият модел, който, обаче не помръдваше и на йота скалата на прираста. Така че - трето дете.\r\nОбаче как да стане това, като повечето от младите семейства и без това се тъпчеха с родителите си в едно жилище, а двете им деца се прескачаха с бабите.    Да направим абортите непостижими! Това беше великата идея на Кубадински, а статистиката от 1980 г. подкрепи идеята му. Тогава у нас са извършени 156 056 аборта, а са родени 129 176 деца. Много голяма част от абортите са извършени при трета бременност.\r\nКубадински реши да направи това прекалено трудно. Създаде ОФ комисии по райони, в които бременните с трето дете жени трябваше да се явяват, за да докажат неизбежността на решението си да махнат детето. В тези комисии участваха съседи, задължително местната клюкарка, хора, на които изобщо не им е работа да решават подобни съдби.\r\nПовечето от жените, явили се пред тези комисии, вече бяха майки и при други условия щяха да родят третото си дете, без да се чудят. Но ги натискаха външни обстоятелства, от които личната им драма, разголена пред чужди хора, ставаше още по-тежка. Не ги блазнеше ордена \"Майка-героиня\", който се даваше на жени с три и повече деца, нито добавките. Огромната част от тях просто нямаше къде да отгледат трето дете.\r\nАко комисията им откажеше и ги задължеше да родят трето дете, а те наистина не искаха, прибягваха до криминални аборти. Колко от тях си отидоха заради тези комисии, не е ясно, никога не е правена сметка. Но за Румъния, която в същото време предприема подобни мерки, а и режимът на абортите е много по-строг, цифрата е ясна - 10 000 смъртни случаи на жени при криминални аборти.\r\nНе са от днес опитите да се преодолее демографската криза. Във времето на социализма имаше и добри неща, които си отидоха със смяната на режима, а може би бяха от малкото, които наистина облекчиха положението.   През 1979 г. у нас започват да увеличават месечните добавки за деца. Тогава цените на основни потребителски стоки се вдигат и като компенсация заплатите се увеличават с 25-30%, а месечните добавки за деца растат: от 5 лв на първо дете- на 15 лв, за второ от 15 на 25, за трето от 35 на 45, за четвърто и всяко следващо - по 15. Средната месечна заплата тогава е около 120-130 лв. На учениците над 16 години, които не получават стипендия, им се дават по 10 лв месечно. Тогава това все пак бяха някакви пари за дребни лични разходи. \r\nПенчо Кубадински влиза с огромната се енергия и лични схващания по въпроса през 1983 г. Отначало публикува книгата си \"Дългът на семейството и обществото\", после се заема с по-практични неща. Към Държавния съвет се създава Съвет по възпроизводство на човешките ресурси, към Министерския съвет с тези проблеми се занимава Социалният съвет, а към ЦК на ДКМС- на практика организацията на детеродната възраст- се създава Координационен съвет по проблемите на младото семейство.\r\nТемата за демографската политика става пак номер едно в началото на 80-те години, когато партийното и държавното ръководство започват нова пропагандна кампания. В крайна сметка през 1985 г. бяха приети мерки, които имаха някакъв ефект. На новобрачните семейства се отпускаше заем за строителство или покупка на жилище в размер до 15 000 лв със срок от погасяване 30 години. Вноските не бяха проблем, ако и двамата работеха, макар и при ниски заплати. При раждане на второ дете до четири години след първото, от заема се опрощаваха 3000 лв, а при раждане на трето- още 4000.\r\nМладите семейства имаха предимство и при отпускане на потребителски заем до 5000 лв със срок за погасяване от 10 години. И тук действаше схемата на опрощаването - ако до 4 години след първото, се роди второ дете, се опрощаваше половината от непогасената сума по заема, а при трето - целият остатък. Младите семейства се състезаваха да купуват жилища, но не беше толкова просто.\r\nТочно тогава възникнаха големите панелни комплекси къде ли не. Бонус точки носеше работата по строежа. Просто всякакви специалисти си зарязваха работата и отиваха да боядисват или да лепят тапети.\r\nКогато получаваха заветните жилища, се оказваше, че до тях се стига само с гумени ботуши, трябва да се прескачат изкопаните за парното ровове, най-близката детска градина ти е на 5 км, а автобус минава през час на километър отдалечена спирка. Всеки, сдобил се с мечтаното жилище в \"Младост\", \"Тракия\", \"Меден рудник\" и подобни комплекси из цялата страна, може да разкаже история, свързана с кал, прах и липса на всякакви удобства. Особено пък за отглеждане на малки деца. \r\nВ този период - малко преди всичко това да отиде в историята, през 1985 г., бяха увеличени отново детските добавки. За първо дете, ако има и второ, тя ставаше от 15 на 30 лв, при второ- от 25 на 30, при трето- от 45 на 55 лв. Само с добавките за три деца човек можеше да си докара една минимална заплата. Майките на деца с физически увреждания и самотните майки получаваха всички добавки в двоен размер. Точно това е периодът, в който Столипиново например, се разрасна сериозно, а никой не сключваше брак. \r\nПак през 1985 г. майчинството скочи от 8 месеца на 2 години, като обезщетението беше минималната работна заплата. Малко преди тези решения, през 1984 г., увеличиха правото на майката да ползва болнични за болно дете със 100% обезщетение от 7 на 9 годишна възраст на детето, лекарствата и лечението на децата станаха безплатни вече до 6 годишната им възраст, а на деца с две, три и повече деца им предлагаха с намаление стаи в почивните станции. \r\nВсъщност някои от тези мерки, погледнато от призмата на времето, си бяха чудесни - възможно е при друго развитие на обстоятелствата, те и да бяха дали някакъв резултат. Истината е, че за едно младо семейство не беше чак толкова заробващо да си купи жилище, както е сега. Но историята се върти, сменя играчите, сменя фона и сега можем само да гадаем какво може да помогне на демографския ни проблем. Със сигурност обаче не е тиганът... ", "date": "2019.07.13", "title": "За тигана на Иван и Андрей и комисиите за аборт на Пенчо Кубадински"}
{"url": "https://www.actualno.com/society/sedmichna-prognoza-za-vremeto-15-21-uli-news_767827.html", "text": "    Новата седмица започва с променлива облачност и слаби превалявания от дъжд. В максималните температури ще са между 24 и 27 градуса.      В ни очаква слънчево време без валежи. Температурите ще се повишат леко и максималната ще достигне 28 градуса.\r\nВ времето остава без промяна. Максималните температури ще са между 24 и 29 градуса.\r\nПрез времето ще е чудесно за почивка. Валежи не се очакват, термометъра ще покаже най-много 30 градуса.   ", "date": "2019.07.13", "title": "Седмична прогноза за времето 15-21 юли"}
{"url": "https://www.actualno.com/america/moshtna-burja-ostavi-bez-tok-desetki-hiljadi-v-luiziana-news_768099.html", "text": "    Десетки хиляди хора са без електрически ток в американския щат Луизиана заради тропическата буря \"Бари\", която се движи бавно към брега на САЩ, заплашвайки няколко милиона души и поставяйки на изпитание новите защити на местните власти срещу наводнения, предава Euronews.      Жителите на крайбрежната част и най-вече на най-големия град Ню Орлиънс са се запасили с вода и приготвили за опустошителни дъждове и ураганни ветрове.   Заради стихията президентът на САЩ Доналд Тръмп обяви , което ще позволи на федералните агенции да участват в усилията за справяне с щетите, които се очаква да бъдат нанесени. Действията на президента са и след молба от страна на губернатора на щата Луизиана Джон Едуардс.\r\nСпоред местните власти, рано сутринта в събота (следобед българско време), \"Бари\" ще удари крайбрежието и региона около Морган сити, като по това време ще е достигнал силата на ураган.  И макар да се определя като слаб ураган, само малко над нужните за това определение сила на ветровете от 119 км в час, бурята заплашва да донесе унищожителни наводнения покрай брега на Мексиканския залив.\r\nДъждовете на \"Бари\" ще увеличат нивото на река Мисисипи, която вероятно ще излезе от коритото си. ", "date": "2019.07.13", "title": "Мощна буря остави без ток десетки хиляди в Луизиана"}
{"url": "https://www.actualno.com/healthy/40-ot-aptekite-ne-otchitat-falshivite-lekarstva-news_768093.html", "text": "    Около 40% от аптеките в страната още не са свързани със системата за разпознаване на фалшиви лекарства. Шестмесечният гратисен период изтича на 9 август. От Министерството на здравеопазването предлагат глоби от 1000 до 3000 лева за нарушителите, съобщава БНТ.      В Русе аптеките, които са подготвени за системата за разпознаване на фалшиви лекарства се броят на пръсти.\r\n\"Нашето виждане е, че е безсмислено в този момент да се въвежда нещо като верификация. А и освен това първоначалната им идея беше, че тя ще бъде напълно безплатна верификация за всеки един обект\", твърди Пламен Филев, магистър-фармацевт.\r\nЗа да се включат в системата аптеките трябва да разполагат със специален софтуер и баркод четец.  \"Като първоначална инвестиция, понеже не всички аптеки имат програма, трябва и да си закупят самата програма, освен баркод четците, струва 500 лева. Но освен това всеки месец има такса за поддържането на тази програма\", обясни друг фармацевт Елена Бобева\r\nЦелта на системата е да гарантира,че лекарствата, които си купуваме от аптеката не са фалшифицирани. У нас обаче тя още не работи ефективно. Причината - около 1600 аптеки още не са свързани с нея.   \"1/4 от опаковките, които могат да се проверят всъщност се проверяват. Така че очакваме към края на т.нар. стабилизационен период всички опаковки, подлежащи на проверка, да се проверяват\", увери Деян Денев, председател на Българската организация за вефирикация на лекарствата.    През февруари здравното министерство даде на аптеките 6 месеца да се снабдят с необходимото оборудване, за да се свържат със системата.\r\n\"Август месец на практика тези 6 месеца изтичат и би следвало Агенцията да започне проверки и да издава предписания, свързани с вефирикационната система\", посочи Денев.\r\nФармацевтите от Русе твърдят,че не знаят кога изтича гратисният период. От Агенцията по лекарствата не ни отговориха дали ще започнат проверки в аптеките след 9-ти август. Не стана ясно и дали могат да ги глобяват, защото санкциите предложени от здравното министерство все още са само на хартия. ", "date": "2019.07.13", "title": "40% от аптеките не отчитат фалшивите лекарства"}
{"url": "https://www.actualno.com/plovdiv/za-mishkite-i-sykrovishteto-ot-izdanija-news_766552.html", "text": "    Мишките са враг номер едно за всяка библиотека. Не и компютърните, обаче. Защото с тях влизаме в храма и можем да четем назад във времето.      През седемте години, в които Пловдив е столица на Източна Румелия, в него се издават много книги, излизат и 35 вестника и списания. Днес точно тази колекция е уникална за страната, защото я има единствено във второто по големина след Софийската народна библиотека книгохранилище.\r\nПериодичните издания вече могат да се разгледат и чрез където са архивирани и достъпни свободно 219 от общо 500 вестници и списания, излизали в Пловдив до 1944 г. Най-старите са  \"България\", издаван през 1859 г. в Цариград и \"Турцiя\", издаван през 1864 г. пак в Цариград от Никола Генович.  Дигиталната революция в Народна библиотека \"Иван Вазов\", създадена като национална библиотека на Източна Румелия през 1879 г. с усилията на видния възрожденец Йоаким Груев, тогава оглавяващ Дирекцията на народното просвещение, идва точно един век след началото и доста преди масовото навлизане на компютрите.\r\nПрез 1979 г. библиотеката разполага с огромен компютър, заемащ цяла стая - Изот 0310, който съдържа база данни \"Агрис\" за селскостопанска информация. Тогава се записва на магнитни ленти и перфокарти. \r\nДнес библиотеката разполага с модерен дигитален център, в който работят подготвени млади хора. Те успяват да съхранят до 300 страници на ден от старите издания, а в дигиталната библиотека има не само периодика- в различни категории се съхраняват в цифров вид и са достъпни свободно книги, ръкописи, фотографии, карти, графични издания, аудио и видео материали.        Модерната техника, която позволява да се сканират големи формати, каквито са вестниците и да се оптимизира изображението без никаква допълнителна намеса в материалите, е закупена по проект за дигиталното наследство, в който участват общо 7 културни институции в Пловдив. Така успоредно с музейните сбирки, например, се съхраняват по цифров път с 3D скенер, например, експонати в Етнографския и Историческия музей.\r\nНай-новото в дигиталната платформа на Народна библиотека \"Иван Вазов\" е възможността да се търси в периодичните издания по ключови думи, така няма нужда човек да преравя всички издания наред, а веднага излизат тези, които са публикували статии по интересуващата го тема. \r\nВсеки, който е ровил в стари вестници, е наясно, че старите печатници са произвеждали много по-качествен продукт и като текстово, и като фото съдържание, вестниците в годините на социализма вече се печатат по друга технология и тя далеч не е добра, старите вестници трудно се четат, а снимките са доста неясни.\r\nПредстои да се довърши до края на годината периодът до 1944 г. и следва един въпрос, който застава пред всяка българска библиотека, заела се с подобна задача - авторските права.      Димитър Минев, директор на НБ \"Иван Вазов\" вече е постигнал споразумение с издателите на \"Стършел\", \"Азбуки\" и \"Марица\"- библиотеката ще архивира изданията им и ще ги предоставя свободно, няма да плаща авторски права, но и изданията няма да плащат за иначе скъпата услуга.\r\nБиблиотеката е отворена и за други вестници и списания, които имат ясна собственост и има кой да гарантира подобен ход, полезен за всички. Интересна е работата в Дигиталния център, ръководен от Иван Крачанов. Всекидневният достъп до ценни архивни материали не е просто техническо обслужване, той носи и много информация.\r\nВ категорията , например, са публикувани проектите на редица стенописи, с които Пловдив е свикнал от десетилетия. Интересно е да се види началният им етап, създаването им на хартия.   Интересна е колекцията и в категория - на този етап с приоритет се публикуват устави на различни еснафи, организации, учреждения. Много може да се научи от тях, те датират от век и устройват отношенията, примерно между бакали и съдържатели на питейни заведения, на Благотворителния дом за стари и немощни хора. 185 устава вече са достъпни.\r\nВ категорията пък особено ценна е най-старата българска карта. Тя се нарича \"Карта на сегашна България, Тракия, Македония и принадлежащи земи\". Съставена е от български картограф и е печатана на български език в Страсбург, издава я Димитър Хаджи Русев, а картографът е синът му.\r\nМалко са фотографиите в специализираната категория, затова пък издателството на НБ \"Иван Вазов\" може да се похвали с голям тежък том, съдържащ стари снимки, съхранявани както тук, така и в Държавния архив. Изданието е библиографско, 1000 бройки тираж, предлага стари снимки на Пловдив и хората в него и е много интересно. В Дигиталния център подготвят и много интересна колекция плакати, които още не са влезли в платформата, но вече са сканирани. Сред тях има както указания за безопасност на труда, така и филмови плакати и пропаганди против лентяйството сред младите. Със сигурност ще бъдат любопитно четиво. ", "date": "2019.07.13", "title": "За мишките и съкровището от издания"}
{"url": "https://www.actualno.com/business/rabotodatelite-iskat-novi-prokurorski-proverki-na-pazara-na-tok-news_768114.html", "text": "    Асоциацията на индустриалния капитал в България (АИКБ) за пореден път поиска прекратяване на договорите с така наречените \"американски централи\", което се обещава, но и постоянно се отлага от поне 3 години. Асоциацията обяви също, че се подготвят нови сигнали до прокуратурата заради манипулация на пазара на ток.      Вчера енергийният министър Теменужка Петкова участва в заседание на Националния съвет на Асоциация на индустриалния капитал в България (АИКБ) със своя екип, част от който бяха изпълнителният директор на ЕСО Ангелин Цачев, заместник-изпълнителният директор на БЕХ Северин Въртигов, директорът на дирекция \"Енергийни стратегии и политики за устойчиво енергийно развитие\" Николай Налбантов и др.   Срещата се състоя по инициатива на работодателската организация, след като от началото на 2019 г. българският бизнес плаща цена на електроенергията често в пъти по-висока от средната в Европа.\r\nПолзвайки данните от последното ценово решение на КЕВР, сметките показват, че тези въглищни централи изземват непазарно от потребителите на електроенергия в страната 20,70 лв./мвтч, което също изкривява родния пазар. Като пряк негативен ефект бизнесът и гражданите надплащат 701 млн. лв годишно чрез такса \"задължения към обществото\" и от фонд СЕС. От АИКБ предлагат тези дружества да се интегрират също на пазара, като за целта се създаде механизъм и се проведат търгове за капацитети.  \"Не искаме цените за нас да са по-ниски, отколкото в другите европейски държави. Настояваме, обаче, да не ги превишават. Това е изключително важно за жизнеността, за конкурентоспособността и развитието, а и изобщо за оцеляването на българската индустрия като гръбнак на икономиката\", обобщи председателят на УС на АИКБ Васил Велев.\r\n\"Високите цени на тока спъват повишаването на заплатите, оскъпяват цените на крайните продукти, забавят ръста на БВП. Настоящата ситуация е неприемлива, но и опасна. Тя се превръща в проблем за страната ни, защото засяга семействата на над 500 хил. души, заети в преработващата промишленост, както и българска продукция, продавана на световните пазари. Затова този проблем изисква незабавно, отговорно и трайно решение\", обясни той.\r\nБезотговорност и безстопанствено управление, включително и затъналата в дългове ТЕЦ \"Марица изток 2\"       Членовете на Националния съвет бяха единодушни и настоятелни в искането си за последователност и устойчивост при определянето на държавните политики за развитие на електроенергийния сектор, при спазване на принципите за конкурентност, прозрачност и равнопоставеност.\r\n\"Повод за острата ни реакция е поредното ескалиране на цените на сегмент \"Ден напред\" на Българска независима енергийна борса, което отдавна не е единичен случай. Ако нещата в сектор енергетиката продължат по този начин, това ще е пагубно за българската индустрия и икономиката на страната\", заяви Васил Велев.\r\n\"Реформите не търпят отлагане. НЕК трябва да се преструктурира възможно най-бързо чрез разделяне на дейностите по обществена доставка и по производство и търговия с електрическа енергия с цел избягване на манипулации. Държавата трябва да създаде условия за реална конкуренция между производителите на електроенергия, пазарна интеграция със съседни страни във всички пазарни сегменти\", добави още той.\r\nСпоред АИКБ пазарът на електроенергия за бизнеса у нас е манипулиран и се създава изкуствен търговски дефицит, въпреки двойно по-високия капацитет на действащите мощности в сравнение с вътрешното потребление. За това \"спомага\" и недопустимата пазарна концентрация, постигната от свързвани с Христо Ковачки компании и неприемливото им пазарно поведение.\r\nНа фона на незначителни разлики спрямо последните години в параметрите производство, потребление и износ, се наблюдава драстично и необосновано повишение на цените, в което няма никаква пазарна логика. Работодателите посочиха, че през последните 3 месеца нееднократно е имало случаи, в които дружествата от Български енергиен холдинг и в частност НЕК и ТЕЦ Марица-изток 2 са предлагали недостатъчни количества, заради което . Това е била и причината да бъдат сезирани КЕВР и Прокуратурата от работодателски организации. Подготвят се и нови сигнали.      АИКБ счита, че подобни манипулации могат да бъдат прекратени с ефективно управление на държавните централи и настоява дружествата от БЕХ да оферират на сегмент \"Ден напред\" адекватни количества при ценова структура, аналогична на утвърдената по ангажимента с Европейската комисия, както и с осигуряването на капацитети за адекватен внос на електроенергия.\r\nМинистърът на енергетиката заяви, че правителството е на страната на бизнеса и не би искало проблеми за българската индустрия. Тя апелира за честен и открит диалог, който да произведе работещи решения и припомни вече предприетите действия от нейното ведомство.\r\nЗа безпрецедентно високите цени на тока са били сезирани КЗК и КЕВР. Работи се и по създаването на отделна платформа специално за индустриалните консуматори.\r\n\"И аз като г-н Велев смятам, че не бива условията на даден търг да предпоставят само един купувач. Напротив, търговете би трябвало да са максимално публични, прозрачни и да дават възможност на повече участници\", каза Теменужка Петкова.\r\nМинистърът на енергетиката обеща да направи необходимото, така че решенията да бъдат добри и за индустрията, и за енергетиката, като подчерта, че и държавните производители на електроенергия са част от общността на българските производители изобщо и следователно напълно споделят вижданията и очакванията на индустриалните потребители.    ", "date": "2019.07.13", "title": "Работодателите искат нови прокурорски проверки на пазара на ток"}
{"url": "https://www.actualno.com/pleven/obshtina-pleven-zaplashi-vik-i-toplofikacija-s-globi-zaradi-zabaveni-remonti-news_768111.html", "text": "    Община Плевен заплаши местното ВиК дружество с налагане на санкции заради нарушаване на общинска наредба. Причината е забавяне на ремонтите на инфраструктурата след аварии по водоснабдителната мрежа, предава БНР.      За последните 12 месеца в Плевен са възникнали 487 аварии, след чието отстраняване ВиК трябвало да възстанови общо 1660 кв. м настилка, а сумата за гаранции, която е трябвало да се внесе, е 24 900 лв. Общинската наредба задължава дружеството незабавно да уведомявана общината за възникнала авария.   Срокът за отстраняване на щетите от разкопаването е 10 дни, а внасянето на финансова гаранция от страна на държавното дружество е 3 дни. Често обаче наредбата се нарушава.\r\nКметът Георг Спартански е отправил същото предупреждение за прилагане на санкции и към фирма \"Топлофикация - Плевен\".   ", "date": "2019.07.13", "title": "Община Плевен заплаши ВиК и Топлофикация с глоби заради забавени ремонти"}
{"url": "https://www.actualno.com/balkani/gryckijat-prezident-otrjaza-meracite-na-cipras-za-novi-shefove-v-sydebnata-vlast-news_768085.html", "text": "    Гръцкият президент Прокопис Павлопулос отказа да подпише укази за назначаването на председател и прокурор във Върховния съд на страната, избрани от предходното правителство.      Правната служба на държавния глава върна на правителството проектите за двата указа, пише БГНЕС.   Според експерти, когато документите, гласувани от предишното правителство, не са одобрени от президента, те нямат обвързващ характер за новата власт в държавата.\r\nНа свое извънредно закрито заседание на 31 май правителството на Ципрас прие решение за избор на ръководители на върховните съдилища. От \"Нова демокрация\" тогава реагираха, че изборът е противоконституционен и незаконен, тъй като страната се намираше пред парламентарни избори.  В началото на май в гръцкия парламент започна процедура за избор на председател на Върховния съд, на главен прокурор и на трима заместник-председатели на Конституционния съд на Гърция, тъй като мандатът на действащите изтичаше на 30 юни. ", "date": "2019.07.13", "title": "Гръцкият президент отряза мераците на Ципрас за нови шефове в съдебната власт"}
{"url": "https://www.actualno.com/america/moshtna-burja-ostavi-desetki-hiljadi-bez-tok-v-luiziana-news_768100.html", "text": "    Десетки хиляди хора са без електрически ток в американския щат Луизиана заради тропическата буря \"Бари\", която се движи бавно към брега на САЩ, заплашвайки няколко милиона души и поставяйки на изпитание новите защити на местните власти срещу наводнения, предава Euronews.      Жителите на крайбрежната част и най-вече на най-големия град Ню Орлиънс са се запасили с вода и приготвили за опустошителни дъждове и ураганни ветрове.\r\nМестните жители са започнали да укрепват вратите на къщите си с торби с пясък, а туристите, опитващи се да се евакуират от Ню Орлиънс, са задръстили летището на града, предава БНТ.   Заради стихията президентът на САЩ Доналд Тръмп обяви , което ще позволи на федералните агенции да участват в усилията за справяне с щетите, които се очаква да бъдат нанесени. Действията на президента са и след молба от страна на губернатора на щата Луизиана Джон Едуардс.  Според местните власти, рано сутринта в събота (следобед българско време), \"Бари\" ще удари крайбрежието и региона около Морган сити, като по това време ще е достигнал силата на ураган.\r\nИ макар да се определя като слаб ураган, само малко над нужните за това определение сила на ветровете от 119 км в час, бурята заплашва да донесе унищожителни наводнения покрай брега на Мексиканския залив.\r\nДъждовете на \"Бари\" ще увеличат нивото на река Мисисипи, която вероятно ще излезе от коритото си.     ", "date": "2019.07.13", "title": "Мощна буря остави десетки хиляди без ток в Луизиана"}
{"url": "https://www.actualno.com/balkani/syvetnik-na-vuchich-izbuhna-bylgarski-razuznavachi-v-skopie-rabotjat-sreshtu-syrbija-news_768108.html", "text": "    Председателят на парламентарния комитет за Косово Милован Дрецун обвини български разузнавачи в дестабилизиране на региона. Това е поредно скандално изявление срещу страната ни през последните десетина дни.      В интервю за вестник \"Курир\" Дрецун твърди, че \"преди два месеца в Скопие е сформиран мощен разузнавателен екип, който работи под прикритие в един голям западноевропейски автомобилен завод\".   \"Неговата цел е да бъде блокирано постигането на компромисно решение между Белград и Прищина. В този екип работят разузнавачи от България, Северна Македония, Германия и Албания\", твърди още Дрецун, който се смята за един от най-приближените на президента Александър Вучич и външния министър Ивица Дачич.\r\n\"В отделни съседни държави се води мощна кампания срещу постигането на каквото и да е компромисно решение между Белград и Прищина. Скопие се превръща в мощен разузнавателен център за работа срещу държавните интереси на Сърбия\", казва още Милован Дрецун.  \"Всяко компромисно решение е основният стабилизиращ стълб в региона. Липсата на компромис между Белград и Прищина е подготовка за нови сблъсъци в региона и създаването на \"Велика Албания\", добавя той.\r\nСръбският държавен служител призова македонските власти да отговорят какви са целите на този разузнавателен екип, който \"вреди напълно на Сърбия\".   \"Какво могат да направят, освен да събират информация и да разпространяват дезинформация. Този екип няма за цел да защитава нашите интереси, а да работи срещу тях. Това никак не е безобидно. Могат да направят някоя медийна и политическа диверсия и да предизвикат дори и сблъсъци\", казва още Дрецун.    Известен със силно националистическите си възгледи, Дрецун често се изявява в медиите със скандални твърдения, най-вече насочени срещу Албания и Косово. \r\nСамо преди седмица по адрес на България и премиера Бойко Борисов отново във връзка с косовския въпрос. По-късно той обвини медиите за скандала. . Впоследствие сръбският външен министър нарече и увери, че е приключен, но на българския премиер.    ", "date": "2019.07.13", "title": "Съветник на Вучич избухна: Български разузнавачи в Скопие работят срещу Сърбия"}
{"url": "https://www.actualno.com/actualno/ami-sega-nakyde-tigan-ili-dete-news_767312.html", "text": "    Ако искате да станете по-привлекателен и да ви харесват чуждите жени, направете си дете! И може би, щом станете татко, няма да е нужно да ходите на фитнес, да спортувате и изобщо за какво ви е да се поддържате. Дори може да получавате и неприлични предложения.      А дамите, ако искат големи гърди, без силикон, нека да забременеят. Защо да дават излишни пари за нов бюст, като могат да го получат безплатно? Това ли е най-важното?\r\nИ не на последно място: Е, че какво му е на тигана? Ето малко идеи - освен за готвене той спокойно може да се ползва и за бебешка шейна през зимата. Връзвате едно по-здраво въже да дръжката и готово. А ако имате котка вкъщи, тиганът може да се превърне в котешка тоалетна. Запълвате го с пясък и така удобно ще се почиства, че нали има дръжка.\r\nДа, така е! Предложенията ми са толкова абсурдни, колкото е и кампанията на Движение за национална кауза (ДНК) за стимулиране на раждаемостта. И до аудитория с какво ниво на интелектуалност е адресирана подобна кампания? Условие било изпратените истории да са написани грамотно. Та това е най-лесното. Ако аз не мога да пиша правилно, ще си платя на някой да го направи вместо мен, само за да имам възможността да спечеля награда. Или направо ще си копирам нещо, защото толкова ми е акълът.     А колко струва да създадеш живот в България? Мнозина, може би, са си задавали неведнъж този въпрос? И още много вече са преминали през абсурдите на българската система. Ще кажете да, но е безценно да имаш дете. И ще се сте прави!  \"Направи го сега!\" Това ми прилича на тези досадници, които като са се сдобили с дете и непременно трябва да те посъветват: \"Сега е твой ред!\". Или на онези другите, които на всяка сватба ти казват: \"Сега е твой ред!\".  В България решение на проблем (в случая демографски) се търси, без да са ясни причините за възникването му. А когато не знаем защо се е породил той, тогава няма как да изкореним зародишът му. Така проблемът ще се появи много скоро пак, след временното му отстраняване. Не е ли редно първо да бъдат потърсени отговори на въпроси, като: , но пък заминават за чужбина и там раждат по три; (и бременността, и отглеждането); и после да създават живот, на когото да бъдат пример?    Не! Направи го сега и спечели - . Та нали да имаш дете е най-ценното в живота! Защо тогава му слагаме цена - цената на един пакет с издръжка за първата година. Ами после? Ще стигнат ли те за храна, памперси, дрехи?\r\nИ ето точно тук се връщаме отново на въпроса - колко струва да създадеш живот в България? Ако имаш късмет да нямаш проблем, може да стане и по-евтинко. И ако всичко е наред, ще платиш не повече от хилядарка за деветте месеца на бременност - за лекарства, допълнителни прегледи и евентуално посещения за 4D и 5D ехография. Без да броим раждането.   Но както се случва много често с двойките у нас - все единият от двамата партньори може да има репродуктивен проблем. И се започва едно лудо хвърляне на пари, захранване на доктори, лаборатории, аптеки. Чакаш, чакаш, търсиш нови съвременни методи, пробваш бабини рецепти, ровиш, четеш, обикаляш лекарски кабинети, минават години и пак нищо. Веднъж 40 лева за преглед. Друг път 70 лева за изследвания. Трети път 300 лева за кръвни проби... Още 2 000 лева за инвитро процедури и т.н. и т.н. И изведнъж започваш да се питаш - ?\r\nМеждувременно, в цялата ти болка някой от телевизора непрекъснато ти натяква . Сякаш ти казват, ако не е сега, забрави да ти се случи, обречен си, ти вече си стар и няма как да създадеш живот в по-късен етап. По същия начин, по който се стимулират хората да си искат касовите бележки от търговските обекти. Пак с игра с награди. Но тук не става въпрос за игра. Всичко това само насърчава младите и все още необразовани българи да правят деца. Ами после накъде?\r\nПредставете си, че скоро има грандиозен скок на раждаемостта. Но само толкова. После ще се чудим в кой дом да ги пратим тези деца, защото сме ги направили само заради наградата. Да, така е!    И в крайна сметка остава голямото питане: колко хора с нормално и над средното интелектуално ниво няма да се смеят на кампанията и колко от тях изобщо ще се включат? Може би, ще предпочетат да купят тиган на майка си, вместо да инвестират в един дългогодишен бабин ангажимент. Няма съмнение, че трябва повече деца да се раждат в България, но чрез подобна кампания, която изобразява изчерпващия се яйчников резерв в тиган, може да се постигне единствено обратен ефект и   ", "date": "2019.07.13", "title": "Ами сега накъде: Тиган или дете?"}
{"url": "https://www.actualno.com/celebrate/sybor-na-arhangel-gavriil-news_767832.html", "text": "    Архангел Гавраил (или Гавриил) (евр. - \"сила Божия\") е един от седемте архангели, т.е. \"ангелоначалници\", представители на осмия ангелски чин. Архангелите възнасят молитвите на хората към Бог и разкриват смисъла на пророческите видения и хода на събитията, особено на пророчествата за идването на Месията - Христос.      Бог изпратил архангел Гавраил в храма да извести на св. пророк. Захарий раждането на Йоан Кръстител и неговото бъдещо служение като Предтеча на Иисус Христос (Лук. 1:11-19).   Архангел Гавраил известил и на Пресветата Дева благата вест за това, че тя от Духа ще роди Светия Богомладенец (Лук. 1:26-31, Мат. 1:18-25).\r\nАрхангел Гавраил се явил и на св. пророк Данаил и му изяснил видението за овена и козела (Дан. 8:16), както и тайната за седемдесетте седмици (Дан. 9:21).  В християнската традиция, намерила отражение във византийското и западноевропейското религиозно изкуство, архангел Гавраил се свързва най-вече с Благовещението. Затова дори извън сцените на Благовещение той се изобразява с раззеленена клонка или цъфнала лилия в ръце – символ на непорочността на Светата Дева.\r\nЗападноевропейският рицарски епос използва служението на архангел Гавраил като вестител в контекста на идеята за теократична държава. В \"Песен за Роланд\" архангелът възвещава на Карл Велики събитията, изпраща му сънища и му напомня за неговия дълг – без умора да защищава християните в целия свят.   Под името Джабраил мюсюлманите въздават особена почит и прославят архангел Михаил като ангел, който продиктувал на Мохамед \"предвечно съществуващото по небесен оригинал слово на Аллах\" - Корана.    В някои юдейски текстове на архангел Гавраил се приписва също особената власт над стихиите: над огъня, над водата и узряването на плодовете (\"Песахим\" и \"Сан хедрин\"). В апокрифната \"Книга на Енох\" архангел Гавраил е поставен за началник на Рая и духовните същества, които го охраняват.  ", "date": "2019.07.13", "title": "Събор на архангел Гавриил"}
{"url": "https://www.actualno.com/balkani/turcija-uveri-sasht-s-400-sa-ni-nujni-no-ostavame-vash-syuznik-news_768090.html", "text": "    Министърът на отбраната на Турция Хулуси Акар проведе телефонен разговор с американския си колега Марк Еспър късно в петък вечерта във връзка с придобиването на руския зенитно-ракетен комплекс С-400 и развитието в Сирия, съобщават Анадолската агенция и Reuters.      Покупката на С-400 не означава промяна в стратегическата ориентация на страната, уверил Акар.   Придобиването на С-400 от Русия , казал Акар и добавил, че Турция ще разглежда офертата на САЩ за закупуване на .\r\nПрипомняме, че вчера първия пакет от С-400. Междувременно днес стана ясно, че четвърти руски самолет се е приземил в турската авиобаза Мюртед в провинция Анкара, за да достави още елементи от .  След като Анкара не успя да се сдобие с американската система, Турция сключи договор с Русия за С-400 през април 2017 г. По-късно Вашингтон призова Турция да закупи \"Пейтриът\", като подчерта, че руската система е несъвместима със системите на НАТО, включително .\r\nТурция обаче уверява, че и следователно няма да представлява заплаха.   Акар пояснил, че не се е променила и страната изпълнява задълженията си.    \"Влошаването на турско-американските отношения не служи нито на Турция, нито на САЩ, нито на \", подчертал военният министър на Турция.\r\nПо време на телефонния разговор двамата министри са обсъдили и развитието в Сирия. Според турския военен министър единствените въоръжени сили, които са подготвени, компетентни и подходящи за създаване на безопасна зона в Сирия, са турските.\r\nАкар и Еспър са постигнали съгласие диалогът между двете държави да продължи. Другата седмица ще пристигне американска военна делегация в Анкара за обсъждане на зоната за сигурност в Сирия. ", "date": "2019.07.13", "title": "Турция увери САЩ: С-400 са ни нужни, но оставаме ваш съюзник "}
{"url": "https://www.actualno.com/asia/nova-zelandija-veche-izzema-oryjijata-na-grajdanite-si-kato-gi-kupupva-news_768119.html", "text": "    Десетки притежатели на оръжия в новозеландския град Крайстчърч започнаха да връщат оръжията си в замяна на пари. Това е първото от повече от 250 планирани събития за , след като правителството , пише британският Guardian.      Полицията е платила повече от 200 000 новозеландски долара на 68 собственици на оръжия през първите часове на проведеното мероприятие.\r\nПрез април депутатите в Нова Зеландия набързо прокараха ново законодателство за забрана на някои оръжия, след като австралиецът в Крайстчърч на 15 март.\r\nСрещу Тарант са , 40 обвинения в опит за убийство и едно в тероризъм. Макар да пледира невинен по всички обвинения, се очаква той да получи . Процесът, който вероятно ще продължи 6 седмици, ще започне на 4 май 2020 г.  Каква е връзката на атентатора с България, може да прочетете в .   Новите закони забраняват повечето автоматични и полуавтоматични оръжия, както и аксесоари, които изменят оръжието. Те бяха прокарани със 119 срещу един гласа през април в Камарата на представителите след ускорен законодателен процес.\r\nПравителството е заделило повече от 200 милиона новозеландски долара за изкупуване на оръжията, такива като AR-15, въпреки че много притежатели на огнестрелно оръжие не са доволни от предложената компенсация.    Според амнистията собствениците на оръжие трябва да предадат забранените оръжия до декември 2019 г. Общо в държавата има между 1,2 и 1,5 милиона оръжия. ", "date": "2019.07.13", "title": "Нова Зеландия вече иззема оръжията на гражданите си, като ги купупва"}
{"url": "https://www.actualno.com/america/kongresyt-na-sasht-zabranjava-sdelki-s-dyrjaven-dylg-na-rusija-news_768064.html", "text": "    Камарата на представителите в американския Конгрес прие поправка в бюджета за отбраната, забраняваща на американски граждани и организации да извършват сделки с държавния дълг на Русия, предаде \"Свободна Европа\".      Според поправката, внесена от демократа Брад Шърман - конгресмен от Калифорния, в 90-дневен срок след влизането на закона в сила президентът Доналд Тръмп трябва да издаде забрана американските граждани да извършват каквито и да е операции с руския държавен дълг, чийто срок за погасяване е по-голям от 14 дни.   Забраната се въвежда заради намесата на Москва в американските избори.\r\nОграничението може да бъде отменено, ако спецслужбите установят, че в продължение на един изборен цикъл не е имало руска намеса в американския политически живот и тази оценка бъде приета от Конгреса.  Предстои законопроектът да бъде гласуван и в Сената, където мнозинство имат републиканците. ", "date": "2019.07.13", "title": "Конгресът на САЩ забранява сделки с държавен дълг на Русия"}
{"url": "https://www.actualno.com/healthy/bum-na-varicela-v-sofija-i-varna-news_768067.html", "text": "    Бум на варицела в София и Варна се отбелязва в началото на месец юли. По данни на Националния център по обществено здраве и анализи за седмицата от 1 до 7 юли са регистрирани 110 случая на заразени с варицела в столицата, а във Варна случаите на заболели са 43. Това са двата града, в които болестта се разпространява най-бързо, предаде БГНЕС.      За сравнение, в Ловеч и Ямбол няма нито един случай на заболял от болестта в началото на юли.   В Кърджали, София област, Видин и Стара Загора случаите на заболели са по един за първата седмица на юли.\r\nВъв Враца, Пловдив, Разград и Русе са регистрирани между 30 и 40 души за описания период на годината.  В Силистра, Сливен, Смолян и Шумен случаите на заболели са сравнително малко – средно по петима души седмично.\r\nВ Бургас, Търново, Габрово Монтана, Пазарджик и Перник децата, регистрирани като болни от варицела, са под 10 за всеки град.   След София със 110 случая на варицела, на второ място се нарежда Варна с 43 случая, а след това са Пловдив с 40 случая, и Враца с 30 регистрирани заболели.    Експерти напомнят, че варицелата е едно от най-честите инфекциозни вирусни заболявания в детска възраст. В редица случаи ненавременното лечение води до много сериозни усложнения за здравето.\r\nВарицелата е остро инфекциозно заболяване, което се причинява от варицела-зостер вируса. Това е едно от най-заразните заболявания – заразяват се около 90% от контактните на болен с варицела, които нямат изграден специфичен имунитет към причинителя. Хората от всички възрасти и от двата пола са засегнати с еднаква честота.\r\nВирусът циркулира широко в човешкото общество, но повишената заболяемост и епидемичните взривове преобладават през студените месеци на годината. Най-засегнати са децата от 5 до 9 годишна възраст, които представляват около половината от случаите. ", "date": "2019.07.13", "title": "Бум на варицела в София и Варна "}
{"url": "https://www.actualno.com/asia/hizbula-zaplashi-izrael-s-unishtojenie-pri-vojna-mejdu-sasht-i-iran-news_768104.html", "text": "    Лидерът на \"Хизбула\" предупреди, че Израел ще бъде въвлечен при всяка война между САЩ и Иран и може да бъде \"заличен\" при такъв конфликт, пише в. Times of Israel.      \"Иран има способностите да бомбардира Израел със свирепост и сила\", обяви Хасан Насрала в интервю за телевизия Al Manar. \"Когато американците разберат, че тази война може да заличи Израел, те ще се замислят\", твърди той.   Насрала направи коментарите на фона на напрежението между Техеран и Вашингтон. Той говори след решението на Камарата на представителите на САЩ да ограничи възможностите на президента Доналд Тръмп да започне война срещу Ислямската република без разрешението на Конгреса. Демократите се опасяват, че ястребите в Белия дом могат да тласнат държавата към ненужна война.\r\nНе е ясно дали Насрала има предвид арсенала от далекобойни ракети на Иран или десетките хиляди ракети и снаряди, които Техеран е предоставил на ливанската групировка.  Насрала коментира, че обявената от няколко западни държави за терористична организация - \"Хизбула\", значително е подобрила военните си възможности от войната през 2006 г.\r\n\"Нашите оръжия са развити като качество и количество, имаме прецизни ракети и безпилотни самолети\", каза той пред медията в интервю по повод 13 г. от началото на войната.   Насрала държеше карта на Израел и посочи стратегически цели, които \"Хизбула\" може да удари, включително летище \"Бен Гурион\", оръжейни складове, пристанището в Ашдод, заводи и др.    Той твърди също, че ракетите им могат да ударят и южния израелски град Ейлат на Червено море. По думите му \"Хизбула\" се е сдобила и с противовъздушна отбрана.\r\nНасрала е уверен, че скоро няма да има война с еврейската държава, защото Израел се страхува от последиците. Според него регионални играчи работят за предотвратяване на война между САЩ и Иран. Лидерът на \"Хизбула\" е на мнение, че Саудитска Арабия и Обединените арабски емирства нямат интерес от конфликт. ", "date": "2019.07.13", "title": "Хизбула заплаши Израел с унищожение при война между САЩ и Иран"}
{"url": "https://www.actualno.com/sofia/zapochva-praznikyt-na-mineralnata-voda-v-bankja-news_768053.html", "text": "    В събота в столичния район Банкя започва традиционният Празник на минералната вода. Библиобусът на Столична библиотека ще зарадва малки и големи читатели на централната алея в парк \"Кестените\" в столичния района Банкя по покана на кмета му Рангел Марков, съобщиха от библиотеката.      Инициативата е по повод отбелязването на традиционните Празници на минералната вода, здравето и дълголетието Горешляци 2019, както и 50-годишния юбилей на Банкя като град.   В непосредствена близост до Библиобуса ще има творческа работилница, организирана от район \"Банкя\" съвместно с НЧ \"Отец Паисий\".\r\nБиблиобусът разполага с над 1500 тома от най-новите и интересни книги художествена, научно-популярна и детска литература от съвременни и класически български и чуждестранни автори, и всяка седмица се попълват фондовете му от най-новата литература, излязла на книжния ни пазар.  Чрез кампанията \"Книгите идват при вас\" Столична библиотека иска да насърчи необходимостта от четене, ученето през целия живот, качеството на образованието и разширяване на достъпа до дигитални ресурси с културното ни наследство, а чрез различни образователни инициативи се подобрява нивото на грамотност на децата и подрастващите и качеството на социален живот. ", "date": "2019.07.13", "title": "Започва Празникът на минералната вода в Банкя "}
{"url": "https://www.actualno.com/moresport/otlichen-bylgarski-start-na-kupa-sofija-po-lakros-news_768089.html", "text": "    Първи ден от за купа \"София\", организиран от Българската федерация по лакрос, и първи български победи!      В крайно драматичен мач отборът на Bulgarian Khans се справи с 5:4 със City of Stoke. Безспорно мачът протече на много бързи обороти и беше наслада за окото, но българският тим показа малко повече хитрост и желание за победа. В следващия мач интрига нямаше. Тимът на Chichko Lax смаза гостите от Сърбия Belgrade Zombies с 14:4, което даде голямо предимство в груповата фаза на Chicko Lax.  След това на терена отново излезе Bulgarian Khans, като този път нашите момчета бяха още по-убедителни - 9:0 срещу Istanbul Sultans. Явно трудният успех в първия мач послужи като добра загрявка и българите определено изглеждаха като машина, която почва да работи на пълни обороти. В следващата среща, между City of Stoke и Chichko Lax, Chicko Lax демонстрираха класата си и спечелиха с категоричното 8:0, явно показвайки, че ще гонят само първото място и нищо друго. А гостите от Сърбия Belgrade Zombies показаха че първия им мач не е сломил духа им и  записаха първата си победа срещу Istanbul Sultans с резултат 9:1.    Първия ден беше изпълнен с емоция и добро настроение като всички играчи бяха готови за игра, това ще се очаква и в следващите дни. Втория ден започна с мач между явните фаворити Bulgarian Khans и Chichko Lax. В 12:30 часа ще е последният мач на българите в груповата фаза - срещу Belgrade Zombies. Напомняме, че в груповата фаза само последният няма да продължи напред - засега това са момчета от Istanbul Sultans. ", "date": "2019.07.13", "title": "Отличен български старт на купа \"София\" по лакрос"}
{"url": "https://www.actualno.com/chronicles/v-urugvaj-e-otkrito-pyrvoto-svetovno-pyrvenstvo-po-futbol-news_767831.html", "text": "    Световното първенство по футбол 1930 е първото Световно първенство по футбол на ФИФА. То се провежда в Уругвай в периода от 13 юли до 30 юли 1930 г., като това е единствения случай, в който всички мачове се играят в един-единствен град – столицата на Уругвай, Монтевидео. За този първи футболен форум за професионалисти на световно ниво е специално построен стадиона Сентенарио.      Общо участват 13 отбора, от които девет от двете Америки и четири от Европа. Много европейски страни отказват да вземат участие, главно по финансови причини – по това време е в ход започналата през 1929 г. световна икономическа криза.    Някои от фактите за първенството са следните: - първият гол на Световни финали е отбелязан от френският футболист Люсиен Лоран в мача с Мексико, завършил 4:1 за \"петлите\".  - първенство се запомня с многото съдийски гафове и откровеното фаворизиране на латиноамериканските отбори.\r\n- в мача Аржентина - Мексико, боливийският съдия Сауседо отсъжда пет дузпи, като срещата завършва 6:3.   - срещу Франция, Аржентина водейки с 1:0 са спасени от последния съдийски сигнал, дошъл шест минути преди края на редовното време, при това в момент в който френският нападател Ланжиле е излязъл сам срещу аржентинския вратар Босио. И пак те са намесени в друг скандал, когато вбесен от съдийските отсъждания в мача срещу тима му, треньорът на САЩ Милър улучва с лекарската чанта страничния рефер. Уругвайците пък вкарват гол срещу Югославия след асистенция на полицай, който стои близо до терена.    Предвиденият по програма мач за 3/4 място между отборите на САЩ и Югославия не се състои. Разгневени от съдийството на полуфинала с Уругвай представителите на Югославия напускат световното първенство.\r\nФиналът между Уругвай и Аржентина е един от най-напрегнатите и е свързан с много вълнение и емоции. Интересно е, че и двата тима искат да се играе с тяхното кожено кълбо като в крайна сметка белгийският съдия Лангенус след жребий определя първото полувреме да се играе с аржентинската топка, а второто – с уругвайската. Аржентина води с 2:1 на полувремето и се вижда шампион, но домакините вкарват три гола след почивката и с резултат 4:2 Уругвай става първият световен шампион по футбол. По-късно, за тази загуба аржентинците обвиняват съдията Лангенус, който според безпристрастните наблюдатели е свирил мача отлично. ", "date": "2019.07.13", "title": "В Уругвай е открито първото световно първенство по футбол"}
{"url": "https://www.actualno.com/asia/turcija-zapochna-nova-mashtabna-ofanziva-sreshtu-kurdite-v-irak-news_768123.html", "text": "    Турция започна нова военна операция в Ирак, носеща името \"Нокът-2\". Това се е случило в 22:00 часа в петък, като съобщението на турското военно министерство бе направено в събота сутринта, предава Анадолската агенция.      \"В 22:00 часа на 12 юли, нашите отряди започнаха военната операция \"Нокът-2\" с поддръжката на артилерия и военновъздушни сили\", се казва в съобщението на турската армия.   В операцията ще участва и сухопътна техника, бойни вертолети Т129 АТАК, както и безпилотни летателни апарати. Според официалната позиция на Анкара, операцията е насочена срещу Кюрдската работническа партия – обявена за терористична организация формация, която е забранена в Туриця, ЕС и САЩ. Главната цел на новата операция ще е да се унищожат укритията на милициите.\r\nАгенцията припомня, че на 28 март 2019 г., Анкара даде старт на операцията \"Нокът\", която доведе до неутрализирането на 60 човека от КРП.   ", "date": "2019.07.13", "title": "Турция започна нова мащабна офанзива срещу кюрдите в Ирак"}
{"url": "https://www.actualno.com/society/reklamirat-slynchev-brjag-kato-naj-evtinata-destinacija-za-alkoholen-turizym-news_768074.html", "text": "    Британският вестник \"Сън\" препоръчва България като най-евтината дестинация за \"алкохолна ваканция\" в Европа това лято. За британците, които търсят \"алкохолна ваканция\", мястото е Слънчев бряг в България, пише изданието.      Вестникът посочва, че курортът е сред тези в Европа с най-евтина бира и вино, като пояснява, че тази година цените са паднали с почти 14% в сравнение с миналото лято.   Средната цена на една бира на Слънчев бряг е 72 пенса - най-евтината от всички курорти, включени в изследването на Post Office, докато чаша вино е около 1.21 паунда.\r\nSun пояснява, че британците могат да спестят много пари в сравнение с Ница, Южна Франция, където бирата е 3.18 лири (342% повече), а чаша вино е около 4.09 евро (238% по-скъпо).  Не е изненада, че Слънчев бряг е новият Магалуф (испански курорт, б.р.) за британците, които обичат да се забавляват.\r\nБългарският курорт е препоръчан и като изгодна дестинация и за семейства, тъй като се предлагат едни от най-ниските цени за хапване.   Според Post Office три блюда с бутилка вино и безалкохолно за четиричленно семейство е в порядъка на 28.51 британски лири. В Италия за същото британците трябва да извадят 119.19 британски лири, което означава, че в България е с 318% по-евтино.    Вестникът изтъква, че има доста малко европейски морски курорти, които са намалили цените тази година в сравнение с 2018 г. ", "date": "2019.07.13", "title": "Рекламират Слънчев бряг като най-евтината дестинация за алкохолен туризъм"}
{"url": "https://www.actualno.com/society/prognoza-za-vremeto-13-uli-sybota-news_768009.html", "text": "    Днес сутринта ще е предимно слънчево, но около и след обяд облачността ще се увеличава и на места в северозападната половина от страната ще има превалявания. Ще духа до умерен вятър от южната четвърт и дневните температури слабо ще се повишат. Максималните ще са предимно между 26° и 31°. През нощта срещу неделя в Западна България валежите ще са интензивни и на места ще са придружени с гръмотевици. Атмосферното налягане значително ще се понижи и ще е по-ниско от средното за месеца. Това съобщи за Агенция „Фокус” дежурният синоптик Мартин Славчев от Националния институт по метеорология и хидрология (НИМХ).      Преди обяд по Черноморието ще е предимно слънчево. След пладне облачността ще се увеличи, но ще остане почти без валежи. Ще духа слаб до умерен вятър от юг-югоизток. Максималните температури ще са 25 - 26°, близки до температурата на морската вода. Вълнението на морето ще е 2 - 3 бала.\r\nПреди обяд в планините ще е предимно слънчево, но след пладне облачността ще се увеличава и на много места в масивите от Западна и Централна България ще превали. Ще духа слаб западен вятър, който след обяд ще се усили и ще се ориентира от юг. През нощта срещу неделя в западните райони валежите е са интензивни и с гръмотевици. Максималната температура на височина 1200 метра ще е около 18°, на 2000 метра - около 11°.\r\nВ неделя с предимно умерен вятър от северозапад, в Източна България от североизток ще нахлува хладен въздух. Ще се развива мощна купесто-дъждовна облачност и на много места ще има валежи, временно интензивни с гръмотевична дейност. Очакват се и значителни количества. Температурите ще се понижат и преобладаващите максимални ще бъдат между 21° и 26°. През първите дни на следващата седмица ще духа умерен северозападен вятър. Облачността ще е променлива, на места ще има и краткотрайни превалявания, а на отделни места - и гръмотевици. Ще се задържи хладно за периода с преобладаващи максимални температури между 22° и 27°.   ", "date": "2019.07.13", "title": "Прогноза за времето - 13 юли (събота)"}
{"url": "https://www.actualno.com/sciencelogy/sasht-globjava-facebook-s-5-mlrd-dolara-zaradi-izteklite-lichni-danni-na-potrebiteli-news_768063.html", "text": "    Федералната търговска комисия на САЩ наложи рекордна глоба от 5 млрд. долара на Facebook по делото, свързано с компанията в рамките на което се разследват нарушения на поверителността на данните, предаде BBC.      Комисията е проучила данни за това, че британската консултантска компания неправомерно е получила и използвала на социалната мрежа, повечето от които са американски граждани.   Решението за глобата е одобрено през тази седмица с гласовете на трима от петимата членове на комисията, според източници на The Wall Street Journal.\r\nАмериканското правосъдно министерство трябва да вземе окончателното решение, но не е ясно кога ще стане това.  Ако бъде одобрена, глобата ще е най-голямата налагана от американската комисия срещу интернет компания и най-голямата въобще що се отнася до нарушения в сигурността на личните данни.\r\nТова е и максималната санкция, която очакваше самата компания, която заяви през април година, че най-вероятно ще бъде глобена с между 3 и 5 млрд. долара по случая.   Федералната търговска комисия започна разследването срещу Facebook през март миналата година, малко след като избухна скандала с Cambridge Analytica.    Смята се, че данните са използвани от политически фигури и партии, за да атакуват конкретни групи от избиратели с политически лозунги.\r\nВ отговор социалната мрежа, която има над 2 млрд. потребители, , с които да подобри сигурността. \r\nСпоред критиците, ангажиментът на компанията да преразгледа начините на съхранение на информация не е достатъчна мярка, а глобата е прекалено малка за Facebook, от където обявиха 15 млрд. долара приход само за първото тримесечие на 2019 г.    ", "date": "2019.07.13", "title": "САЩ глобява Facebook с 5 млрд. долара заради изтеклите лични данни на потребители"}
{"url": "https://www.actualno.com/analysis/kolko-bylgari-shte-poluchat-pensija-ot-chujbina-news_768069.html", "text": "    Колко българи се осигуряват за пенсия в Германия, Испания и Великобритания – трите най-привлекателни за българския емигрант страни? И колко въобще са българите там? Емилия Милчева представя много любопитни нови данни в материал на .      Повече от половин милион българи в активна възраст - близо 510 000, се осигуряват за пенсия в Германия, Испания и Великобритания. Това са три от страните в ЕС с най-голям приток на български емигранти. А този половин милион е 1/6 от всички трудещи се в България, чиито осигуровки не успяват да покрият пенсиите на българските пенсионери.   Затова и бюджетът редовно дотира системата с по няколко милиарда годишно. За 2019 г. дефицитът на Националния осигурителен институт (НОИ) за пенсиите е 3.7 млрд. лева.\r\nАко можем да съдим за любимите цели на българина по броя на емигрантите, то тогава Германия в момента е номер едно: защото, според статистиката, през последните години броят на българите във Федералната република непрекъснато расте.  По данни на Министерството на труда и социалната политика, след присъединяването на България към ЕС през 2007 г. и особено след отпадането на ограниченията за заетост за български работници в Германия през 2014 г., броят на българските граждани във ФРГ се е увеличил многократно. Българите в Германия Към края на 2018 г. регистрираните в Германия български граждани са 337 015 (или 2.9% от населението на страната), като в периода 2011-2018 г. броят им се е увеличил 3,6 пъти, сочат данните на Федералната статистическа служба.       Социалните експерти смятат, че нарастването им се дължи основно на новата имиграция от България и в значително по-малка степен на повторна имиграция или на новородени на територията на ФРГ българчета.\r\nСамо за година броят на българите в страната се е увеличил с 26 600. Най-много са новодошлите българи в района на Франкфурт - по данни на българското консулство там броят им през 2018 г. е нараснал с 11,8% спрямо 2017 г. За същия период в района на Мюнхен е отчетено покачване с 9,4%.\r\nПо численост българите (без придобилите германско гражданство) са на шесто място от всички пребиваващи граждани на ЕС в Германия: след Полша, Румъния, Италия, Хърватия и Гърция. И на девето място в общата класация, в която фигурират и гражданите на страни от цял свят.\r\nСтатистиката обаче показва не само ръст на придошлите, но и на допринасящите в германската социална система. Ако през 2013 г., по данни на Федералната агенция по заетостта, броят на осигуряващите се българи в Германия е бил 33 569, в края на декември 2018 г. той е близо 4 пъти по-голям - 135 228, или малко над 40% от регистрираните. Българите в Испания       Още по-голям е делът на българските емигранти с осигуровки в Испания. Данните показват траен, макар и по-малък ръст. Ако през януари 2012 г. осигуровки за пенсии в Испания са внасяли 51 905 души, през януари 2017 г. те наброяват 52 824, а към края на януари 2019 те са вече 58 486, което е близо 50% от регистрираните в Испания български граждани.\r\nКъм 1 януари 2018 общият брой на мигрантите с български паспорт е бил 124 404. Значително по-голямо българско присъствие отчита Обсерваторията за миграция към испанското Министерство на труда, миграцията и социалното осигуряване. Според техните данни регистрираните в Испания българи към края на декември 2018 г. са 195 950. Четири години по-рано са били 185 251. Средната възраст на българския имигрант в Испания е 39.7 години.\r\nБългарите, живеещи и работещи в Испания, не бързат да се връщат. Наблюдения на социалните аташета отчитат интерес към завръщане главно сред тези, на които им предстои пенсиониране по испанското законодателство. Причината: с испанската си пенсия в България те ще имат по-добър стандарт на живот, отколкото в Испания. Българите във Великобритания Брекзит вече оказва влияние върху имиграционния поток в Обединеното кралство. Имиграцията с цел заетост остава все така водеща причина, но от септември 2016 г. (2 месеца след референдума, на който британците гласуваха за излизане от ЕС) тя продължава да бележи спад.   По данни на Департамента по заетостта и пенсиите, в периода 1 април 2018 г. – 31 март 2019 г. на български граждани са издадени близо 34 000 осигурителни номера, като общият им брой достига 316 000.\r\nЗад тези числа се крие съдбата на българина, видял се принуден да напусне страната си - заради ниско заплащане, некоректни работодатели, лоша здравна система, корупция или несправедливо правосъдие. Всички тези причини могат да се обобщят така: липса на перспектива в България. Нито санирането, нито магистралите, нито прокламираната стабилност могат да убедят хората да останат. ", "date": "2019.07.13", "title": "Колко българи ще получат пенсия от чужбина?"}
