{"url": "https://www.actualno.com/balkani/makedonski-istorik-njama-da-jertvame-nishto-pri-pregovorite-s-bylgarija-news_1384116.html", "text": "      Никой няма да жертва нищо при преговорите с България – те ще продължат в комисията, без значение, какво се случва в полето на политиката. Ние сме комисия от учени и нашата работа, без да обръщаме внимание, какво се случва в политически план”, заяви историкът Драги Георгиев, който ръководи македонската част на интердисциплинарната комисия между България и Северна Македония.      На въпрос дали ще бъдат преодолени съществуващите в момента различия, той подчерта, че решение може да бъде намерено при наличието на добра воля от двете страни. Разговорите ще покажат, какво ще бъде това решение, но „няма да има жертви нито от едната, нито от другата страна”.   Според изявлението му, преговорите се водят и ще продължат около честването на Гоце Делчев.\r\n„Има няколко текста, които трябва да съгласуваме. Проблемът възникна около някои формулировки, свързани повече с настоящето, отколкото с миналото”, подчерта Георгиев.  Индиректно се преговаряло и за проблемите около македонския език, но не по начина, по който са били интерпретирани от медиите”. \r\nПрипомняме, че България по отношение на европейската перспектива на Албания и Северна Македония, която предложи вицепремиерът Екатерина Захариева. В нея се посочва, че \"България ще подкрепи на Съвет \"Общи въпроси\" (15 октомври) и на Европейския съвет (17 октомври) заключения за започване на преговори за членство в Европейския съюз с Република Северна Македония и Република Албания, но ще следи те да спазват добросъседските отношения\".   Преди провеждането на първата междуправителствена конференция, която одобрява преговорната рамка, България ще настоява за ясни критерии по изпълнението на Договора за приятелство, добросъседство и сътрудничество, особено що се отнася до работата на Съвместната мултидисциплинарна експертна комисия по исторически и образователни въпроси. Обърнато е специално внимание на въпросите относно езиковата норма и използване пълното име на Република Северна Македония. Какви още са условията на страната ни, за да подкрепи съседните страни - вижте в      ", "date": "2019.10.11", "title": "Македонски историк: Няма да жертваме нищо при преговорите с България "}
{"url": "https://www.actualno.com/society/pochina-konstantin-agura-news_1384113.html", "text": "      На 89 години почина Константин Агура - дългогодишен директор на  техникума \"Вилхелм Пик\", а след това и на професионалната гимназия по енергетика и  транспорт \"Хенри Форд\", съобщи Нова телевизия.      Заслужил учител и заслужил майстор на спорта по автомобилизъм. Поклонението ще бъда във вторник - 15 октомври от 11.00 часа в църквата \"Света София\". ", "date": "2019.10.11", "title": "Почина Константин Агура"}
{"url": "https://www.actualno.com/balkani/albanija-otvarjaneto-na-granicata-s-kosovo-e-realnost-news_1384105.html", "text": "      Отварянето на границата между може да стане реалност, заяви министър-председателят на Албания Еди Рама след проведената вчера тристранна среща в Нови Сад, предава агенция „ИНА” цитирана от БГНЕС .      Декларацията за т.нар. няма да позволи повече Тирана да бъде упреквана, че се стреми към създаване на „Велика Албания”. Свободното движение без допълнителен контрол от двете страни на границата ще стане факт, заяви Рама.   Запитан дали на следващата среща на 10 ноември в Охрид ще бъде поканено и Косово, Рама отговори, че поканата е за всички шест държави от Западните Балкани.\r\nАко , Албания също няма да участва, категоричен беше Рама.  Той обърна внимание, че македонският премиер Зоран Заев е заявил, че всички държави от Западните Балкани ще бъдат поканени на срещата в Охрид, а Сърбия не се е противопоставила на това.\r\n„За мен и за албанците този въпрос не подлежи на преговори”, заяви Рама.   На въпрос дали вижда като алтернатива на членството в Европейския съюз, албанският премиер отрече и заяви, че всичко това е съгласувано с Берлинския процес и няма никакви конфликтни точки или разделение.    Неслучайно съгласуваната в Нови Сад декларация е озаглавена „Относно прилагането на четирите свободи на ЕС в Западните Балкани”, подчерта Еди Рама.\r\nВъпреки тези изявления на албанския премиер, редица политици в Косово не приемат идеята за „Малък Шенген“, смятайки я за опит да се възстанови икономически Югославия под сръбска доминация. От Прищина предупреждават, че страните от Западните Балкани трябва да се движат към ЕС, а не да създават някакви подменящи евроинтеграцията обединения. ", "date": "2019.10.11", "title": "Албания: Отварянето на границата с Косово е реалност"}
{"url": "https://www.actualno.com/lovech/tyrjestveno-bjaha-otbeljazani-164-g-ot-rojdenieto-na-teteveneca-toma-vasiliov-cokov-snimki-news_1384106.html", "text": "      На 11 октомври 2019 г.  с тържествена програма бяха отбелязани 164 години от рождението на един от строителите на съвременна България,  видния тетевенец,  обществен деец и крупен дарител за благото на България и Тетевен – Тома Васильов Цоков. Събитието се състоя пред барелефа на общественика, намиращ се на сградата на Община Тетевен, който бе открит на 1 ноември 2017 г.       Учениците от СУ „Георги Бенковски“ – гр. Тетевен представиха на събралото се множество изключително богатата и значима житейска, творческа и обществена биография на Тома Васильов, Анаид Асенов, ученик в 12 кл. в НПГГСД „Сава Младенов“ – гр. Тетевен и стипендиант на Общинска фондация „Тома Васильов“ – гр. Тетевен, поднесе тържествено слово от името на всичките 85 ученици и 48 студенти - стипендианти на фондацията и благодари за подкрепата, която име оказана през годините.   Председателят на Общинска фондация „Тома Васильов“ – гр. Тетевен – Мария Стойчева напомни на всички заветите на почетния гражданин на Тетевен да помагаме на другите, да съхраним корените си и укрепим устойте към по-доброто бъдеще, подкрепяйки всички обществено значими каузи, които ни съхраняват като нация. Тя представи накратко част от подкрепените от фондацията проекти в последните години и още веднъж подчерта, че Тома Васильов дори и 164 г. след рождението си, е живият и активен духовен участник в развитието на Тетевен и България и днес, защото той продължава да ни подкрепя ,а  мерилото, с което следва да се измерваме ние –живеещите днес, е благородството на предците ни! Програмата завърши с музикално изпълнение на ученици от НУ „Хаджи Генчо“, което бе посветено на Тетевен.     Венци и цветя бяха поднесени от името на Общински съвет – Тетевен, Община Тетевен, НУ „Хаджи Генчо“ – гр. Тетевен, СУ „Георги Бенковски“ – гр. Тетевен, НПГГСД „Сава Младенов“ – гр. Тетевен и ПГ по СЕУ – гр. Тетевен, Народно читалище „Съгласие 1869“ – гр. Тетевен, Исторически музей – гр. Тетевен, политически партии и граждани. ", "date": "2019.10.11", "title": "Тържествено бяха отбелязани 164 г. от рождението на тетевенеца Тома Васильов Цоков (СНИМКИ)"}
{"url": "https://www.actualno.com/america/sasht-planirat-da-izpratjat-svoi-vojski-v-sauditska-arabija-news_1384121.html", "text": "      Съединените щати планират да изпратят голям брой допълнителни силив Саудитска Арабия след нападението на 14 септември срещу нейни петролни съоръжения, съобщава \"Reuters\". Вашингтон и Рияд обвиниха Иран за атаките.      Пентагонът все още не е направил коментар по този въпрос.   Не е ясен броят на военните, които ще бъдат изпратени там, нито се уточнява дали става въпрос за размяна на американски военни части, които ще бъдат пренасочени към други точки в региона през следващите седмици или месеци.\r\nПентагонът все още не е обявил дали ще замени самолетоносача \"Ейбрахам Линкълн\" и неговата ударна група, след като приключи с разгръщането си в Близкия Изток.  Според източници на изданието, Съединените щати обмислят също разполагането на допълнителна противовъздушна отбрана в Саудитска Арабия, което все още не е официално потвърдено, предаде БГНЕС.\r\nРазгръщането е част от поредицата отбранителни ходов на САЩ след нападението върху петролните съоръжения на Саудитска Арабия миналия месец, което разтърси глобалните енергийни пазари и разкри големи пропуски във въздушната защита на кралството.   Иран реагира негативно на предишното разполагане на американските войски тази година. Той отрича да има участие в нападението над Саудитска Арабия, както и в тези срещу петролни танкери в началото на годината.     ", "date": "2019.10.11", "title": "САЩ планират да изпратят свои войски в Саудитска Арабия  "}
{"url": "https://www.actualno.com/crime/prebiha-sypruga-na-predsedatelka-na-mladejka-struktura-na-dps-news_1384137.html", "text": "      Неизвестни нападнаха и пребиха съпруга на председателката на младежката структура на ДПС в Сунгурларе - Димитрина Събева. Тя обяви, че нападението е свързано с работата ѝ, а централният предизборен щаб на Движението излезе с декларация.      Снощи около 23:00 часа трима нападатели  се озовават на уличката, където се намира семейната къща на председателката на ДПС-младежи в Сунгурларе.   „Извикали са и той излязъл да отвори външната врата. В момента, в който отваря, го удрят. След това влизат в двора, вторият нападател го рита в краката. Той пада и започва да го удрят в лицето”, разказва пред Нова телевизия Димитрина Събева, председател на младежката огранизация на ДПС-Сунгурларе.\r\nОсвен нападението над младия мъж, тримата неизвестни посегнали и на семейния автомобил. Нарязани са две от гумите му.  Мъжът на Събева не е разпознал нападателите си, но тя смята, че то е заради участието ѝ в предизборната кампания\r\n„Отправили са му заплахи: „Кажи на жена си да се спре, да се занимава с  политически действия. Много на сериозно се е  взела, иначе ще има последствия за всички”, разказва Събева.    ", "date": "2019.10.11", "title": "Пребиха съпруга на председателка на младежка структура на ДПС"}
{"url": "https://www.actualno.com/curious/za-krasiva-koja-mijte-liceto-si-dva-pyti-dnevno-news_1384134.html", "text": "      Оптималната честота за миене е два пъти дневно, заяви за „Mirror” козметичният хирург и дерматолог Пол Бануел.      За да се предотврати появата на пъпки и черни точки, гримът всеки ден от лицето трябва да бъдат отстранявани гримът, кожната мазнина, потта и замърсяванията от околната среда. От друга страна, твърде честото миене води до риск кожата да изгуби „защитния си слой”.   В съвременния свят, в който властват суетата и липсата на време, много дерматолози препоръчват кожата да се почиства само преди сън. В действителност това трябва да се прави два пъти дневно, препоръчва Бануел. Той подчертава, че измиването с почистващо козметично средство действа като лимфодренаж, който подпомага поддържането на здрава и свежа кожа.\r\nЕкспертът съветва да се избягват продукти за стягане на кожата на спиртна основа, тъй като те изсушават лицето и премахват естествените липиди. Такъв е ефектът от кърпичките за лице.  Източник: БГНЕС ", "date": "2019.10.11", "title": "За красива кожа - мийте лицето си два пъти дневно"}
{"url": "https://www.actualno.com/europe/dyrjavnite-glavi-na-12-strani-ot-es-se-sreshtat-v-gyrcija-news_1384140.html", "text": "      Държавните глави на 12 страни от ЕС се срещат в Гърция в рамките на 15-тата годишна среща на „Арайолос груп”, съставена от държавни глави от целия континент, пише гръцкото англоезично издание Greek Reporter, цитирано от \"Фокус\".      Темата на неформалната среща на върха, свикана след последните, ключови европейски избори, е \"Основният принцип на солидарността като ключ към задълбочаването на ЕС\". Темата за разговори включва бъдещето на самата Европа, както и върху допълнителните стъпки необходими за по-нататъшното насърчаване на европейската интеграция.   Срещата се провежда в Атина по инициатива на президента на Гръцката република Прокопиос Павлопулос, който приема други европейски президенти, включително българския президент Румен Радев , Франк-Валтер Щайнмайер , президент на Германия, Серхио Матарела - на Италия, Марсело Де Соуса - на Португалия, Анджей Дуда – на Полша.\r\nВ преговорите участват и президентите на Унгария Янош Адер, на Малта - Джордж Вела, на Латвия - Егилс Левитс, на Словения - Борут Пахор, на Естония - Керсти Калюлаид, на Хърватия Колинда Грабар-Китарович и на Ирландия Майкъл Даниел Хигинс.  Крайната цел на дискусиите е да се създаде тип \"федерален\" Европейски съюз при условията на представителна демокрация.\r\nСрещата ще приключи с официална вечеря в чест на всички държавни глави, която ще бъде дадена от президента на Република Гърция, домакин на събитието, в президентското имение.    ", "date": "2019.10.11", "title": "Държавните глави на 12 страни от ЕС се срещат в Гърция"}
{"url": "https://www.actualno.com/europe/germanija-e-tvyrdo-protiv-spiraneto-na-severen-potok-2-news_1384108.html", "text": "      Министърът на отбраната на Германия и председател на Християндемократичния съюз Анегрет-Крамп Каренбауер се изказа срещу опитите за спиране на .      Според нея, проектът е от голямо значение за енергийната сигурност на Германия и за диверсификацията на газовите доставки.   \"Не би било често да се създава впечатлението, че \"Северен поток – 2\" все още може да бъде спрян, като се отчита ходът на събитията и вече постигнатите споразумения\", заяви Каренбауер, цитирана от \"Ханделсблат\", предаде БГНЕС.\r\nТя подчерта очевидната трудност на проекта, но подчерта, че Русия се е представила като надежден партньор.  Проектът \"Северен поток – 2\" предвижда изграждането на два реда газопроводи с обща вместимост 55 милиарда кубически метра газ годишна от крайбрежието на Русия през Балтийско море до Германия.\r\nС реализацията на проекта се занимава компанията \"Северен поток – 2\" АД, като половината средства за него се влагат от \"Газпром\", а останалата част – от европейските партньори Шел, OMV, Engie, Uniper и Wintershall.    ", "date": "2019.10.11", "title": "Германия е твърдо против спирането на \"Северен поток - 2\""}
{"url": "https://www.actualno.com/america/100-000-choveka-evakuirani-zaradi-pojarite-v-kalifornija-news_1384138.html", "text": "      Около 100 000 души са евакуирани в Калифорния заради пожарите, съобщава в социалните мрежи.      По данни на правоохранителните органи, огънят е унищожил почти 2 000 хеткара на територията на щата. Евакуирани са поне 25 000 къщи.   От полицията съобщават, че за настаняването на евакуираните жители и техните домашни любимци са организирани четири евакуационни центъра. ", "date": "2019.10.11", "title": "100 000 човека евакуирани заради пожарите в Калифорния "}
{"url": "https://www.actualno.com/europe/stoltenberg-vyprosyt-za-izkluchvane-na-turcija-ot-nato-ne-e-postavjan-news_1384103.html", "text": "      Въпросът за изключване на Турция от НАТО не е поставян, заяви генералният секрета на Алианса Йенс Столтенберг.      По време на посещението си в Анкара той разговаря с президента Реджеп Тайип Ердоган и с министрите на външните работи и на отбраната Мевлют Чавушоглу и Хулуси Акар. На съвместната пресконференция с Чавушоглу Столтенберг изрази загрижеността си по отношение на провежданата в Северна Сирия турска военна операция и рисковете от дестабилизацията на региона, предаде БГНЕС.   Генералният секретар подчерта, че някои от членовете на Алианса може да изказват мнение, между тях може да възникват разногласия, но „ние сме най-ефективният съюз в историята и ще останем такъв”.\r\nВярно е, че сред членовете на НАТО няма единодушие по повод ситуацията в Сирия, но Турция има право да бъде загрижена за своята сигурност. Турция прави много в рамките на НАТО и приносът ѝ в дейността на организацията е съществен. Ние и в бъдеще ще продължим да подкрепяме Турция при осигуряването на системите ѝ за противовъздушна отбрана”, заяви Йенс Столтенберг. , РИА Новости   ", "date": "2019.10.11", "title": "Столтенберг: Въпросът за изключване на Турция от НАТО не е поставян"}
{"url": "https://www.actualno.com/europe/donald-tusk-zaplahata-na-redjep-erdogan-za-bejancite-e-opit-za-iznudvane-news_1383956.html", "text": "      Председателят на Съвета на ЕС Доналд Туск осъди заплахата на турския президент Реджеп Ердоган да позволи на , наричайки я „опит за изнудване\". Припомняме, че турският лидер заяви това като предупреждение „ако блокът ( ) критикува “.      \"Турция трябва да разбере, че нашата основна грижа е, че нейните действия могат да доведат до поредната хуманитарна катастрофа, която би била неприемлива\", отбеляза Туск при посещение в Кипър, цитиран от AFP. \"Нито пък някога ще приемем да се използват бежанците като средство за изнудване. Ето защо считам вчерашните заплахи, отправени от президента Реджеп Тайип Ердоган, напълно не на място\", добави Доналд Туск.\r\nЕрдоган отправи своите закани в четвъртък срещу острото осъждане от европейските правителства на дълго подготвяната операция за налагане на буферна зона в североизточна Сирия с цел да се настанят някои от 3,6 милиона бежанци, които в момента живеят в Турция.\r\n\"Хей, ЕС, събуди се! Казвам го отново: ако се опитате да наречете нашата операция там инвазия, нашата задача е проста: ще отворим портите и ще изпратим 3,6 милиона мигранти към вас\", каза Ердоган относно операция \"Извор на мира\", отбелязва още БГНЕС.  Знаете, на изток от река Ефрат в северната част на Сирия , за да осигури границите си \"чрез елиминиране на терористични елементи, както и за гарантиране на безопасното завръщане на сирийските бежанци. Акцията е насочена също и към запазването на териториалната цялост на Сирия\".         Съгласно споразумението от 2016 г. с ЕС, Турция се съгласи да предотврати преминаването на бежанци към Европа в замяна на 6 милиарда евро и безвизово пътуване за своите граждани. Въпреки това Ердоган често критикува липсата на помощ от Брюксел.\r\nИ коментира отправените предупреждения от страна на Ердоган. В отговор на въпрос за опасността Анкара да отвори границите за сирийските бежанци, министър-председателят подчерта, че най-важното за България е Турция да спазва споразумението за мигрантите и че лично той много има добри отношения с турския лидер. ", "date": "2019.10.11", "title": "Доналд Туск: Заплахата на Реджеп Ердоган за бежанците е опит за изнудване "}
{"url": "https://www.actualno.com/society/sedmicata-v-absurdi-7-11-oktomvri-news_1382991.html", "text": "              Основното искане на лекарите и медицинските служители е минималната заплата в сектора да започва от 900 лева за професионалистите по здравни грижи в общинските болници; 950 лева за професионалистите по здравни грижи в университетските болници и съответно 1100 лева и 1200 лева начална стартова заплата за лекарите. Протестът на медиците е подкрепен от основните синдикати: Федерацията на синдикатите в здравеопазването към КНСБ, Конфедерацията на независимите синдикати в България и Българската асоциация на професионалистите по здравни грижи. Няма обаче подкрепа от протестиращите от март насам медицински сестри, както и от Българския лекарски съюз. Коментар на :    Представителите на мнозинството шикалкавят и си \"прехвърлят топката\" в затворен кръг, като твърдят, че никой не знае нищо за бъдещия кандидат. Коментар на :      Причината за силните думи е инцидент, който изглежда като чисто криминален, но в който Костадин Костадинов и съмишлениците му от \"Възраждане\" виждат политически отенък. Става въпрос за нападение с лопата срещу Людмил Зарев от село Петърч заради скандал на детска площадка. Скандалът избухва, след като съпругата на Людмил – Кристина, прави забележка на няколко роми, вкарали куче на детската площадка, а то опитало да ухапе сина на Людмил. Коментар на :  Според юристи не е ясно по какво производство ще се произнесат съдиите, за да може да се каже кой е законовият срок по случая.   Коментар на :  \"Имаме шанс да направим много добър проект – с General Electric, \"Росатом\", Areva, сега \"Фраматом\", каза Бойко Борисов пред американския бизнес в България. Коментар на :  Решението на бившият шеф на антимафиотите е станало след натиск от страна на премиера Бойко Борисов. няколко часа по-късно. Коментар на :   \"Апартаментгейт ни разби\", заяви той и добави \"колко министри, колко депутати отстраних\", за да убеди хората, че това е случайно, не модел. Затова победата на евроизборите показала, че хората повярвали, според лидера на ГЕРБ. Коментар на :  Живеещият в Единбург Джоузеф Фърджи хванал такси след купон до дома си, който се намирал на 3 км. от него. Коментар на :  Дали и какви пари стигат до медицинските сестри, зависи от ръководствата на болниците. Проблемът е на практика в общинските болници. Така управителят на НЗОК д-р Дечо Дечев оправда държавата за прословутите за заплати на медицинските сестри и работници, които станаха 6 млн. лева. Коментар на :   Генералният секретар на ООН Антонио Гутериш каза, че е достигнат \"най-големият дефицит от десетилетие насам\". \"През ноември няма да имаме достатъчно пари, за да покрием разходите за заплати. Работата ни и реформите, които правим, са изложени на риск\", допълни ръководителя на организацията, в която членуват 193 държави. Коментар на :  Сумите варират според възрастта на хлапето. Настойниците на малчуганите от първа група най-често заделят около 50-60 лв., за да осигурят всички необходими помагала, консумативи и играчки и подаръци за госпожите. На изхода на детската градина обаче сумата може да набъбне до 100-110 лв. В същото време родителите на учениците в 11-и и 12-и клас минават по-тънко и се бъркат само за застраховка и \"доброволно\" дарение, които възлизат на около 30-35 лв., пише в. \"Монитор\". Коментар на :  Родител от ромски произход заяви пред камерата на Нова телевизия, че можел да докаже как bTV и Нова телевизия качвали клипове как се вземат деца без причина – стари клипове.\r\nСъщевременно Томислав Дончев се съгласи, че кампанията за местните избори не започнала добре, защото се получило, че сега избирателят трябвало да избере от този, който е най-малко опетнен. Дончев, обаче, не отговори защо тогава ГЕРБ не действа с нещо повече от изявления при в \"Референдум\" и дали това не значи всъщност поощряване на такова поведение. \"Въпросът е да не се преминава една граница от компромиси\", уточни вицепремиерът, според който ситуацията вече е близо до съответната граница, но не каза какво трябва да стане, за да бъде мината границата. Коментар на :  Не мога да приема подобни действия, заяви спортният министър относно отнетата акредитация на bTV от Българския футболен съюз. Неприятно е, не мога да го коментирам. Доколко са нарушени правила на УЕФА или не са нарушени, не мога да кажа. Противно на мнението, министърът няма толкова голяма власт над федерацията. Аз не съм съгласен с този начин на действие, каза Красен Кралев. Коментар на :  Johnson&Johnson трябва да плати 8 милиарда долара компенсация на мъж за това, че американската компания не е предупредило него и други потребители за нежелателен страничен ефект на невролептично лекарство. Коментар на :  Изказвания след това нямаше, като съответно не беше повдигнат въпроса за успеваемостта на Гешев като прокурор - да завърши повдигнати обвинения с присъда. Коментар на :  \"Каня от утре, 10 октомври, кандидата за кмет на София от ВМРО Ангел Джамбазки където и когато пожелае на физически двубой с всички средства и последствия от това\", обяви Сидеров, цитиран от пресцентъра на партията му. Коментар на :   В две отделни трансгранични операции Турция установи контрол върху площ от 4000 кв. км в Сирия. От 2016 г. насам Анкара проведе две големи военни операции в Северозападна Сирия - „Щита на Ефрат“ и „Маслинова клонка“. Коментар на :  Съгласно закона кандидатът подава декларация и след избора се извършва проверка. Коментар на :  Причината за думите - интересна снимка с певеца Веселин Маринов, собственика на строителна фирма \"Артекс\" - арх. Пламен Мирянов, Николай Колев - съпругът на Ваня Колева, бивш зам.- министър на спорта и Цветан Цветанов - техен кум. Коментар на :   В зала се регистрираха 112 народни представители, при необходими 121. Коментар на :  Прeди дни в caйтa нa новия политически проект бяхa oпoвecтeни вcички кooрдинaтoри пo грaдoвe. В cпиcъкa обаче вeчe имa и прoмeни. Коментар на :  ", "date": "2019.10.11", "title": "Седмицата в абсурди (7 - 11 октомври)"}
{"url": "https://www.actualno.com/sofia/razkriva-se-vremenna-avtobusna-linija-v-sofija-news_1384131.html", "text": "      На 14 октомври 2019 г. ще бъде разкрита временна автобусна линия №49-А. Това съобщиха от пресцентъра на Столична община. Линията ще бъде с маршрут: от автостанция „Банкя“ по маршрута на автобусна линия 49 до разклона за клисурския манастир “Света Петка” и надясно по пътя до площадката, намираща се на 500 метра преди паркинга на манастира, обръщане посоката на движение и двупосочно по маршрута.      Линията ще извърши следните курсове:   - автостанция „Банкя“ в 09:00, 10:00, 11:00, 12:00, 13:00, 14:00, 15:00 и 16:00 часа;\r\n- обръщателната площадка в 09:30, 10:30, 11:30, 12:30, 13:30, 14:30, 15:30 и 16:30 часа.  Автобусът ще спира на всички съществуващи спирки на автобусна линия № 49 в общия участък на маршрутите. За пътуване по линията ще важат превозните документи за пътуване по линиите от маршрутната схема на обществения транспорт. ", "date": "2019.10.11", "title": "Разкрива се временна автобусна линия в София"}
{"url": "https://www.actualno.com/europe/diplomati-severna-makedonija-shte-poluchi-data-za-pregovori-news_1384136.html", "text": "      Северна Македония ще получи дата за започване на преговори за присъединяване към Европейския съюз. Това съобщиха дипломатически източници пред Канал 5.      Поканата за започване на преговори няма да бъде безусловна, както се очакваше първоначално. Брюксел ще настоява страната да извърши съдебни реформи и да разследва и разкрие аферата „Рекет“.   Очаква се Северна Македония да получи дата за преговори следващата седмица след министерската среща в Люксембург.\r\nДелото „Рекет“ е свързано с олигарха Йордан /Орце/ Камчев. След избухването на скандала с поста се раздели бившият шеф на Специалната прокуратура Катица Янева, която беше задържана и в момента се намира в ареста. Вчера беше поставена под домашен арест и заместник-председателят на парламента Фросина Ременски, предаде БГНЕС.  Македонският олигарх Йордан /Орце/ Камчев обвини двама души - Боян Йовановски-Боки 13 и Зоран Милески – Кичеец, че са го рекетирали и са му обещавали премахване на \"мярката задържане под стража\", връщане на паспорта и пълно спиране на разследването срещу него от страна на Специалната прокуратура /СП/ в делото \"Империя\", където той е заподозрян. От разпространените публично аудиозаписи стана ясно, че ръководителят на СП Катица Янева обещава на Камчев, че \"всичко ще бъде наред\".\r\nКамчев, който е разследван за пране на пари, злоупотреба с власт и участие в организирана престъпна група съобщи, че Боки 13 и Зоки Кичеец са му поискали 8 млн. евро, за да спре разследването срещу него. Камчев е дал 1.5 млн. евро в брой на двамата.   Йордан /Орце/ Камчев беше предложен за почетен консул на България миналата година, но властите в Скопие не подкрепиха това предложение. От публикуваните документи на разследващите стана ясно, че Камчев притежава и български паспорт.    Камчев беше един от най-приближените на клана на Никола Груевски – Сашо Миялков, които в продължение на 10 години управляваха Македония контролирайки всеки един аспект от живота в страната. Наред с многото си бизнеси Орце, както е известен Камчев, контролираше медии, провеждащи активна антибългарска кампания в угода на Груевски, който избяга в багажника на автомобил и в момента се укрива в Унгария.\r\nКамчев заедно с бившия премиер Груевски и бившия директор на службата за сигурност Миялков освен за пране на пари, са разследвани още за злоупотреба с власт и организирана престъпна група. Олигархът също така е разследван за незаконно финансиране на партията на Груевски с над 250 хиляди евро. Камчев и бившият шеф на службите бяха арестувани от македонските власти през ноември 2018 г. и пуснати под домашен арест малко преди нова година. ", "date": "2019.10.11", "title": "Дипломати: Северна Македония ще получи дата за преговори "}
{"url": "https://www.actualno.com/europe/na-ostrova-syzdadoha-karta-ot-chisto-zlato-snimki-news_1384059.html", "text": "      Привилегията да имат \"златни\" карти обикновено е запазена за най-богатите хора в света. Банките и финансовите компании предлагат това луксозно платежно средство на най-заможните си клиенти, за да им гарантират удобство и възможност да се разплащат по цял свят.      \"Златните\" карти са белег на висок материален статус и обикновено не са достъпни за всички.\r\nВ унисон с тази тенденция британският Кралски монетен двор произведе карта от чисто злато. Производителят на британските монети разработва картата в партньорство с Mastercard и технологичната компания за разплащания Accomplish Financial.   Удоволствието да имате такава ще ви струва 18 750 британски паунда (21 335 евро), съобщава CNBC.\r\nНаправена от 18-каратово злато, картата е предназначена за ценители на лукса, които искат да направят впечатление.      ", "date": "2019.10.11", "title": "На Острова създадоха карта от чисто злато (СНИМКИ)"}
{"url": "https://www.actualno.com/america/oficialno-belijat-dom-nominira-djon-sylivan-za-poslanik-v-moskva-news_1384133.html", "text": "      Президентът на САЩ Доналд Тръмп обяви в петък номинацията на първия заместник държавен секретар на САЩ Джон Съливан за посланик в Руската федерация. Това се казва в изявление, публикувано в петък от Белия дом, предаде \"Фокус\".      \"Днес президентът Доналд Тръмп обяви намерението си да определи следните лица на ключови длъжности в администрацията си: Джон Джоузеф Съливан (от Мериленд) - извънреден и пълномощен посланик на Съединените американски щати в Руската федерация\", се казва в съобщението.   Сега кандидатурата на Съливан за поста на ръководител на американската дипломатическа мисия в Москва трябва да бъде одобрена от Сената на САЩ. ", "date": "2019.10.11", "title": "Официално: Белият дом номинира Джон Съливан за посланик в Москва"}
{"url": "https://www.actualno.com/balkani/italija-podkrepja-prisyedinjavaneto-na-bylgarija-kym-shengen-news_1384127.html", "text": "      България и Италия споделят обща позиция за необходимостта от усъвършенстване на европейската политика в областта на миграцията, при предоставянето на убежище и за засилване на охраната на външните граници на ЕС. Това подчертаха българският президентит Румен Радев и италианският му колега Серджо Матарела, които разговаряха в Атина в рамките на  15-ата Среща на върха на парламентарните републики в Европейския съюз.      Италия подкрепя присъединяването на България към Шенгенското пространство и работи за реализацията на този важен за страната ни приоритет, заяви на срещата президентът Матарела. Румен Радев припомни, че България е изпълнила техническите критерии за членство в Шенген още през 2011 г.   Двамата откроиха позитивната тенденция в двустранния стокообмен, който надхвърля 4.8 млрд. евро през 2018 г., а Италия е на четвърто място по обем на инвестициите в българската икономика с 2.530 млрд. евро за последните две десетилетия. Президентът Матарела подчерта пред българския държавен глава, че италианският бизнес цени високо своите български партньори и присъединяването на страната ни към Шенгенското пространство допълнително ще стимулира италианските компании да инвестират у нас. ", "date": "2019.10.11", "title": "Италия подкрепя присъединяването на България към Шенген"}
{"url": "https://www.actualno.com/burgas/burgazlii-shte-igrajat-futbol-v-podkrepa-na-mitko-news_1384049.html", "text": "      Благотворителен турнир „Футболен Бургас за Митко“ ще се проведе на 19 ноември в Бургас. „Събери отбор – Дари втори шанс“ - така са нарекли своята инициатива фондация „Докосни щастието“ и община Бургас, които са организатори на събитието.      През месец юни, спортисти се обединиха в подкрепа на Димитър Полонов, като играха футбол и дариха средства.\r\nМъжът е в инвалидна количка след инцидент. Той се нуждае от животоподобряваща интервенция в чужбина.\r\nПо време на турнира ще се състезават футболни запалянковци. Всеки, който желае може да участва, да присъства, да се запознае с Митко и да помогне за подобряване на неговото състояние.  Организаторите се надяват благотворителното събитие да се превърне във футболен празник за присъстващите. Димитър Полонов е на 52 години от бургаския квартал Долно Езерово. Заради нелеп инцидент той губи чувствителност в краката си и едната ръка . Борбеният му дух и желание за живот обаче, не го напускат и той влага всичките сили в това да започне живота си отново. С усилени рехабилитации и упражнения Димитър вече успява да движи ръката си и да прави по няколко крачки. Споделя, че дължи това на всеотдайната подкрепа на своите синове и родителите си. За лечението му в чужбина е необходима сумата от 18 800 евро, като част от нея вече е събрана и остават още 7 900 евро .    Целта на футболния турнир е да се съберат нужните средства за лечението и това да стане колкото е възможно по-скоро. Всеки, който има желание може да се запише за участие чрез сайта на фондация „Докосни щастието“ до 17.10.2019 на или да потърси допълнителна информация за събитието в нейната Facebook страница. ", "date": "2019.10.11", "title": "Бургазлии ще играят футбол в подкрепа на Митко"}
{"url": "https://www.actualno.com/balkani/zaev-identichnostta-ne-e-vypros-po-kojto-moje-da-se-pregovarja-prez-xxi-vek-news_1384064.html", "text": "      Министър-председателят на Северна Македония Зоран Заев очаква София да подкрепи начало на преговорите за членство в ЕС, което е част от ангажиментите в Договора за приятелство, добросъседство и сътрудничество, съобщава агенция МИА, цитирана от БГНЕС.      „Българският и македонският народ са приятелски народи. Ние, политиците, трябва да им служим. Вярвам, че България ще подкрепи даването на дата за начало на преговорите с ЕС, очаквана вече 15 години”, заяви Заев. Той подчерта, че този ангажимент е залегнал в Договора за приятелство, за чието изпълнение трябва да отговарят и двете държави.\r\nСпоред премиера Договорът е затворил важни теми. В момента има за решаване не толкова лесен въпрос, за който трябва да се погрижат създадени от двете страни комисии. Зоран Заев счита, че идентичността не е въпрос, по който може да се преговаря през XXI век, и България разбира добре това.   „Вярвам, че чрез решаването и прилагането на Договора с Република България ще намерим решения и на тези въпроси, защото идентичността е усещане”, подчерта Заев и припомни, че по време на посещението си в Скопие българският министър-председател Бойко Борисов, който е европейски политик, е споменал в своето изказване „македонския народ”.  Заев сподели, че разбира желанието на България за по-бързо решаване на всеки един от въпросите, но смята, че договорите трябва да бъдат осъществявани, а не да се ползват като бариери.\r\nИнтересът на Северна Македония да започне преговори с ЕС не е само неин, а и на целия регион - и на България. Това е гаранция за мир, стабилност, сигурност, бъдеще, икономика, сътрудничество и т.н. и се очаква всички да бъдат водени от този интерес.\r\n„Ние ще отваряме преговорните глави паралелно с напредъка през годините”, подчерта Заев. Трябва да бъде прилаган и изпълняван договорът с България и този с Гърция. Но това е ангажимент и право и на двете страни по договора, така че се очаква изпълнение на насрещните ангажименти от страна на България и Гърция. Посредством прилагането на тези договори се заздравява приятелството и се създават условия за напредъка на сътрудничеството.       Според македонския премиер играта на думи и на формулировки в изявленията е нещо, за което трябва да се внимава. Тъй като България се намира в година на избори, съществува известен натиск при вземането на решение. Той заяви, че очаква България и Гърция да бъдат авангард на подкрепилите решението за преговори с ЕС.\r\nВ отговор на журналистически въпрос Заев беше категоричен, че македонският език ще бъде защитен, тъй като е вписан в ООН и е признат навсякъде.\r\nПо отношение позицията на Франция, министър-председателят заяви, че уважава позицията на всяка държава поотделно и че този дебат е свързан с методологията на бъдещи преговори за присъединяване, но не очаква да възникне проблем с получаване на дата за преговори. Подчертано беше, че Франция е голям приятел на Северна Македония.\r\nСпоред Заев в момента се търси метод за ускоряване на преговорите, но и за тяхното връщане назад, ако държавата кандидат не се справя. Това е справедлива позиция, защото Северна Македония иска не само да отваря и затваря преговорни глави, но и да провежда нужните реформи вътре в страната. „Няма друга страна член на ЕС, която да е направила повече от Северна Македония, за да получи заслужено решение за начало на преговорите”, заяви Заев и подчерта, че е оптимист и не иска да прави прибързани заключения. ", "date": "2019.10.11", "title": "Заев: Идентичността не е въпрос, по който може да се преговаря през XXI век"}
{"url": "https://www.actualno.com/europe/rumen-radev-v-atinamigrantskija-natisk-ostava-za-nas-news_1384067.html", "text": "      \"Европа все още се фокусира предимно върху последствията и по-малко върху причините за миграцията, а ЕС все още е зает основно да реагира на промените в средата за сигурност, докато другите стратегически играчи променят тази среда в свой интерес, докато мигрантският натиск остава за нас\". Това заяви българският президент Румен Радев на срещата в Атина ,  съобщи прессекретариатът на държавния глава.      \"България очаква новият мандат на европейските институции да бъде посветен на реалното икономическо, социално и научно сближаване. Ако ЕС не инвестира в своето социално и икономическо единство, вътрешното разделение ще продължи да застрашава принципите и устоите на съюза\", заяви президентът Радев в изказването си на .   Той изтъкна,че Кохезионната политика на ЕС остава приоритет за България, но нейната устойчивост ще зависи все повече от равномерното разпределение на научната и образователна инфраструктура в Европа като фактор за национален икономически растеж. За България успехът на Кохезионната политика ще се измерва в преустановяване на емиграцията и на това младите хора да намират своята перспектива за развитие у нас, заяви още Румен Радев. Акцент бе поставен върху необходимостта от преодоляване на различията между Изток-Запад и Север-Юг в Европа.\r\nВ изказването си българският президент подчерта, че срещата на върха съвпада с динамични промени в средата на сигурност, на предизвикателства пред икономиката и климата. В тази обстановка първостепенна задача на държавите-членки на ЕС е гарантирането на сигурността на гражданите и на условията за стабилност и просперитет.  \"ЕС се нуждае от оперативен план за защита на външните - особено сухопътните граници, в случай на , който да не допуска заплахи за сигурността на гражданите или хуманитарна криза. Преди две години поставих този въпрос на заседание на и днес ситуацията отново потвърждава необходимостта от подобна стъпка\", заяви държавният глава.\r\nРумен Радев отново призова за засилване на охраната на външните европейски граници и за реформи в Дъблинския регламент и европейската политика за предоставяне на убежище. Това са неотложни мерки, които засягат пряко България и другите държави-членки по външните граници на ЕС, но и способността на съюза да действа като единна общност.   \"Европа се нуждае и от много по-активно проектиране на влияние извън географските граници на ЕС и от много по-голяма ангажираност към държавите на произход на мигрантите за укрепване на тяхната сигурност и икономическо развитие, на системите на здравеопазване и образование\", заяви още българският държавен глава. По думите му, ако това не се случи, Европа няма да бъде в състояние да постигне желаното ниво на вътрешна сигурност, независимо от непрекъснато нарастващите разходи.    Във форума в Атина участват президентите на България, Гърция, Хърватия, Естония, Германия, Унгария, Ирландия Италия, Латвия, Малта, Полша, Португалия и Словения. ", "date": "2019.10.11", "title": "Румен Радев в Атина:Мигрантския натиск остава за нас"}
{"url": "https://www.actualno.com/crime/shofior-probode-s-noj-drug-zaradi-zasichane-na-pytja-news_1384080.html", "text": "      45-годишен шофьор на микробус е бил намушкан с нож в ръката от водач на лек автомобил, който го засякъл преди това на бул. \"Царица Йоанна\", съобщи BTV.      Пострадалият водач е откаран в Пирогов и е без опасност за живота, но му предстои операция на ръката.   Инцидентът е станал след тунела за кв. Люлин около 15 часа. На място са били изпатени екипи на полицията, които арестували нападателя.\r\nВ района е имало задръстване, движението постепенно се възстановява. Случаят се изяснява от властите.   ", "date": "2019.10.11", "title": "Шофьор прободе с нож друг заради засичане на пътя"}
{"url": "https://www.actualno.com/smolyan/atanas-kateliev-shte-se-systezava-s-pevcite-ot-muzikalnoto-uchilishte-v-shiroka-lyka-news_1383982.html", "text": "      Своеобразно музикално съревнование между спечелилия „Гласът на България`2019“ Атанас Кателиев и певците от Музикалното училище в в Широка лъка организират в Смолян. Надпяването ще се състои на 21-ви октомври, когато Смолян чества празника си, от 18 часа в Регионалния исторически музей „Стою Шишков“.      Младите гласове като чановете в музея ще се надпяват в едно тържество на творчеството, таланта, музиката, хармонията, радостта от живота, уважение към традициите и новаторството, за да покажат красотата на изкуството във всички музикални жанрове, съобщиха от музея.\r\nПубликата ще определи чрез гласуване с SMS своите любимци. С входните билети, на гърба на които всеки посетител ще напише предварително името си, ще се разиграе томбола.\r\nПо-рано, на 17-ти октомври, пак по повод празника на община Смолян и 107-годишнината от Освобождението на Родопите, в музея организират изложба „Закъснялата свобода за Родопите“.  Тя се посвещава на национално-освободителните борби и войни за национално освобождение и обединение в Средните Родопи в периода ХІХ – ХХ век. Изложбата съдържа веществени, документални и фотоматериали, сред които и оръжия от фонда на музея.    Своеобразен почетен караул по време на церемонията по откриване на празника ще направят воини от 101-ви алпийски полк.\r\nВ тържествен ритуал ще бъдат внесени оръжията, ще бъдат подредени във витрини и под формата на пирамида, завързани с трикольорна лента.\r\nРитуално ще бъде внесена и сабята на Освободителя на Родопите, славния командир на 21-ви пехотен Средногорски полк полковник Владимир Серафимов.\r\nИзложбата може да се разгледа в продължение на един месец. ", "date": "2019.10.11", "title": "Атанас Кателиев ще се състезава с певците от Музикалното училище в Широка лъка"}
{"url": "https://www.actualno.com/politics/sydyt-zadylji-cik-da-vzeme-novo-reshenie-za-dostypa-na-siderov-do-bnt-news_1383999.html", "text": "      Върховният административен съд (ВАС) определи за незаконосъобразно решението на Централната избирателна комисия (ЦИК), с което комисията застана на позицията на БНТ, че няма да допуска Волен Сидеров в ефира на Националната телевизия и в случая – в \"Панорама\". Сидеров искаше да участва там като кандидат за кмет на София – в дебат с други кандидати.      ВАС смята, че при решението си ЦИК изобщо не е проверил споразумението на БНТ за отразяване на предизборната кампания с партиите, издигнали кандидати за кметове и общински съветници на предстоящите местни избори и дали в това споразумение има текст, позволяващ на генералния директор на БНТ Емил Кошлуков да спре Сидеров. Затова и ВАС задължава ЦИК да се произнесе с ново решение, \"при спазване на задължителните указания на съда по тълкуване и прилагане на закона\".   Интересен факт е, че по делото ЦИК не си е направила труда да изпрати свой представител пред съда. На всичкото отгоре, в преписката пред съда ЦИК не предоставя писмото на Кошлуков, с което той отказва на Сидеров достъп до ефира на \"Панорама\" и кани който и да е друг представител на \"Атака\" вместо това.\r\nПрипомняме, че тръгна след негово гостуване в предаването \"Референдум\", където той спретна неописуем цирк и друг от гостите - Юлиан Ангелов от ВМРО, напусна предаването. Последваха два протеста на Сидеров и \"Атака\" пред БНТ, включително с в сградата на телевизията предишния петък (4 октомври), за предаването \"Панорама\".   ", "date": "2019.10.11", "title": "Съдът задължи ЦИК да вземе ново решение за достъпа на Сидеров до БНТ"}
{"url": "https://www.actualno.com/burgas/ploshtadka-za-deca-sys-specialni-obrazovatelni-potrebnosti-shte-byde-postroena-sled-blagotvoritelen-maraton-news_1384072.html", "text": "      Индустриален и логистичен парк в Бургас става домакин на Business Run. В инициативата ще се включат десетки маратонци, а каузата е изграждане на детска площадка.      Предишните издания се проведоха в Бизнес парк София и индустриалните зона на Пловдив и Варна. Тази година събитието с благотворителна цел ще бъде в Бургас на 12 октомври. Началото е в 10 часа пред административната сграда в Индустриален и логистичен парк. В него ще се включат 15 отбора с 60 участници, които са служители в местни компании. Трасето минава по улиците в бизнес зоната и в близост до езерото Вая. Каузата е да бъдат събрани средства за изграждане на детска площадка за деца със специални образователни потребности в Бургас.   ", "date": "2019.10.11", "title": "Площадка за деца със специални образователни потребности ще бъде построена след благотворителен маратон"}
{"url": "https://www.actualno.com/cars/volvo-jaguar-i-land-rover-s-vpechatljavashti-premieri-na-avtosalon-sofija-2019-news_1384078.html", "text": "      Компанията \"Мото Пфое\" записва впечатляващо участие на открития днес \"Автосалон София 2019\". Най-голямото автомобилно събитие в България ще продължи до 20 октомври, като посетителите ще имат възможност да видят модели на почти всички компании, представени на пазара.      Шведската марка Volvo залага на два нови модела - седана S60 и кросоувърът XC 90.Новото поколение на Volvo S60 се отличава от своя предшественик с по-голяма дължина, която осигурява много повече функционално пространство. Спортният седан е малко по-тесен и по-нисък, с цел създаване на по-добра динамика, а стабилното му поведение на пътя превръща всяко шофиране в истинска наслада както за водача, така и за неговите спътници. Неслучайно, инженерите на шведския бранд го наричат „Най-добрият спортен седан в историята на Volvo“.    Другата голяма изненада по време на Автосалон София 2019 е първата официална поява на обновената версия на флагмана на шведския бранд – Volvo XC90. Той поставя ново начало за шведския бранд и е доказателство, че компанията следва уверено стратегията си за електрификация и устойчиво развитие. Той е първият модел, с който стартира мащабна комуникационна кампания с ключово послание Recharged, което предстои да срещаме в комуникацията при всеки нов електрифициран модел на Volvo.\r\nБрандът Jaguar също има премиера, като това е новият Jaguar ХE. Спортният седан е оборудван с информационно-развлекателна система Touch Pro Duo, разчитаща на два сензорни екрана. Обновеният дизайн придава на XE по-динамична и спортна позиция. XE изглежда по-широк и по-нисък от преди, с по-големи предни отвори и смели мускулести форми, които намекват за усъвършенстваната аеродинамика.   В София е и електрическият кросоувър I-Pace, който е първият модел на ток на марката. Автомобилът разполага с пробег от 470 км, ускорява от 0 до 100 за по-малко от 4,7 секунди и се зарежда за 40 минути, новият I‑PACE е преди всичко Jaguar - истински автомобил за водача.\r\nТрета от марките е Land Rover, която изцяло новото Discovery Sport. Този модел съчетава легендарната проходимост на Land Rover с уверено присъствие в градската джунгла. Единственият компактен премиум SUV автомобил, който разполага с 5 + 2 места.    На щанда на марката е и новият Range Rover Evoque, най-успешният модел в историята на марката Land Rover. За 8 години на пазара той е награден с повече от 220 престижни международни отличия. Заедно с него посетителите ще могат да видят и новия Range Rover Sport SVR. Със своите 575 к.с., осигурявани от V8 двигател, това е най-бързият Land Rover, като ускорява от 0 до 100 км/ч и развива максимална скорост от 280 км/ч.     ", "date": "2019.10.11", "title": "Volvo, Jaguar и Land Rover с впечатляващи премиери на \"Автосалон София 2019\""}
{"url": "https://www.actualno.com/crime/ivancheva-petrova-i-dulgerov-ostavat-pod-domashen-arest-news_1384075.html", "text": "      Апелативният специализиран наказателен съд не уважи искането на подсъдимите Десислава Иванчева, Биляна Петрова и Петко Дюлгеров да им бъде изменена мярката от \"домашен арест\" в по-лека, предаде БГНЕС.      Мотивът на апелативните съдии за това решение е, че осъдените за поискан, но неполучен подкуп на първа инстанция, могат да се укрият или да извършат .   Решението е окончателно и не подлежи на обжалване. Следващото заседание по делото е на 20 ноември.\r\nПрипомняме, че на първа инстанция Иванчева получи 20 години затвор. Биляна Петрова беше осъдена на 15 години лишаване на свобода, а Петко Дюлгеров като посредник - на 12 години затвор. Още в първите минути Иванчева и Петрова поискаха отвод на състава, председателстван от съдия Георги Ушев, но той не беше уважен.  „Едно от доказателствените ни искания беше г-н Гешев да бъде свидетел, тъй като той се изявяваше като ръководител операция по време на задържането ни, а тогава е бил най-обикновен административен директор. Това е в нарушение, тъй като той непрекъснато даваше указания на следователите и лично пред мен им нареди да не бъде допускан адвоката ни. От всички записи по медиите се вижда как той координира и организира нещата, което според мен е конфликт на интереси. Отпадна също в тази тема да се приложат документите за свързаност между Александър Ваклин и Иван Гешев“, заяви Иванчева.\r\nПо думите на заместничката ѝ Биляна Петрова те се разбрали за тази свързаност от медиите. Петрова изрази недоумение защо съдът не желае да изчисти името си като направи разследване по случая и заяви, че това е знак, че процесът на втора инстанция няма да е безпристрастен.\r\n\"Отново има отказ да се разследват данните за корупция вътре в Специализираната прокуратура, и че това дело е нагласено от Специализираната прокуратура, защото това няма общо по делото. Сигналът беше за строителен предприемач, който е казал, че има оферта от Специализираната прокуратура срещу 15 000 лв. да направя, така че Иванчева да я няма. Това не се разследва. знае, че е със СРС и прекъсва разговора с думите „Хайде утре да пием кафе“ и звуковият запис в този момент прекъсва. Този запис случайно са ни го пуснали, защото липсва видеото, а звуковият файл е с грешно име. Просто са допуснали техническа грешка“, посочи Петрова мотивите си да смята, че изходът от втората инстанция е предрешен. Според нея съдът няма за цел да събира доказателства, които са в тяхна полза и ги оневиняват.       „Оправдателна присъда в този поръчков съд не може да има. Или ще връщат делото на първа инстанция или ще вдигнат годините“, заяви още Петрова и добави, че са подложени на цензура от магистратите, които искат да знаят какви интервюта дават и какви са въпросите, както и че не ги пускат да излизат от домовете си, за да водят предизборната си кампания.\r\nИ двете са категорични, че имат по-малко права от осъдените и че година и половина излежават ефективно присъда, която не е влязла в сила.\r\nСъдът допусна няколко от исканията на подсъдимите и прокуратурата. „Прокуратурата направи искане за допускане на допълнителна експертиза на тефтерчето на Дюлгеров. Не стига достатъчната категоричност на лицето, написало част от цифровите символи на една от страниците. Искаме този момент да бъде изчистен и с достатъчна категоричност да посочи кой е извършителят“, коментира прокурорът по делото Тихомир Стоев.\r\nМагистратите разпоредиха да се провери дали има камери в заведението, където се смята, че на 19.03.2018 г. Дюлгеров се е срещнал с бизнесмена Александър Ваклин. Съдът се съгласи да приеме и изясняване на обстоятелствата около съдебния заседател Мария Панайотова-Щуркова - дали е участвала в общинска избирателна комисия и в кой многомандатен избирателен район.\r\nПо време на заседанието подсъдимите Иванчева, Петрова и Дюлгеров поискаха да им бъде променена мярката за неотклонение. „Искаме да бъдем пуснати с подписка или на свободен режим“, заяви още Иванчева.    ", "date": "2019.10.11", "title": "Иванчева, Петрова и Дюлгеров остават под домашен арест"}
{"url": "https://www.actualno.com/sliven/razkaz-ot-selo-sotirja-za-plashiloto-nacionalna-strategija-za-deteto-news_1384024.html", "text": "      Два са клиповете във Facebook, предизвикали паниката през тази седмица главно след ромското население, че е възможно държавата да вземе деца от училище без обяснение. Това твърди в пред Центъра за междуетнически диалог и толерантност \"Амалипе\" Деян Колев, който е бил на среща в сливенското село Сотиря. Припомняме, че селото се прочу с бруталното изнасилване на малко момиченце, което почина и с опит за , от .      Първият клип е видео от митинг от квартал \"Факултета\" в София, организиран срещу Националната стратегия за детето. Силно влияние тук оказва основният оратор – жена, която представлява алтернативна църква и обяснява как деца ще бъдат извеждани от семействата им, без да се зачитат каквито и да е права на родителите.   Вторият клип е още по-хитро правен. Това е част от видео, показваща извеждане на деца от полиция от едно от училищата в Асеновград. Оказа се, че видеото е старо, а случаят касае баща, нарушил ограничителна заповед от съда, заради което се е наложила полицейска намеса в защита на децата.\r\nКолев разказва и, че родителите от Сотиря споделили, че са им казали как социални работници ще вземат децата на бащи, които не са припознали официално синовете или дъщерите си, семейства които нямат брак, бедни семейства, семейства, при които родителите са в чужбина, а децата се отглеждат от баби и дядовци. Това щяло да става \"по новите закони\" - кои обаче са тези закони, не било ясно на паникьосаните хора.  \"След като обясних, че няма такава стратегия, не са приемани такива закони и нищо съществено не се е променило в законодателството по отношение на извеждането на деца от семействата, родителите се съгласиха че вероятно става дума за откровени лъжи, на които не трябва да вярват. Те споделиха, че имат пълно доверие на своите учители и са убедени че в училището в Сотиря децата са на сигурно място. Знаеха за процеса на деинституционализация и закриване на домовете за деца и се съгласиха че  на фона на този процес е нереално да се мисли  как ромските деца ще бъдат  взети от техните семейства. Разговаряхме че много често социалните работници не се намесват дори в случаи в които трябва да се намесят - така например едно чудесно момиче  от шести клас  преди година бе омъжена два пъти от семейството си и отделът за закрила на детето  не предприе нищо  спрямо родителите.\r\nМакар и нискообразовани, ромските родители в Сотиря се оказаха  запознати с важни неща, които се случват в държавата и при по-спокоен разговор с тях приемаха аргументите ми. От разговора стана ясно, че страховете им се използват и от политически  партии, но поне в Сотиря това не бе водещо\", споделя още Колев.   За финал той изразява опасение, че заради тези случаи може родители да отказват да разрешават децата им да участват в извънкласни дейности и занимания по интереси, поради \"плашилото\" Стратегия на детето.     ", "date": "2019.10.11", "title": "Разказ от село Сотиря - за \"плашилото\" Национална стратегия за детето"}
{"url": "https://www.actualno.com/politics/v-partijata-na-slavi-nastypiha-njakoi-promeni-video-news_1384026.html", "text": "      Cлaви Трифoнoв вeчe зaпoчнa дa изключвa хoрa oт пaртия \"Нямa тaкaвa държaвa\". Прeди дни бяхa oпoвecтeни вcички кooрдинaтoри пo грaдoвe. В cпиcъкa обаче вeчe имa и прoмeни. Чoвeкът зa кoнтaкти във Вaрнa Aлeкcaндър Тoдoрoв например e зaмeнeн c Eмил Eфтимoв, oтбeлязвa изданието .      Другaтa cмянa e в Пaзaрджик. Тaм Руди Синапов е действащ общински съветник, избран от листата на Реформаторския блок през 2015 г., а в настоящите местни избори е кандидат на Българската социалистическа партия. Тoвa нe му пoпрeчи при учрeдявaнeтo нa пaртиятa нa Cлaви Трифoнoв дa бъдe избрaн зa oблacтeн кooрдинaтoр зa Пaзaрджик, пише още сайтът . В Дoбрич пък Дилян Гocпoдинoв Гocпoдинoв е зaмeнeн c Мaрия Рoгoвa.\r\nПрипoмнямe, чe зa прeдceдaтeл нa ПП “Нямa тaкaвa държaвa\" бe избрaн Cлaви Трифoнoв. В Изпълнитeлния cъвeт ca Тoшкo Йoрдaнoв (зaмecтник-прeдceдaтeл), Ивaйлo Вълчeв (зaмecтник-прeдceдaтeл), Виктoрия Вacилeвa (глaвeн ceкрeтaр), Дрaгoмир Пeтрoв, Aлeкcaндър Вълчeв и Филип Cтaнeв. В aрбитрaжнo-кoнтрoлнaтa кoмиcия влизат Ивo Гeoргиeв Aтaнacoв, Aндрeй Никoлaeв Михaйлoв, Aлeкcaндър Виктoрoв Рaшeв, Румeн Тoдoрoв Пoпoв, Плaмeн Ивaнoв Дaнaилoв, Филип Пeтрoв Пoпoв, Плaмeн Никoлaeв Никoлoв.\r\nEтo лидeритe пo грaдoвe:  Oблacт Блaгoeвгрaд – Илкo Cтoянoв\r\nOблacт Бургac – Тoдoр Гeoргиeв Ивaнoв\r\nOблacт Вaрнa – Aлeкcaндър Блaгoвecтoв Тoдoрoв зaмeнeн c Eмил Eфтимoв    Oблacт Вeликo Търнoвo – Мoмчил Ивaнoв\r\nOблacт Видин – Рocицa Любeнoвa Кирoвa\r\nOблacт Врaцa – Гeoрги Cтaнчeв Гeoргиeв\r\nOблacт Гaбрoвo – Ивaн Шишкoв\r\nOблacт Дoбрич – Дилян Гocпoдинoв Гocпoдинoв зaмeнeн c Мaрия Рoгoвa   Oблacт Кюcтeндил – Oгнян Ивaнoв\r\nOблacт Пaзaрджик – Руди Cинaпoв зaмeнeн c Тинкo Вacилeв\r\nOблacт Плeвeн – Ивaн Мaриянoв Ивaнoв\r\nПлoвдив-грaд – Никoлинa Дecпoтoвa-Кузeвa, Димитър Милaнoв, Мaнoл Мaнoлoв\r\nOблacт Руce – Cвeтлин Кocтoв Cтoянoв\r\nOблacт Cтaрa Зaгoрa – Тихoмир Гoчeв Тeнeв\r\nOблacт Cмoлян – Aceн Кeхaйoв\r\nOблacт Хacкoвo – Дeниcлaв Димитрoв   Oблacт Coфия – Любoмир Илиeв\r\nCoфия 23 МИР – Димитър Cтoйчeв\r\nCoфия 25 МИР – Рoceн Димoв    ", "date": "2019.10.11", "title": "В партията на Слави настъпиха някои промени (ВИДЕО)"}
{"url": "https://www.actualno.com/europe/arestuvanijat-za-atentata-v-hale-prizna-che-toj-e-streljal-news_1384001.html", "text": "      Заподозреният за призна, че той е стрелецът, съобщават германските медии, цитирани от БГНЕС.      По-рано, по искане на главната прокуратура, Федералният съд на Германия издаде заповед за арест на заподозрения извършител на смъртоносната атака пред синагога в град Хале.   Нападението от сряда причини смъртта на двама души и наранявания на мнозина. В момента на стрелбата и хвърлянето на гранатата вътре в синагогата е имало около 80 души.\r\nНападателят е . Той е познат в онлайн пространството със своите неонацистки изказвания и антисемитски позиции. Според тях феминизмът бил в основата на ниската раждаемост в западните държави, а това от своя страна било използвано като извинение за масовите миграционни процеси. Балиет отрича и Холокоста и посочва, че евреите стоят в основата на всички проблеми.  Атаката е извършена по време на Йом Кипур, един от главните празници в юдаизма, който тази година се отбелязва от вторник до сряда ", "date": "2019.10.11", "title": "Арестуваният за атентата в Хале призна, че той е стрелял"}
{"url": "https://www.actualno.com/dobrich/domashnijat-socialen-patronaj-v-dobrich-veche-e-s-novi-mikrobusi-news_1383973.html", "text": "      Два нови микробуса са закупени със средства на общинския бюджет за нуждите на Домашния социален патронаж в Добрич, съобщават от местната администрация и уточняват, че за първи път социалната структура получава нови автомобили. Придобивката е след обществена поръчка по ЗОП и е на стойност 66 625 лв. без ДДС.      На 400 възрастни хора в добруджанския град ежедневно се разнася топла храна, включваща обяд и вечеря. Храната се подготвя в Дом за стари хора, менюто е разнообразно и здравословно, изготвено от инженер-технолог.\r\nНаред с осигуряването на топла храна служители от звената „Санитари“ и „Домашни помощници“ към Домашния социален патронаж оказват помощ за поддържане на лична и битова хигиена, при закупуване на необходимите лекарства, при подаване на документи в различни институции, при пазаруване на желаните хранителни продукти. Освен това социални работници организират посещения на изложби, библиотеки, концерти, разходки за възрастните хора, съобразени с тяхното здравословно състояние.\r\nС новите автомобили ще се подобри качеството на услугата и ще се осигури по-добра трудова среда за ангажираните в патронажната грижа.   ", "date": "2019.10.11", "title": "Домашният социален патронаж в Добрич вече е с нови микробуси"}
{"url": "https://www.actualno.com/business/kogato-ima-vdyhnovenie-rezultatite-sa-nalice-copis-2019-news_1384007.html", "text": "      Стремежът към промяна е основна движеща еволюционна сила. Този принцип ни доказа бизнес изложението COPIS. От 25 до 27 септември в три от изложбените зали на Интер Експо Център форумът събра представители на печатната индустрия и рекламата от България и чужбина.      Нови визии, смели послания и иновативни идеи посрещаха присъстващите през тази година. За първи път се състояха професионални предизвикателства, които събраха специалистите в безпрецедентния за България бизнес формат. Най-мащабното издание на COPIS досега представи своя потенциал за изграждане на контакти от национално и международно ниво, особено в рамките на Балканите, Централна и Западна ЕВропа. Предизвикателно. Това бе думата, с която присъстващите определяха . Безспорно и през осмото си издание изложението надгради и затвърждавайки международния си характер, разшири границите на чуждестранното присъствие. Изложителите от България Чехия, Полша, Италия, Румъния, Гърция, Турция, Хърватска посрещнаха посетители от Германия, Китай, Русия, Италия,  Румъния, Македония, Турция, Гърция, Сърбия, Хърватия, Белгия, Унгария, Чехия, Полша, Холандия, Азербайджан.  „Броят на посетителите с онлайн регистрации и електронни покани нарасна чувствително“, отчитат организаторите. Те посочват, че ръстът по този показател е 15%, като съществена роля за тези резултати е пълноценното използване на дигиталните канали за комуникация и прецизно таргетиране на аудиторията по време на кампанията – напълно в унисон с една от ключовите тенденции в рекламния бранш.\r\nВ резултат на общите усилия станахме свидетели на създадената професионална бизнес атмосфера, в която бяха представени и новостите при дигиталния печат, материалите, консумативите, графичния и пространствения дизайн и визуалните комуникации. В основни акценти се превърнаха печатът върху текстил и предложенията за оптимизиране на работните процеси.\r\nОсвен това трите изложбени дни ни дадоха възможност да избираме от богато портфолио от промоционални продукти, сувенири, позволяващи брандинг и реклама, идеи за креативни фирмени и корпоративни подаръци и машини за производството им. Отчетохме и любопитната тенденция рекламата да се обръща все повече към българското народно творчество и традиционните мотиви.     Предизвикателна. Такава бе и съпътстващата програма. „Решихме да отправим предизвикателство към професионалистите. И така се роди идеята за Fabric is cool“, споделят организаторите. Епичният сблъсък изправи един срещу друг няколко отбора, които в рамките на изложението създадоха цялостен fabric backlit продукт. За три дни отборите (всеки съставен от професионалист в маркетинга, дизайна, копирайтинга, предпечата и печата), трябваше да създадат цялостна концепция за кампания на голям бранд за периода на Коледа. Професионално жури определи и отбора победител.   Съпътстващата програма на COPIS 2019 се превърна и в поле за професионално споделяне на опит. За първи път аудиторията бе завладяна от „Майсторски клас“, воден от проф. Христо Кафтанджиев. С лекциите си в областта на пекиджинг дизайна и семиотиката в рекламата той вдъхнови маркетинг и аутдор специалисти, професионалисти, заети в рекламата и ПР, дизайнери, артист, фотографи, студенти.\r\nПосетителите от България и чужбина отчетоха, че изложителите са все по-креативни и дейни в представянето си. Участниците провеждаха лекции, семинари, дискусии и презентации на щандовете си. Дистрибутори и фирмени представители с готовност отговаряха на задаваните въпроси.\r\nХобито може да бъде превърнато в бизнес. Как това може да се случи, открихме на семинара „Продавай в Etsy – как да превърнем хобито в бизнес“, организиран от  FESPA. Освен че ни вдъхнови и ни даде интересни идеи, събитието се проведе в изцяло обновената зала „Родопи“ на Конгресния център. Всъщност през последния изложбен ден именно зала „Родопи“, заедно с най-голямата конгресна зала на изложбения център - „Витоша“, бе обект на вдъхновяващия ON day – денят на отворените врати, в който представители на Интер Експо Център запознаваха гости и партньори с току-що приключилото реновиране и модернизация на Конгресния комплекс. „Благодарение на тях залите ни са оборудвани с технологии от последно поколение“, отбелязват от ИЕЦ.   COPIS 2019 току-що приключи. В резултат на положените усилия, форумът, провел се паралелно с текстилното изложение на България – ТМТ Експо, бе обект на интерес от близо 6800 посетители – 15% е регистрираният ръст по този показател. Но... „Вече работим по следващото издание“, споменават организаторите. „През изминалата кампания положихме много усилия; но успехът ни дава вдъхновение за 2020 г.; изпълнени сме с нови сили и идеи“, уверени са те. Как ще протече подготовката ли? Процесът ще следим в сайта . ", "date": "2019.10.11", "title": "Когато има вдъхновение, резултатите са налице – COPIS 2019"}
{"url": "https://www.actualno.com/asia/desetki-hiljadi-chlenove-na-id-i-semejstvata-im-bjagat-ot-lageri-v-sirija-news_1384041.html", "text": "      Десетки хиляди „останки“ от \"Ислямска държава\" – членове и техните семейства бягат от лагери в Северна Сирия, съобщава кюрдското издание \"Бас Нюз\", цитирано от БГНЕС.      То публикува видео, в което се виждат множество кюрди, бягащи панически от лагера „Ал Хол“ в провинция Ал-Хасеке. Мустафа Бали, ръководител на пресслужбата на Сирийските демократични сили (СДС), сподели кадри в Twitter на евакуиращи се хора.   Опитът за бягство идва след като Турция започна дълбоко в районите, известни като Източен Ефрат в Северна Сирия срещу сирийските кюрдски сили там.\r\nКюрдите, които държат лагера, преди това предупредиха Запада за възможността за бягство на бойци на ИД от мястото, докато сигурността в района е подкопана от турската офанзива.  Турският външен министър заяви по време на пресконференция в четвъртък, че Турция ще поеме отговорност за задържането на бойците от ИД и техните семейства, след като се установи контрол над района. Все още обаче не е ясно как би могъл да се извърши трансферът на затворници от ИД, докато продължават ожесточените сражения между турската армия и СДС. ", "date": "2019.10.11", "title": "Десетки хиляди членове на ИД и семействата им бягат от лагери в Сирия "}
{"url": "https://www.actualno.com/help/da-pomognem-na-stefka-v-borbata-s-raka-news_1384009.html", "text": "      Стефка Мирославова Неменциева се бори с тежката диагноза рак на гърдата. За лечението на младата жена са необходими   54 700 евро.      \"На 4-ти октомври Стефи премина така очаквания с надежда PET скенер. Резултатите показаха, че има подобрение, но болестта все още не е преборена.- Стефани е силна, тя е борбена, тя ще успее, но само ако вие застанете зад нея и с всички сили я избутaте нагоре по стръмния и трънлив път\", пишат близките ѝ в публикация в специализирания сайт .   Роднините на младата жена умоляват всеки, който има възможност, да помогне на Стефка.    ", "date": "2019.10.11", "title": "Да помогнем на Стефка в борбата с рака"}
{"url": "https://www.actualno.com/europe/myj-rani-naj-malko-chetirima-v-tyrgovski-centyr-v-manchestyr-video-news_1384011.html", "text": "      Търговският център „Ърндейл“ в е евакуиран след съобщения за намушквания с нож, съобщава БГНЕС, като цитира BBC.      Четирима души са ранени. \"Ние сме на мястото, оказваме спешна помощ на четирима пациенти\", заяви говорител на Британската служба за спешна помощ. Според Sky News ранените са петима. Медиците отказват да коментират характера на нараняванията на лицата, потърсили помощ след атаката.    заяви в Twitter, че са реагирали на сигнал за инцидент в търговския център.\r\nКадри от търговския център, споделени в социалните медии, показват пристигащи на място полицейски коли. Районът е отцепен.    В друго видео в социалните медии се вижда мъж на земята с полицейски служител, насочил електрошок към него.     Има арестуван по подозрение за нападението, съобщи местната полиция,  цитирана от Sky News. Той е мъж на 40 години и е изведен за разпит от  властите. Антитерористичният отдел на британската полиция е поел разследването на нападението в търговския център в Манчестър.       ", "date": "2019.10.11", "title": "Мъж рани най-малко четирима в търговски център в Манчестър (ВИДЕО)"}
{"url": "https://www.actualno.com/crime/razsledva-li-njakoj-koj-i-zashto-postavi-prosledjavashto-ustrojstvo-v-kolata-na-biljana-petrova-news_1383990.html", "text": "      Над два месеца никой не дава информация дали разследва и на какъв етап е разследването, ако има такова, по сигнал на Ирен Савова, адвокат на бившия зам.-кмет на \"Младост\" Биляна Петрова.      Савова е подала сигнал пред отговорните органи, в който твърди, че двама мъже поставят нещо под шасито на колата ѝ. Сигналът е придружен от видеозапис, като службите установяват, че става въпрос за записващо и проследяващо устройство, след като първоначално е имало съмнение дали не става въпрос за бомба.   От видеозаписа, предоставен на , личи, че въпросните хора \"работят\" без да крият лицата си. Има и запис как преди това оглеждат обстановка и явно се подготвят за „операцията“.\r\nПрипомняме, че адвокат Савова получи сериозни заплахи след като пое защитата на Петрова. Преди около година нейни некролози бяха разлепени в района около жилището ѝ. Тогава , че вярва, че има \"човек, облечен във власт\", който упражнява принуда върху съда. Няма как да назова име, защото, доколкото разбрах, са освободили килията до Деси и Биляна – не бих искала да се намеря там, добави Савова. Тези жени са приключили, категорична беше Савова пред bTV.  Савова не за пръв път се оплаква от опит да ѝ въздействат. Тя беше адвокат и на бившия председател на КПУКИ Филип Златанов - човекът, който се изправи пред българското правосъдие заради - имена на известни хора и записки срещу тях \"да се удари, да се забави, да се оправи\", както и инициали на поръчители - Б.Б., Ц.Ц., Д.П. , че получавала \"странно обаждане\" да поеме определен случай, докато течеше делото срещу в крайна сметка осъдения Златанов, а в същия ден баща ѝ умира в катастрофа – блъснат е, докато кара велосипед при Ихтиман. Савова се оплака, че МВР така и не е разследвало случая с баща ѝ както трябва.\r\nПрипомняме, че на първа инстанция Десислава Иванчева получи 20 години затвор – за де факто искане на подкуп. Биляна Петрова беше осъдена на 15 години лишаване на свобода, а бившият кмет на район \"Младост\" Петко Дюлгеров като посредник - на 12 години затвор. Днес, 11 октомври, започна делото на втора инстанция – а какво се случи при първото заседание, научете в !    ", "date": "2019.10.11", "title": "Разследва ли някой кой и защо постави проследяващо устройство в колата на Биляна Петрова?"}
{"url": "https://www.actualno.com/blagoevgrad/gerb-predstavja-kandidatite-za-kmetove-na-bansko-i-dobrinishte-news_1384031.html", "text": "      В Добринище ще се проведе официалното представяне на кандидата за кмет на община Банско,кандидата за кмет на град Добринище и кандидатите за общински съветници от ПП ГЕРБ. .      През следващите дни ще се проведат и срещи с граждани както следва: на 14 октомври от 18.00 часа в квартал,,Вабело, ресторант,,Ивел”; на 17 октомври – среща с гражданите на квартал,,Шебелица”от 18.00 часа в хотел,,Орбел”; на 21 октомври среща с гражданите на квартал,,Бунаре”от 18.00 часа в ресторант,,Ивел”; на 24 октомври среща с гражданите на квартал,,Белия рид”от 18.00 часа в механа,,Бабуч”. Петър Галчев, който е кандидат за кмет на Добринище приканва жителите на града да присъстват както на утрешното, така и на следващите събития. „Стартира кампанията ми като кандидат-кмет на гр. Добринище от политическа партия ГЕРБ. През следващите дни ще представя на вашето внимание основни акценти от направеното до сега през изминалия мандат, през който града беше управляван от нашата политическа партия.   Този анализ ще включва както постиженията ни, така и пропуските ни. На тази база е разработена и моята програма за управление на град Добринище през периода 2019-2023 г.“, казва още Галчев. Той добавя, че през последните четири години е имал възможност да се запознае в дълбочина с механизмите на управление на града, както и с рисковете, съпътстващи доброто желание за оптимални резултати. „Този опит ми дава кураж да поискам вашето доверие и да съм сигурен, че ще мога да му отговоря, давайки своя принос за развитието на града. Ще се радвам да се включите в организираните мероприятия и срещи в предизборната ми кампания. Срещите ми с вас са важни, за да обогатя програмата ми за управлението на град Добринище с вашите идеи. Заедно можем повече! Работа,Работа,Работа за Добринище!“, допълва Галчев ", "date": "2019.10.11", "title": "ГЕРБ представя кандидатите за кметове на Банско и Добринище"}
{"url": "https://www.actualno.com/balkani/zapochna-podgotovkata-za-start-na-malkija-shengen-news_1384037.html", "text": "      Започнала е техническата подготовка за прилагане на се казва в съобщение до медите от кабинета на , цитирано от БГНЕС. Декларацията беше приета вчера по време на тристранната среща в Нови Сад между Сърбия, Албания и Македония.      На следващата среща в Охрид на 10 ноември ще бъде представено всичко, което дотогава е предприето във връзка с изпълнението на клаузите от  Декларацията.   Предстои да бъдат решени въпроси, свързани с отварянето на границите до 2021 г., приемането на регламент относно пазарните инспекции и преминаването на стоки и капитали, както и няколко въпроса от двустранен характер.\r\nДругите лидери на страните от Западните Балкани също са поканени да се присъединят към инициативата и се очаква някои от тях да го направят на предстоящата среща в Охрид.  Отново се подчертава, че „ ” не е алтернатива на Европейския съюз, но е добро послание.\r\nВицепремиерът на Сърбия Зорана Михайлович каза, че „Малкият Шенген” не е създаване на нова Югославия или платформа за осъществяване на националистически проекти на Балканите.   Основната му цел е икономиката, сигурността и подобряване стандарта на живот на гражданите. Целта е „Свободни Балкани”, в които хората ще могат да се придвижват, да работят и да останат в тези страни и да решават свободно своето бъдеще.    Декларацията показва, че държавите не искат да стоят и да чакат реформиране на ЕС, за да продължи политиката по разширяване, както и не искат да влизат в Евросъюза като проблем, а като носители на нови решения, допълни Михайлович. ", "date": "2019.10.11", "title": "Започна подготовката за старт на „Малкия Шенген”"}
{"url": "https://www.actualno.com/europe/es-podgotvja-sankcii-sreshtu-turcija-news_1383901.html", "text": "      Френският министър за Европа заяви, че санкциите на ЕС срещу Турция заради нейната са \"на масата\", след като европейските държави от Анкара.      \"Очевидно са на масата\", каза Амели дьо Моншален пред радио France, като уточни, че потенциалните наказателни мерки заради нахлуването на Турция в Североизточна Сирия ще бъдат обсъдени по време на заседанието на Европейския съвет следващата седмица.   Турция стартира артилерийски и въздушни удари в сряда срещу (YPG). Това се случи, след като президентът на САЩ Доналд Тръмп изненада съюзниците на Вашингтон в борбата срещу бойците на \"Ислямска държава\", като изтегли американските войски по границата със Сирия и Турция.\r\nПрипомняме, че късно снощи Съветът за сигурност на ООН не успя да постигне съгласие относно становище за военната операция на Турция в Сирия на закрито заседание за обсъждане на действията ѝ.  САЩ и Русия наложиха вето на становището на пет европейски членове - Франция, Германия, Белгия, Великобритания и Полша, които осъждат операцията. , които свикаха срещата в четвъртък от 15 страни-членки призоваха Турция в съвместно изявление \"да прекрати едностранните военни действия\". Те заявиха, че операцията заплашва прогреса срещу терористичната групировка \"Даеш\", въпреки че една от целите на операцията е да изчисти всички останали терористи на групировката от региона.   Руският посланик в ООН Василий Небензия, чиято страна е ключов съюзник на Башар Асад, заяви пред репортери, че всяко изявление на Съвета относно Сирия трябва да се занимава с по-широки въпроси, включително присъствието на чужди сили в страната.    Посланикът на САЩ Кели Крафт на свой ред заяви, че президентът Доналд Тръмп \"е дал яснота\", че САЩ \"по никакъв начин\" не одобряват решението на Турция да организира военно нахлуване в Североизточна Сирия.\r\nПо думите ѝ Тръмп е подчертал пред турското правителство, че то носи \"пълна отговорност\" за защитата на кюрдите и религиозните малцинства, а \"неспазването от страна на Турция ще доведе до последствия\". ", "date": "2019.10.11", "title": "ЕС подготвя санкции срещу Турция"}
{"url": "https://www.actualno.com/society/ekoministerstvoto-ne-vodim-pregovori-za-otpadycite-na-rim-news_1384045.html", "text": "      От министерството на околната среда и водите отричат да се водят преговори за внасяне на отпадъци от Рим или други италиански градове.      По-рано BTV разпространи новината, че общината в италианската столица преговаря с български компании за депониране на отпадъците на града у нас. Бяха съобщени и детайли, че сделката щяла да има срок от една година. Още подробности можете да прочетете в    \"Нито правителството, нито Министерството на околната среда и водите(МОСВ) водят преговори с Италия за приемане на отпадъците на Рим или други италиански градове\", съобщават от МОСВ, цитирани от Нова тв.  В министерството няма постъпили и заявления за внос на отпадъци от Рим, се уточнява още в собщението. Така от министерството отричат напълно информацията, че от януари в България може да се внасят отпадъци от Рим.\r\nОтпадъците, цитирани в публикациите в медиите, са обект на задължителна  процедура с предварителна писмена нотификация и могат да бъдат внасяни  единствено с цел оползотворяване. Също така са забранени и превозите на  отпадъци за България, предназначени за обезвреждане и депониране.   От МОСВ пишат, че Законът за управление на отпадъците ограничава количеството на вноса, а ведомството спазва стриктно разпоредбите в него. Администрацията цели да поощри енергийното оползотворяване на RDF, образуван в България, и да предотврати прекомерен внос, затова България е единствената страна в ЕС, която е въвела това ограничение за внос, уточняват от министерството.     ", "date": "2019.10.11", "title": "Екоминистерството: Не водим преговори за отпадъците на Рим"}
{"url": "https://www.actualno.com/africa/izchezna-pravitelstven-samolet-na-kongo-s-8-dushi-na-borda-news_1383913.html", "text": "       за логистична помощ при пътуване на президента на Феликс Чизекеди е изчезнал, съобщи администрацията на гражданската авиация на страната, предава AFP, цитирана от БГНЕС.      Контролът на въздушното движение е загубил връзка с Ан 72 в четвъртък, 59 минути след излитането му от източния град Гома.   На борда, освен четиричленния екипаж, са били четирима цивилни и военни пътници. който е превозвал гориво, е трябвало да кацне в столицата Киншаса в късния следобед.  Мпунга заяви, че центровете за въздушен контрол по предвидения маршрут не са открили следи от самолета и е наредена операция за издирване.\r\nЧизекеди се завърна в в четвъртък вечерта след четиридневно посещение в източната част на страната.    с Ан, включително и с много жертви, се случват често в Конго.    През септември 2017 г. товарен самолет Ан на армията се разби в близост до Киншаса, при което загинаха всичките 12 души на борда.\r\nНай-смъртоносната катастрофа с Ан в страната е през януари 1996 г., когато претоварен самолет пропусна пистата в Киншаса и се разби в многолюден  пазар, убивайки стотици. ", "date": "2019.10.11", "title": "Изчезна правителствен самолет на Конго с 8 души на борда "}
{"url": "https://www.actualno.com/dobrich/jordan-apostolov-ne-sym-spiral-da-rabotja-za-dobrich-news_1384039.html", "text": "      „Хората в Добрич ме познават като човек, който като се захване с нещо - го довежда до край“. Така народният представител от НФСБ и кандидат за кмет на Добрич от Местна коалиция НФСБ (АБВ, ЗНС, Земеделски съюз „Александър Стамболийски“) Йордан Апостолов отговори на въпроса на водещата на Сутрешния блок на Българската национална телевизия с какво се отличава от останалите кандидати.      Той беше категоричен, че привличането на инвестиции за Добрич и връщането на хората в града са сред основните приоритети. Йордан Апостолов даде пример с немския град Манхайм, в който добричлии наброявали 7 хил. души . Не можем да ги върнем с магическа пръчка – но можем да създадем икономическите предпоставки затова тези наши сънародници да се върнат, подчерта Йордан Апостолов.\r\nСред тези икономически предпоставки е и привличането на инвеститори в региона . Кандидатът на НФСБ бе категоричен, че той не говори за това – той го прави. „Вече съм разговарял с фирми, които искат да строят производствени мощности за преработка на селскостопанска продукция. Миналата седмица завършиха и кръг от преговори с френска фирма, която да направи мощности за смесване на лавандулови масла. Защото, Добрич се превърна в центъра на лавандулата в страната“, даде примери Йордан Апостолов.\r\nКандидатът за кмет на НФСБ бе категоричен, че евросредствата не трябва просто да се усвояват, а да носят принадена стойност да града, хората да усещат видимите резултати. И даде пример с едно от училищата – санирано преди пет години, днес то се санира отново. “Това, означава, че дейностите са свършени изключително некачествено и парите просто са усвоени. Тази порочна практика ще пресека“, подчерта Йордан Апостолов.   Влизаме масово в кварталите – отиваме при гражданите . Така Йордан Апостолов обяви следващия си приоритет, от изключително значение за живота на хората в Добрич -  благоустрояването на кварталите и изграждането на микрорайони за отдих в тях. Защото реновираният с евросредства градски парк съвсем не е достатъчен, подчерта Йордан Апостолов.\r\nКандидатът за кмет на НФСБ заяви, че екипът му е съставен от хора, доказали се в малкия и среден бизнес, от специалисти в областта на мениджмънта, банковото дело, от изявени лекари, учители, спортисти, национални треньори.        ", "date": "2019.10.11", "title": "Йордан Апостолов: Не съм спирал да работя за Добрич*"}
{"url": "https://www.actualno.com/politics/karakachanov-armijata-otnovo-e-v-gotovnost-da-zashtiti-granicata-news_1384047.html", "text": "      Към момента няма движение на големи бежански групи към България. Знаете, че на няколко пъти до лятото на тази година имаше наши подразделения, които участваха в охраната на границата и сме готови по график при необходимост отново да ги вдигнем и да ги изпратим и да не допуснем България да бъде наводнена. Но към момента подобна заплаха няма. Това каза министърът на отбраната Красимир Каракачанов в отговор на журналистически въпроси във Велико Търново, предаде БГНЕС.      На въпрос има ли вероятност в скоро време България да се включи с военна сила в конфликта Турция – Сирия, министърът на отбраната категорично заяви: „Нямаме работа там. Българските войници не могат да бъдат пушечно месо в експериментите, които стават в Близкия изток, и няма да бъдат. Отказали сме да изпратим войски в Сирия. Абсурд е сега да ги изпращаме заради конфликта. Но може би ще се наложи, ако се засили емиграционният натиск, отново да използваме армията за защита на границите. Направени са необходимите разчети, взаимодействието с Гранична полиция е много тясно. Знаете, че на няколко пъти до лятото на тази година имаше наши подразделения, които участваха в охраната на границата и сме готови по график при необходимост отново да ги вдигнем и да ги изпратим и да не допуснем България да бъде наводнена. Но към момента подобна заплаха няма. Наблюдаваме ситуацията и в Гърция – там, където има лагери близо до нашата граница, наблюдаваме движението на трафика на турска територия и още преди да се сформират подобни маси, които да тръгнат към България, ние ще ги установим и ще вземем необходимите мерки. Към момента няма движение на големи бежански групи към България. Вчера през целия ден е установен един опит за нарушение“.   На въпрос за неизпълнения с 30% план прием в НВУ министър Каракачанов отговори, че в продължение на 30 години на воинската професия се е гледало пренебрежително и това отношение не може да се възстанови за година-две. „Липсата на адекватно заплащане и на добри условия на труд, както и други проблеми, водеха години наред до незаинтересованост към професията на военнослужещия. Тази тенденция се обръща. През миналата година приетите кандидати да служат в армията са повече от напусналите. Некомплектът в армията намаля с 200 човека в сравнение с миналата година“, съобщи Каракачанов.\r\nНа въпрос за увеличения бюджет на Министерството на отбраната, който през тази година достига близо 4 милиарда лева, министър Каракачанов уточни, че 2 милиарда от тях представляват еднократен разход - те са за придобиването на нов тип изтребител. От следващата година се предвижда да се правят регулярно по около 200 милиона лева допълнителни разходи за двата проекта за нов тип модулен патрулен кораб и за нови бойни бронирани машини за Сухопътните войски.  Помолен да коментира изказванията на председателя на политическа партия АБВ Румен Петков за ремонта на самолети L 39, министърът на отбраната заяви: „От много години насам за първи път всички самолетни платформи на българските ВВС се ремонтират и обновяват. Това са изтребителите МиГ-29, бомбардировачите Су 25 (осем вече заминаха за ремонт в Беларус), учебно-бойните самолети L 39, на които ще се обучават курсантите и младите пилоти, „Пилатус“ – след два дена ще открием модерен тренажор в Долна Митрополия, хеликоптерите Ми-17 и Ми-24, транспортните самолети „Спартан“ и вертолетите за флота. Няма такъв период в Министерството на отбраната, в който всички бойни платформи на авиацията да се възобновяват за действие“.\r\nКаракачанов участва в тържествения ритуал по полагане на военна клетва от курсантите-първокурсници на Националния военен университет (НВУ) „Васил Левски“ . За първи път курсантите представят новите си униформи пред публика. От 2002 г. официалната курсантска униформа е премахната. Ние решихме да възстановим традицията, за да може тези млади момичета и момчета, които са избрали професията на командира, да имат самочувствие от първия ден, в който влизат във Висшето военно училище. Тук обучаваме не само командири за армията, но и лидери. От тези млади хора се очаква не само да бъдат добри командири, но да бъдат пример за подражание в цялото българско общество, каза министърът.    ", "date": "2019.10.11", "title": "Каракачанов: Армията отново е в готовност да защити границата"}
{"url": "https://www.actualno.com/society/13-mln-lv-za-ohrana-na-imoti-s-otpadnala-neobhodimost-dava-voennoto-ministerstvo-news_1383829.html", "text": "       За охрана на военни имоти с отпаднала необходимост за Министерство на отбраната за отпуснати 13 млн. лв. за 2019 г. За  2016 те изразходвани за охрана на тези имоти са били 13, 702 млн.  лв.,  2017 – 12,772 млн., а 2018 г. 14, 982 млн. лв.  Информацията за  изразходваните средства, касаещи управлението на имотите с отпаднала  необходимост е дадена за три години. За 2016 г. -  3 692 940,83 лв. , за  2017г. - 2 863 296,64 лв. и за 2018 г. точно 2 484 320,65 млн. лв. Това се казва в отговори, които БГНЕС получи по Закона за достъп до информация от Министерство на отбраната.       Колко са ненужните за войската имоти? Към настоящия момент, имотите с отпаднала необходимост са  1059 броя  под формата на поземлени имоти и 122 броя под формата на  търговски  обекти и подблокови пространства. Освободените войскови имоти  са  структурирани по областно административно деление, както следва:    Благоевград — 38 броя поземлени имоти; 3 броя търговски обекти и   подблокови пространства; Бургас - 110 поземлени имоти; 8 търговски   обекти и подблокови пространства; Велико Търново те са съответно- 46 и   8; Варна – 56 и 5; Във Враца – 16 и 2; Кърджали - 26 и 2; Кюстендил – 8 и   2; Монтана - 38 и 1; Пазарджик - 25 и 1; Плевен - 37 и 7; Пловдив - 65  и  4; Сливен - 40 и 2; Смолян - 10 и 1; Софийска област - 63 и 5;   София-град - 103 броя поземлени имоти; 57 броя търговски обекти и   подблокови пространства; Стара Загора - 41 и 5; Търговище - 23 и 2;   Хасково – 117 поземлени имоти; 2 търговски обекти и подблокови   пространства; Шумен - 23 и 1; Ямбол – 77 и 4. Има области, в които има   само поземлени имоти – във Видин – 2, Габрово – 2, област Добрич - 32   броя поземлени имоти, Ловеч – 18, Перник – 14, Разград - 11; Русе - 14;   Силистра – 4.\r\nПрез 2019 г. Министерството на отбраната ще премахне 50 опасни сгради в 30 имота на ведомството.  \"Освободените войскови райони, в които е завършила или тече процедура по освидетелстване, бракуване, премахване и снемане от отчет на сгради, части от сгради и строителни съоръжения в управление на Министерство на отбраната, не са в близост до жилищни сгради, в повечето случаи са извън населените места. За тези имоти, които са в близост до населени места, се предприемат постоянни мерки по обезопасяването им докато тече процедура по събарянето им\".\r\nТемата с ненужните имоти за армията съвсем не е нова. Тя отново стана актуална и заради трагичен инцидент, при който стена от саморазрушила се сграда на бившо военно поделение в  Хасково падна и причини смъртта на минувач. От 2001 г. теренът е с отпаднала необходимост за Българската армия. От военното министерство съобщиха, че министърът на отбраната Красимир Каракачанов разпоредил проверка на състоянието на сградния фонд с отпаднала необходимост за Българската армия.   МО постоянно осъществяват дейности по премахване на сградния фонд относно имоти с отпаднала необходимост и съобразно финансовия си бюджет, се посочва в отговорите до БГНЕС. Състоянието на сградния фонд, който подлежи на премахване, се констатира чрез освидетелстване, последващо бракуване, след което е процедурата по фактическото премахване. Към момента има освидетелстван сграден фонд в 30 освободени войскови райони, за които предстои физическо премахване. Предвид спецификата на военните райони е възможно да се премахват само действително амортизираните сгради, особено тези, които са опасни, без задължението за премахване в цялост на сградния фонд в даден район, казват от МО.    Основните причини за предприемане на процедури по освидетелстване на сграден фонд в освободените войскови имоти са естественото им износване, негодност за ползване и опасност от самосрутване. Някои сгради имат провисване или съборени части от покривната конструкция, пукнатини по тухлените зидове, корозирала армировка. Къде се събарят опасни сгради? През 2018 г. са представени за освидетелстване и вече са премахнати 83 сгради с отпаднала необходимост, в управление на МО. Та са били разположени в 9 района.\r\nПрез 2019 г. тече процедура по събаряне на опасни сгради в следните имоти: гр. Монтана - 2 имота с 2 сгради, гр. Нови Искър - 1 имот с 2 сгради, гр. Ямбол — 5 имота със 7 бр. сгради, гр. Шумен — 5 имота с 9 бр. сгради, гр. Търговище — 2 имота с 3 бр. сгради, обл. Бургас, с. Банево — 2 имота с 3 бр. сгради, гр. Поморие — 2 имота с 4 бр. сгради, гр. Средец — 4 имота с 8 бр. сгради, с. Пънчево - 3 имота с 4 бр. сгради, гр. Варна - 3 имота с 5 бр. сгради, с. Миладиновци - 1 имот с 3 бр. сгради.   Изпълнението по бракуването на опасни сгради се осъществява в разумни срокове и е постоянен процес, твърдят от МО.   Ненужните имоти – защо и докъде? Вследствие на реформата в Българската армия военни имоти или части от тях са обявени с отпаднала необходимост за отбраната и сигурността на страната. Въпросът с ненужните имоти остава без крайно решение за ръководството на войската от много години. В Стратегия за освобождаване на Министерството на отбраната от имоти с отпаднала необходимост от 2010 г. бяха поставени ясни срокове. Там беше записано, че за излишните имоти трябва да се предприемат действия гарантиращи най-бързия и ефективен начин за намаление на разходите по издръжка на освободените имоти и реализиране на приходи от тях. „Задълбоченият анализ от извършеното, сега съществуващото положение, структурните промени и направените разчети дават възможност за три години, до края на 2012 година, Министерството на отбраната да се освободи  от всички имоти с отпаднала необходимост. Това, което не е направено през последните 10 години”, се казва в документа. Днес обаче това не е факт.  В Програма за управление на правителството за периода 2017-2021 г. в частта за отбрана има мярка 313, в която се казва: Освобождаване от излишните за Министерството на отбраната недвижими имоти и движими вещи и реинвестиране на освободените средства в поддържането на отбранителните способности и придобиването на нови, както и в бойна подготовка. Продажби за над 177 млн. лв. без ДДС От 2001 г. до 2018 г. в Министерството на отбраната от различни структури (дирекция, изпълнителна агенция и главна дирекция) са продадени 585 броя имота на обща стойност 177 269 619,43 лева без ДДС и режийни. От ведомството дават и разбивка на тази сума, като уточняват, че от 2001 г. до 2009 г. са продадени 433 имоти на обща стойност 124 709 367,58 лева без ДДС и режийни. А за останалия период от 2010 г. до 2018 г. са продадени 152 имоти на обща стойност 52 560 251,85 лева без ДДС и режийни.  От МО казват и че до 2000 г. няма запис в Главния регистър за частна държавна собственост на имоти в управление на Министерството на отбраната за извършени продажби. На 3 и 4 септември 2019 г. със заповеди на министъра на отбраната са стартирали 17 тръжни процедури, от които за 4 имота има участници класирани на първо място, за имоти, три от които са в област Пловдив, а четвъртият – в област Ловеч. За периода 2009-2019г. с решения на Министерски съвет за безвъзмездно предоставяне на общини общо са предоставени 97 имота, на ведомства - 93 имота, на областен управител общо 7 имота.  Общо 117 са отнети по текст от Закона за държавната собственост, който казва, че когато нуждата от имот отпадне или имотът се ползва не по предназначение, правото на управление се отнема. Така общо за период 2009 – 2019 г. безвъзмездно предоставени имоти с решения на министерски съвет и отнети са 314. Към настоящия момент общо и 14 имоти/или части от имоти, в управление на МО са отдадени под наем. ", "date": "2019.10.11", "title": "13 млн. лв. за охрана на имоти с отпаднала необходимост дава военното министерство"}
{"url": "https://www.actualno.com/society/magichesko-otkrivane-v-noshtta-na-mebelite-news_1383920.html", "text": "              Водещият на голямото откриване, Павел Владимиров, обиколи заедно с гостите всяка секция на магазина, а специалната викторина с награди, направи разходката още по-забавна. На всеки етаж беше подготвено специално магическо представление. Летяща маса, предмети, които се превръщат в заек, златна рибка и още много фокуси забавляваха малки и големи. Впечатляващо танцово представление от светлини прикова погледите на всички посетители. Неонови подаръци, светлинна декорация и заря бяха само част от нощните светлини на шоурума. Организаторите бяха помислили за забавления на цялото семейство. Най-малките посетители откриха нови хоризонти за игра в детския кът на магазина. Модерните интериорни решения на „Мебели Виденов“ омагьосаха посетителите със стил и красота. Вдъхновението беше част от магията, която се носеше в „Нощта на мебелите“.  Специално направена стая без гравитация привлече интереса на всички и се превърна в най-сниманата зона. Гостите се забавляваха в измислянето на различни пози, в които гравитацията да не ги „улови“. Всеки можеше да сподели в социалните мрежи своята креативна идея със снимка и хаштаг #gravitychallenge    Изненадите и наградите в новия шоурум на „Мебели Виденов“ продължават. Всеки посетител може да се включи в голямата томбола до 20-ти октомври и ще има възможността да спечели една от 333 награди - 3 ъглови дивана „Джъстин“, 30 ваучера на стойност 300 лв. и 300 релакс стола Максим. Специално и само за този шоурум, „Мебели Виденов“ предлага 30% отстъпка за избрани продукти до 20 октомври.    С най-новия си магазин компанията залага съвременен имидж и един по-различен поглед към мебелите. Тук те са не само мебели, а носят душата и уюта на своя бъдещ дом.\r\nПовече информация за събитието можете да видите  ", "date": "2019.10.11", "title": "Магическо откриване в „Нощта на мебелите“ "}
{"url": "https://www.actualno.com/balkani/trima-migranti-zaginaha-pri-katastrofa-v-gyrcija-news_1383921.html", "text": "      Трима души загинаха, а други 12 бяха ранени, след като в Северна пълен с микробус се блъсна в насрещна кола и падна от скала. Това съобщава гръцката полиция, цитирана от БГНЕС.      Сблъсъкът е станал късно в сряда край село Арети, на около 40 километра североизточно от Солун.   Най-малко 11 са били вътре в автобуса, според полицаите. Шофьорът е заподозрян, че работи за банда за трафик на хора в от съседна .\r\nНе е ясно колко души са били в другата кола.   влизат в Гърция нелегално по суша от всяка година. Мнозина плащат на контрабандисти, за да ги прекарат през река Еврос, която разделя двете страни. ", "date": "2019.10.11", "title": "Трима мигранти загинаха при катастрофа в Гърция"}
{"url": "https://www.actualno.com/sofia/sport-za-sofija-edna-iniciativa-na-mladite-socialisti-ot-stolicata-news_1383917.html", "text": "      На 12 октомври, 2019 година, от 15:00 ч. до 17:00 ч., в градинката пред Народен театър \"Иван Вазов\", Младежкото обединение в БСП София ви кани да поиграете, да поспортувате и да поспорим за бъдещето на столицата.      Там ще ви очакват младите кандидати за общински съветници и районни кметове, с които ще имате възможността да поиграете джаги, дартс или да направите 2 от 3 на табла, гюлбара и тапа, а през това време да ще обсъдите и как трябва да изглежда столицата.\r\nОт своя страна младите кандидати ще ти споделят планове си, а вие ще им разкажете за вашите идеи. Ще обмените гледни точки за проблемите на София и за това какво й е нужно, за да се развива като един модерен и приветлив град за всички!\r\nА защо пък и да не поспорите? В спора се ражда истината!   ", "date": "2019.10.11", "title": " \"СпорТ за София\" - една инициатива на младите социалисти от столицата"}
{"url": "https://www.actualno.com/asia/oon-ne-osydi-dejstvijata-na-turcija-zaradi-veto-na-sasht-i-rusija-news_1383895.html", "text": "       не успя да постигне единно становище за военната операция на Турция в Сирия на закрито заседание за обсъждане на действията й, предаде „Сабах“, цитиран от БГНЕС.      САЩ и Русия наложиха вето на становището на пет европейски страни-членки - Франция, Германия, Белгия, Великобритания и Полша, които осъждат операцията.    , които свикаха срещата в четвъртък, призоваха Турция в съвместно изявление „да прекрати едностранните военни действия“. Те заявиха, че операцията заплашва прогреса срещу терористичната групировка „Ислямска държава“, въпреки че една от целите на операцията е да изчисти всички останали терористи на групировката от региона. Василий Небензя, чиято страна е ключов съюзник на Башар Асад, заяви пред репортери, че всяко изявление на Съвета относно Сирия трябва да се занимава с по-широки въпроси, включително присъствието на чужди сили в страната.  Посланикът на САЩ Кели Крафт каза, че \"е дал яснота\", че САЩ \"по никакъв начин\" не одобряват решението на Турция да организира военно нахлуване в североизточна Сирия. Тя допълни, че президентът е подчертал пред турското правителство, че носи \"пълна отговорност\" за защитата на кюрдите и религиозните малцинства и за това да гарантира, че бойците на \"Ислямска държава\" ще останат в затвора и групировката няма да се възроди. Крафт каза, че ако Турция \"не направи това, ще има последици\".\r\nСпоред дипломати, цитирани от западните агенции, САЩ са предложили изявление, изразяващо \"сериозна тревога\", призоваващо за защита на гражданското население и настояващо да използва дипломация.   В четвъртък министърът на отбраната Хулуси Акар е разговарял с френския си колега Флоранс Парли, с американския министър на отбраната Марк Еспер и държавния секретар по отбраната на Обединеното кралство Бен Уолъс.    Според прессъобщение на турското Национално министерство на отбраната, Акар е казал в телефонно обаждане на Парли, че целта на операцията е елиминиране на съществуващи терористични групировки в региона източно от река Ефрат, както и да се създаде коридор за мир, за да се гарантира, че сирийците, живеещи в Турция, могат да се върнат в родината си.\r\nАкар допълнил още, че Турция е \"единствената държава-членка на НАТО и коалицията, която води битка гърди в гърди с „Ислямска държава“ и е неутрализирала повече от 3 000 терористи на организацията, се казва в изявлението. \"Ние отдаваме голямо значение не само за сигурността на нашата страна и нация, но и на сигурността на религиозни и етнически групи, живеещи в региона\", казал той.\r\nПроявява се изключително внимание, за да се предотвратят щети на цивилни и невинни хора, както и на исторически, културни и религиозни структури, и инфраструктурни съоръжения на приятелски и съюзнически държави в региона, добавил Акар.    ", "date": "2019.10.11", "title": "ООН не осъди действията на Турция заради вето на САЩ и Русия"}
{"url": "https://www.actualno.com/blagoevgrad/georgi-ikonomov-bansko-shte-ima-mnogofunkcionalna-sportna-zala-i-tri-novi-futbolni-igrishta-news_1383925.html", "text": "      Георги Икономов стартира представянето на секторните политики в Програмата си за управление на Банско за мандат 2019-2023.      На среща със спортната общност снощи той сподели стратегията на ГЕРБ за развитие на спорта. Той обещава да продължи инвестициите в масовия спорт и да осигури възможност за безплатен спорт на всеки нуждаещ се. Гарантира подпомагане на дейността на спортните клубове при пълна прозрачност и срещу измерими резултати. По думите му екипът е разработил вече програма за превръщането на Банско в предпочитана дестинация за провеждането на спортно-подготвителни лагери - за целта се водят разговори - както с клубовете за използването на базите, така и с туристическия бранш за засилване на маркетинга на този продукт.\r\nАкцент и в следващия мандат ще бъде работата за подобряване на спортната инфраструктура в общината . Предстои да се завърши проектът за обновяване на съществуващите и изграждане на нови спортни съоръжения в двора на Професионална лесотехническа гимназия “Никола Вапцаров”.  Новоизградената база ще бъде със свободен достъп за жителите на града. Идентични проекти ще бъдат реализирани в дворовете на останалите училища на територията на общината.       Екипът на Икономов иска да възстанови общинската собственост върху стадиона “Свети Петър” в Банско . Да го обнови, разшири съоръженията, да изгради нова козирка и помощен терен. Ще бъде подпомаган ПФК “Банско” в изпълнението на поставените цели - основно това е развитието на детско-юношеската школа.\r\nИ голямата новина за всички банскалии и гости - курортният град ще има своя многофункционална спортна зала. Тя ще посреща нуждите на местните клубове и отбори, ще послужи за организиране на повече собствени събития и ще бъде част от стратегията за привличане на различни спортни отбори за провеждането на подготвителните им лагери.\r\nПрограмата на Икономов включва още - ремонт на съществуващите спортни площадки в Банско и изграждане на такива в Добринище. Изграждане на три нови футболни игрища и съответстващата инфраструктура към тях. Обновяване на физкултурните салони в училищата.    Всички теми в програмата на ГЕРБ за управление на община Банско през 2019-2023 ще бъдат публикувани поетапно на  ", "date": "2019.10.11", "title": "Георги Икономов: Банско ще има многофункционална спортна зала и три нови футболни игрища"}
{"url": "https://www.actualno.com/books/godinata-na-petela-neochakvano-vodi-i-kym-bylgarija-news_1383938.html", "text": "      Тереза Боучкова (р. 1957), една от най-популярните писателки на Чехия, пристига в България, за да представи своята книга, истински феномен в читателския интерес - „Годината на петела” (преводът е на Красимир Проданов, изданието - на „Персей“, в поредица, съфинансирана от програма Творческа Европа).      Любопитното е, че майка й е родена в София, а бабата и дядото на писателката живеят тук до 1947 г. Тереза е дъщеря на един от най-големите живи писатели дисиденти на Чехия - Павел Кохоут, а след развода с него майка й има дългогодишна връзка с Вацлав Хавел.\r\nЩе има две основни събития с участието на писателката: на 17 октомври в Чешкия център в София, а ден преди това, на 16.10. – в Художествената галерия в Пещера.\r\nРодителите трябва да са като лък. А децата са стрелите. Лъкът изстрелва стрелите в света, когато настане часът. Така звучи накратко равносметката на всяко родителство. Но за Тереза – главната героиня на романа „Годината на петела” и всъщност негова авторка, всичко е малко по-различно. Защото стрелите обръщат посоката си, забиват се в сърцето ѝ. Романът е разтърсваща равносметка за осиновяването на две ромски деца. Превръщащи се в зверове, те заплашват да унищожат ония, които са им подали ръка и са ги отгледали. Това води Тереза Боучкова към неочаквана равносметка – за живота ѝ дотук, за дисидентските години, за провалените мечти, за многото разочарования.  Но тя продължава да търси светъл лъч, иска животът ѝ да е прегръдка, да е изпята от сърце песен, да е търкулнала се сълза, от която се ражда само усмивка.\r\nИзключително добре приета от публиката и критиката в Чехия, „Годината на петела” е роман, който представя една история, родена от живота на самия автор. История, която изобилства от неочаквани признания, от смели разкрития. История, написана смело и предизвикателно – и най-важното, майсторски.   Книгата излиза през 2008-а, като дотогава авторката е направила няколко литературни опита, но все още е известна само като дъщерята на Павел Кохоут. А точно баща ѝ е живата легенда на чешкото дисидентство. Изненадващо, още на 20, по стъпките му тръгва и Тереза. Подписвайки „Харта 77” – най-известната антикомунистическа инициатива в онази епоха, тя сякаш се съгласява да бъде преследвана и отлъчвана. Говорим за края на 70-те, време, когато смяната на режима изглежда просто невъзможна. Любопитен факт е, че баща ѝ е прогонен в чужбина и остава дълги години в Австрия. А дъщеря му продължава да страда от издевателствата на властите срещу нея, като в същото време опитва да създаде семейство. Забранено ѝ е да учи, прехранва се като чистачка…    Логично, като резултат и от стреса, не може да има собствени деца. Тогава със съпруга си осиновяват ромско момче, следва и второ. Като по чудо им се ражда и техен собствен син.\r\nИменно всички тези събития и житейски препятствия са в основата на „Годината на петела”. Както казахме, книгата се радва на невероятен читателски успех, но изненадващо, не получава никакви литературни награди. Въпреки това оценките се сипят в огромно количество. Критиката анализира написаното, търси връзки и взаимовръзки, читателите пък са любопитни за личния живот на авторката. А книгата изобилства от интригуващи и направо пикантни намеци, от които жълтата преса направо е във възторг.\r\nДали героят дисидент Павел Кохоут е толкова безгрешен?\r\nИ дали наистина майката на Тереза е имала интимна връзка с големия Хавел?   Какво означава да осиновиш ромски деца?   Книгата и в това е уникална – тя премества все по-навътре, в личното пространство на автора, онази тънка линия между фикция и биографични факти. Написана под формата на дневник, всъщност е изпълнена с живо повествование – и когато градусите скочат прекомерно много, ги охлажда ясна философска мисъл или кратка отбивка в някое пражко кино. Така романът се сдобива с очертания на киносценарий, придобива космополитност, превръща се в произведение и на визуалната култура. А в центъра му все така остава нереализираната жена, жертвала себе си за политическа кауза, от която другите се облагодетелстват, за деца, които дори не е родила…\r\nКонфликтът тлее и избухва, но никога повърхностно, никога по линията мое-чуждо, ами в дълбочината си, в невъзможността за адаптиране, за социализиране на онова, което иска да се откъсне от цялото, да изяви непригодността си. Така „Годината на петела” се превръща в нагледна лекция за невъзможността на ромското приобщаване, за абсурдността на самата идея това да се случи. „Годината на петела” неочаквано води и към България Но това е само загатнато, просто един от цветовете в романа, който се чете със смях и през сълзи, защото разтъжава, вдъхновява, депресира и ентусиазира – истински празник на една богата душевност, изливаща се пред нас в своето изобилие и превръщащо се в увлекателна и любопитна книга. ", "date": "2019.10.11", "title": "\"Годината на петела\" неочаквано води и към България"}
{"url": "https://www.actualno.com/africa/premieryt-na-etiopija-poluchi-nobelovata-nagrada-za-mir-news_1383936.html", "text": "      Нобеловата награда за мир за 2019 година се присъжда на премиера на Етиопия Аби Ахмед. Това обяви току що в Осло Нобеловият комитет.      Премиерът на Етиопия Аби Ахмед сключи мирно споразумение с Еритрея.   Нобеловата награда за мир е връчена за усилията му да разреши конфликта на страната си с „горчивия си враг Еритрея“, съобщи Нобеловият комитет.\r\nАби беше отличен \"за усилията си в постигане на мир и международно сътрудничество и по-специално за решителната си инициатива за разрешаване на граничния конфликт със съседна Еритрея\", заяви журито.  На 9 юли африканските съседи Еритрея и Етиопия обявяват края на войната помежду си от две десетилетия. Развихрилият се мирен процес отваря отново посолства и граници, възстановя телекомуникационни връзки и полети и възобновява търговски връзки, предаде БГНЕС.\r\nВсичко се случва след като новият премиер на Етиопия Аби Ахмед обявява през юни, че правителството му оттегля претенциите си към спорната гранична територия.   Споразумението също така възстановява дипломатическите връзки между Сомалия и Еритрея на 30 юли. Организацията на обединените нации отменя санкциите срещу Еритрея на 14 ноември.     ", "date": "2019.10.11", "title": "Премиерът на Етиопия получи Нобеловата награда за мир "}
{"url": "https://www.actualno.com/asia/turskata-ofanziva-v-sirija-zatvori-edinstvenata-bolnica-v-tel-abjad-news_1384054.html", "text": "      Единствената публична болница в сирийския граничен град Тел Абяд трябваше да бъде затворена, тъй като турската военна операция източно от Ефрат продължава.      Френската Medecins Sans Frontiers, която подкрепяше болницата преди операцията, потвърди информацията в изявление.   „Болницата на Тал Абяд, подкрепена от MSF, вече е затворена, защото повечето медицински работници са напуснали със семействата си“.\r\nТурската операция стартира в сряда след месеци заплахи. Анкара оправдава действията си поради загриженост за  „националната сигурност“, предизвикана от  с присъствието на Отредите за защита на населението (ОЗН).  Организацията на обединените нации заяви, че досега повече от 70 000 души от Рас Ал Айн и Тал Абяд са се изселили поради ескалиращото насилие, като много повече се готвят да избягат, тъй като турската армия иска да напредне по-дълбоко в Сирийския Кюрдистан. ", "date": "2019.10.11", "title": "Турската офанзива в Сирия затвори единствената болница в Тел Абяд "}
{"url": "https://www.actualno.com/crime/ivancheva-i-petrova-poiskaha-otvod-na-sydebnija-systav-po-deloto-im-snimki-news_1383905.html", "text": "      Осъдените на първа инстанция бивши управляващи район \"Младост\" в София Десислава Иванчева и Биляна Петрова, както и техните адвокати, поискаха отвод на председателя на съдебния състав Георги Ушев. Те са убедени, че този състав няма да разгледа възражението им срещу постановената им на първа инстанция присъда честно и безпристрастно.      В изказването си пред съда Петрова каза, че съдия Георги Ушев е въздействал и е давал указания на съдия Иво Хинов, който постанови осъдителната присъда.     Заместничката на Иванчева посочи, че са ѝ отнети също така и конституционни права, тъй като не е била пускана за участие в дебати и телевизионни предавания по повод предизборната кампания .  Тя подчерта още, че е била неравноправно третирана спрямо Иванчева, като съдът е позволил на бившия кмет да събира подписи за предизборната си кампания в разстояние на три дни, а на нея - само за един. Апелативният специализиран наказателен съд гледа постановената присъда от Специализирания съд на отстранения кмет на район \"Младост\" Десислава Иванчева, нейната заместничка Биляна Петрова и бившия кмет на района Петко Дюлгеров, които бяха осъдени през април за поискан, но неполучен подкуп.       На първа инстанция Иванчева получи 20 години затвор. Биляна Петрова беше осъдена на 15 години лишаване на свобода, а Петко Дюлгеров като посредник - на 12 години затвор.  Десислава Иванчева подкрепи изказаната позиция от Петрова и поиска отвод както на съдията, така и на цялата Специализирана прокуратура. Единствено бившият кмет на района - Петко Дюлгеров, каза, че остава в ръцете на съда да прецени дали съдебният състав да си направи отвод. ", "date": "2019.10.11", "title": "Иванчева и Петрова поискаха отвод на съдебния състав по делото им (СНИМКИ) "}
{"url": "https://www.actualno.com/plovdiv/plovdivskite-advokati-podkrepjat-sofijskite-si-kolegi-po-kazusa-polfrijman-news_1383864.html", "text": "      Пловдивската адвокатска колегия, която е втората по големина в страната, подкрепя позицията на Coфийcĸия aдвoĸaтcĸи cъвeт по Адвокатите в Пловдив се присъединяват и към Обръщението от 29 септември на 292-ма български съдии във връзка със същия случай. Те подкрепят и декларацията на Съюза на съдиите в България от 25 септември, съобщи БНР.      „Зaплaxитe cpeщy ĸoнĸpeтни cъдии и cъдa и изпoлзвaнeтo на този случай зa пoлитичecĸи цeли и лични интepecи, мoгaт фaтaлнo дa paзĸлaтят дoвepиeтo в пpaвocъдиeтo, нeзaвиcимocттa нa cъдa и пpaвoвaтa дъpжaвa“, се казва в декларацията на Адвокатския съвет в Пловдив.   \"Правораздаването в една правова държава е поверено в ръцете на съда, а според нас на българския съд може и трябва да се гласува доверие, доколкото той през годините е доказал, че функционира по-добре от редица други органи и системи на нашата държава и в този смисъл заслужава доверието на обществото. Това не означава, че съдебните актове не могат да бъдат подлагани на кpитиĸa, която e пpиcъщa нa вcяĸo дeмoĸpaтичнo oбщecтвo, но тази критика следва да се води на професионално ниво и да е насочена изцяло към подобряване на функционирането на съдебната система. Недопустимо под формата на критика да се преминават определени граници и да се стига до aтaĸи, вĸлючитeлнo нacoчeни cpeщy личния живoт и нeпpиĸocнoвeнocттa нa мaгиcтpaтa или адвоката по делото и нeгoвитe близĸи. В противен случай с подобни действия се застрашават нeзaвиcимocттa нa cъдa и адвокатурата, а с това и устоите на правовата държава“, се казва още в декларацията . ", "date": "2019.10.11", "title": "Пловдивските адвокати подкрепят софийските си колеги по казуса \"Полфрийман\""}
{"url": "https://www.actualno.com/society/dve-novi-ognishta-na-chuma-po-svinete-v-shumensko-news_1383942.html", "text": "      Обявени са две нови огнища на болестта африканска чума по свинете (АЧС) в област Шумен, съобщиха от Областната администрация.      Единият случай е в регистриран обект за отглеждане на свине от порода  „Източнобалканска свиня“ в град Смядово, община Смядово. Съгласно  заповедта на директора на БАБХ е определена 3 км предпазна зони около  огнището, в която влиза град Смядово. Определена е и 10 км наблюдавана  зона, в която попадат: от община Смядово – селата Кълново, Янково, Бял  бряг, Веселиново, Александрово; от община Шумен – село Ивански и от  община Велики Преслав – селата Златар и Суха река. По информация на  Областната дирекция по безопасност на храните са умъртвени и загробени  86 животни от обекта, където е обявено огнището. Изпълнени са в пълен  обем и всички дейности по осигуряване на биосигурност, съгласно  заповедта.   Другият случай е при диви свине в землището на село Менгишево, община Върбица. Потвърдени са положителни проби за вируса на АЧС за намерените на 6 и 7 октомври 2019 г. 19 трупа на диви свине в района. Определена инфектирана зона около констатирания случай и са предприети всички необходими мерки по реда, установен от министъра на земеделието, храните и горите. Служители на Североизточно държавно предприятие Шумен и Държавно горско стопанство-Върбица работят по изпълнението на указанията, съгласувано с Областната дирекция по безопасност на храните.   ", "date": "2019.10.11", "title": "Две нови огнища на чума по свинете в Шуменско "}
{"url": "https://www.actualno.com/america/trymp-natiskal-ukrajna-oshte-predi-da-govori-sys-zelenski-news_1383959.html", "text": "      Най-малко четирима служители на националната сигурност алармирали адвокат в Белия дом за опитите на администрацията на Тръмп да окаже натиск върху Украйна за политически цели както преди телефонния му разговор с президента Владимир Зеленски, така и веднага след него, съобщи .      Служителите по сигурността изразили притесненията си пред правния съветник на Съвета за национална сигурност Джон Айзенберг.   Конгресът на САЩ провежда заради предполагаемата злоупотреба с власт по време на разговора на 25 юли, в който поиска Зеленски да проведе проучване на потенциалния му съперник за Белия дом през 2020 г. Джо Байдън и неговия син, който работи в борда на украинска газова компания.\r\nДори преди телефонния разговор служители по сигурността били загрижени от отстраняването на през май, усилията на личния адвокат на Тръмп Рудолф Джулиани да извършва тайни действия, свързани с Украйна, и индикации, че Тръмп иска Зеленски да предложи потенциално вредяща на Байдън информация, пише  вестникът.  А длъжностните лица се разтревожили още повече след обаждането, в което Тръмп помолил Зеленски да \"разгледа\" Байдън с Джулиани и генералния прокурор Бил Бар.\r\nВисшите служители, включително съветникът по националната сигурност Джон Болтън, получили оплаквания заради обаждането в рамките на минути след разговора.   Часове след разговора, препис, съставен от помощници, е преместен от широко разпространена компютърна мрежа в Белия дом в такава, която обикновено е запазена за разузнавателни операции с висока класификация. По думите на лицата, подали сигнала, адвокатите от Белия дом са „насочили“ служителите да преместят стенограмата в класифицираната система. В същото време служителите търсели начини да докладват за това, на което са били свидетели. Един служител, който е слушал разговора, отидшъл „незабавно“ при Айзенберг. До края на следващия ден поне още двама, които или са слушали обаждането, или са видели преписа, също са го направили. Не е ясно дали Айзенберг е предприел някакви действия  след предупрежденията, които получил по-рано през юли, или след разговора между Тръмп и Зеленски. Един служител заявява, че Айзенберг е обещал, че ще „последва“, съобщение, което се тълкува, че  възнамерява да разследва въпроса и може би ще предаде тревогата на на служителите на адвоката на Белия дом Пат Циполлон.    Изданието още припомня , както и това, че Тръмп отрече да е направил нещо нередно, като нарече разговора си със Зеленски „перфектен“.\r\nБелият дом заяви, че няма да сътрудничи в разследването за импийчмънт, като нарече процедурата \"конституционно невалидна\".    ", "date": "2019.10.11", "title": "Тръмп натискал Украйна още преди да говори със Зеленски?"}
{"url": "https://www.actualno.com/health/7-nachina-koito-shte-vi-pomognat-da-se-naspivate-pylnocenno-news_1383859.html", "text": "                   1. Оставете телефона в другата стая - Спрете да спите до телефона си, защото той влияе неблагоприятно върху качеството на съня. Също така, когато мобилното устройство е около вас, просто можете да се просегнете и да започнете да разглеждате нещо, а това ще попречи да заспите. Забравете за използването на телефона поне час преди лягане.   2. Измийте добре лицето си - Нощта е времето, през което лицето ви има възможността да си отпочине и възстанови. Погрижете се по него да няма абсолютно никакъв грим, замърсявания и различни кремове. 3. Поемете си дълбоко въздух - Преди да заспите си поемете дълбоко въздух. По този начин ще стимулирате блуждаещия нерв, който активира части от нервната система. По този начин значително ще намалите стреса.    4. Хапвайте 2-3 часа преди лягане - Задължително трябва да има интервал от време между лягането и вечерята. Не хапвайте късно вечер, защото тогава храната не може да бъде преработена напълно от организма, а това е възможно да попречи на съня ви. Вечерята непосредствено преди лягане може да бъде причина за киселини, кашлица и запушен нос.     5. Погрижете се да няма светлина - Изгасете абсолютно всичко, което излъчва някаква светлина. Дори е препоръчително да пуснете щорите, за да бъде напълно тъмно в стаята. Най - незначителния източник на светлина е възможно да ви събуди в момент, в който просто не сте готови за това. Погрижете се това да не се случва. 6. Събуждайте се естествено - Звукът на алармата причинява истински стрес и доста често е причина за започвате деня си без никакво настроение. Опитайте се да се събуждате естествено. По този начин ще се чувствате значително по - отпочинали и ведри. 7. Не приемайте добавки - Определено това не е най - добрата идея, дори да става въпрос за мелатонин. Всъщност все още не е доказно, че той е безвреден и че може да се приема постоянно. Уверяваме ви, че можете да се справите и без тези медикаменти. Има толкова много други варианти. Има храни, които стимулират съня. Също така има и различни начини на дишане, които спомагат лесното и бързо заспиване. Тази вечер вместо хапче, опитайте нещо подобно.    ", "date": "2019.10.11", "title": "7 начина, които ще ви помогнат да се наспивате пълноценно"}
{"url": "https://www.actualno.com/business/do-20-po-niski-dobivi-ot-grozde-no-s-po-dobro-kachestvo-news_1383831.html", "text": "       Гроздоберната кампания 2019 протича нормално и съгласно прогнозите за страната. Времето беше благосклонно към гроздопроизводителите и независимо от нанесените на места поражения от майските бури и градушки и липсата на дъждове в следващите месеци, се очаква добра реколта. Това заявява министърът на земеделието, храните и горите Десислава Танева в отговор на депутатски въпрос за мерките, които ще предприеме Министерството на земеделието, храните и горите за защита на родното производство от грозде, предаде репортер на БГНЕС.       Прогнозата е добивите за цялата страна да са до 20% по-ниски от миналата година, но с по-добро качество. Изпълнителната агенция по лозата и виното (ИАЛВ) съвместно с Министерство на земеделието, храните и горите предприеха редица мерки за безпроблемното протичане на Гроздоберна кампания 2019, уточнява Танева.   Тя информира, че инспекторите на Изпълнителната агенция по лозата и виното ежедневно са на проверки в лозовите масиви, където се извършва гроздоберът, както и в преработвателните предприятията, а в офисите на териториалните звена на ИАЛВ се сверяват площите, за които лозаро-винарските камари издават сертификати за произход на грозде.\r\nИзпълнителната агенция по лозата и виното е изпратила писма до НАП - София, Агенция „Митници\", Дирекция „Национална полиция\" на МВР и ДАНС за съдействие и организиране на съвместни проверки, осигуряващи безпроблемното протичане на гроздобера. Със съдействието на Дирекция „Жандармерия\" е осигурено протичане на кампанията по изкупуване на грозде на принципа „очи в очи - директно между гроздопроизводителите и винопроизводителите.   По отношение на т. нар. „внос на грозде\" от Румъния, следва да се има предвид, че движението на винено грозде на територията на ЕС не се отчита като внос и не подлежи на митнически контрол. Партидите винено грозде от Румъния следва да бъдат придружени с валидни за страната на произход документи, чрез които да е проследим произходът на гроздето, както и документи по реда на Данъчно-осигурителния процесуален кодекс, относими към фискалния контрол. От друга страна гроздето като продукт с висок фискален риск, е обект на фискален контрол от страна на НАП, допълва Танева.\r\nТя посочва, че всички преработващи предприятия на територията на страната са обект на обстойни проверки по време на кампанията. При проверките не е установено изкупуване от винарските предприятия на винено грозде с произход от Румъния или от други европейски държави. На пазарите и тържищата също не е установено такова грозде. Не е регистриран и внос от трети страни (държави извън Европейския съюз).    Танева подчертава, че от началото на гроздоберния сезон Изпълнителната агенция по лозата и виното и Министерството на земеделието, храните и горите са в непрекъснат контакт с браншовите организации, с цел осигуряване на безпрепятствено, протичане на гроздобера и прибиране на реколтата.     Към момента почти в цялата страна гроздето се изкупува на приемливи цени. Изключение правят някои райони, в които винопроизводителите разполагат с по-големи количества собствена продукция от грозде. Голяма част от винопроизводителите, участват по мерките, от Националната програма за подпомагане на лозаро-винарския сектор и създават собствени лозови масиви, с цел затваряне на производствения цикъл. Вследствие на това те преработват основно грозде собствено производство. Така малките гроздопрризводители нямат възможност да реализират своята продукция или са принудени да я продават на ниска цена, уточнява Танева.\r\nТя информира още, че към настоящия момент изкупеното от винарски предприятия винено грозде е 55 млн. кг. Предвидените за България европейски средства по Национална програма за подпомагане на лозаро-винарския сектор са около 134 млн. евро за пет години, като годишният бюджет за прилагането на мерките от програмата е около 26 млн. евро. В действащата в момента програма, която обхваща периода 2019-2023 г. са включени 4 мерки, от които гроздо- и винопроизводителите в сектора могат да се възползват: Популяризиране в трети държави; Преструктуриране и конверсия на лозя; Застраховане на реколтата; Инвестиции в предприятия, допълва още Танева. ", "date": "2019.10.11", "title": "До 20% по-ниски добиви от грозде, но с по-добро качество "}
{"url": "https://www.actualno.com/europe/danija-zapochva-proverki-po-granicata-s-shvecija-news_1383729.html", "text": "      Датското правителство отново възнамерява да възобнови контрола по границата с , съобщи министърът на правосъдието Ник Хекеруп, цитиран от БГНЕС.Това, по думите му е „част от усилията за спиране на организираната трансгранична престъпност“.      Възстановяването на проверките ще засегне особено пътуванията между Копенхаген и Малмьо през 8-километровия мост Йоресунд и фериботния трафик през пристанищата Хелсингьор, Фредерикхавен, Грене и Рьоне. Те ще бъдат в продължение на шест месеца от 12 ноември.   След през 2015 г. бяха въведени проверки около моста Йоресунд, за да се спре притокът на хора в . Но системата струва милиони евро и удължава времето за пътуване между Копенхаген и шведския град Малмьо. Около 70 000 души преминават през моста Йоресунд всекидневно, като трафика е приблизително еднакво разделен между автомобили и железници. заяви, че е уведомила Европейската комисия за плановете си.  Повторното въвеждане на контрол по границата с е предназначено за противодействие на престъпни банди, за които се смята, че са виновни за 13 нападения през последните месеци, включително експлозия в данъчна служба в и двойно убийство. „Терористичната заплаха за остава сериозна“, се казва в официално изявление на правителството. Полицейското присъствие по границата ще бъде засилено.\r\nВ районите, които свързва мостът Йоресунд, живеят около 4 милиона души. Самият мост, наречен на едноименния проток, е с дължина 8 км от шведския бряг до изкуствения остров Пеберхолм, който се намира в средата на протока. Останалата част от съоръжението е 5 км тунел от остров Пеберхолм до датския остров Ама. Мостът над Йоресунд е най-дългият комбиниран пътен железопътен мост Европа и свързва двата основни ареала- датската столица Копенхаген и шведския град Малмьо.    ", "date": "2019.10.11", "title": "Дания започва проверки по границата с Швеция   "}
{"url": "https://www.actualno.com/sofia/jenski-pazar-shte-byde-domakin-na-pyrvija-po-roda-si-fermerski-pazar-pendara-news_1383955.html", "text": "      На 12 октомври 2019 г.  Женски пазар ще бъде домакин на първия по рода си фермерски пазар „Пендара“.  Очакват Ви близо 50 изложители – стартиращи ферми и занаятчии, демонстрации и дегустации с  фермерски продукти от шеф готвачи, нови продукти и производители, иновативна козметика и традиционни български продукти с акцент върху българското гастрономическо наследство. Пазарът стартира тази събота на 12 октомври и ще се провежда всяка събота, за да стане традиционния фермерски пазар на Женски пазар, съобщават организаторите.      Платформата на фермерски пазар „Пендара“ е с капацитет над 100 участника, разделени в два блока и три продуктови зони – „Плодове и зеленчуци“, „Млечни и месни“ и „Други храни и напитки“, които ще бъде разположени на  Женски пазар в пространството между улиците „Симеон“ и „Кирил и Методий”.  ", "date": "2019.10.11", "title": "Женски пазар ще бъде домакин на първия по рода си фермерски пазар \"Пендара\""}
{"url": "https://www.actualno.com/curious/kakvo-ni-prechi-da-sme-shtastlivi-spored-zodijata-news_1383962.html", "text": "                  Основната характеристика на Овен, която му пречи да бъде щастлив, е невъзможността да приеме поражение. Овенът се стреми винаги и във всичко да води. Вместо да се наслаждава на настоящето, той изразходва енергията си, опитвайки се да заобиколи потенциалните конкуренти възможно най-бързо.   Представителят на зодия Телец е непоправим прагматик. Той посвещава по-голямата част от времето си за намиране на допълнителни източници на доходи. От една страна, подобно преследване на целите е похвално. От друга страна, Телецът няма абсолютно никакво време, за да живее просто.         За да могат Близнаците да се чувстват щастливи, се нуждаят от тихо обкръжение. Самотата кара Близнака да изпада в паника и униние, но пък и прекалената шумотевица не е по вкуса им. За мнозина представители на зодия Близнаци, липсата на щастие, често е в резултат липса на мир и възможност да останат насаме с мислите си. Самосъмнението и страхът от промяна, често стават основните причини Ракът да не се чувства щастлив. Ако има смелостта да направи всичко, за което мечтае, Ракът може да се превърне в истински щастлив и пълноценен човек.        ", "date": "2019.10.11", "title": "Какво ни пречи да сме щастливи според ЗОДИЯТА"}
{"url": "https://www.actualno.com/asia/stoltenberg-otiva-na-vizita-v-turcija-news_1383857.html", "text": "      Генералният секретар на НАТО Йенс Столтенберг ще бъде на двудневно посещение в Турция днес, за да се срещне с президента Реджеп Тайип Ердоган и външния министър Мевлют Кавушоглу.      Турското външно министерство заяви вчера, че темата на разговорите на Столтенберг ще бъде поредица от въпроси в дневния ред на НАТО. Визитата на генералния секретар беше насрочена преди Турция да започне военна операция в Северна Сирия срещу кюрдски бойци от Сирийските демократични сили, отбелязват световните агенции.        ", "date": "2019.10.11", "title": "Столтенберг отива на визита в Турция  "}
{"url": "https://www.actualno.com/viewpoint/azbuchnik-na-bylgarskija-haos-vbesjavam-se-news_1383866.html", "text": "      Хората са бесни. От безобразията, с които мафиотизираната държава ги засипва ежедневно. И при това сладкодумно облича тези безобразия в одеждите на загриженост, с две думи – прави ни на глупаци.      Хората са бесни. От наглостта и цинизма на така наречения елит, който никога не е бил толкова брутален и безочлив през последните 30 години. Мисля си, ако някой учен се зарови в историята, може да се окаже, че подобна корупция и гьонсуратлък не е имало не в последните 30, а в последните 130 години.\r\nХората са бесни от бягството на собствените им деца и родители в чужбина/всички знаем причините за тази масова емиграция/. Друг е въпросът как българите се справят в чужбина, колко от тях успяват и колко не. Съвсем друг е въпросът дали част от тях ще се върнат, за да остареят в България/ако все още има такава страна/. Очевидно, обратно на крокодилските сълзи, които рони, управлението на държавата не желае или не може да се справи с този глобален проблем.\r\nХората са бесни от демографската криза и застаряващото население. И въпросът не е само в това дали ще има кой да изкарва парите на пенсионерите в близките десетилетия, а дали ще има българска популация.  Хората са бесни от заграбването на държавните активи – под земята и над нея – от шепа ненаситни типове, които наричат себе си бизнесмени. Същите тези бизнесмени крадат с активната помощ на институциите, политиците  и най-висшето ръководство на държавата.\r\nХората са бесни от зейналата пропаст между елит и народ. Ехото от единия край на пропастта не се чува на другия.\r\nХората са бесни от продажните медии, които са превърнали лъжите, подменянето на фактите, клеветите и идиотския кич по страниците и предаванията си в норма.    Хората са бесни от все по-западащото и поскъпващо здравеопазване, от масовото опростачване на все по-голяма част от образованието и културата ни.\r\nХората са бесни. Бойко Борисов обеща да си отиде от политиката едва, когато построи магистрала „Хемус”. Като се има предвид, че нейното строителство е започнато преди 45 години, навярно ще трябват още толкова, за да бъде завършена. Изглежда Той ще бъде първият управляващ столетник на тази Територия. При нужда има кой да Му подаде памперсите, когато реже лентичката, не го мислете.\r\nХората са бесни от нарастващо чувство за обреченост, от липса на надежда. И това вече е страшно.\r\nХората са бесни. Значи трябва нещо да се направи. Ситуацията може да се промени, не се съмнявам в това. Следващият въпрос обаче е – има ли подходящи хора за управление в полза роду? Има ли?\r\nЗащото ако няма….   Преди време Умберто Еко беше казал следните думи за България: „ Страната ви прилича на смъртник, чакащ примирено съдбата си. България е една умираща, изчезващата държава, чието общество е загубило способността да реагира адекватно на подлеците, наметнали наметалото на демокрацията.”\r\n……………….  ", "date": "2019.10.11", "title": "Азбучник на българския хаос: ВБЕСЯВАМ (СЕ) "}
{"url": "https://www.actualno.com/sofia/nap-sofija-s-nov-direktor-andreana-galcheva-news_1383941.html", "text": "      Андреана Галчева поема официално поста директор на Териториална дирекция на НАП-София. От 2013г. до момента тя е била заместник-директор в ТД на Агенцията.      От 11 април 2019 г. до момента тя изпълнявала длъжността  териториален  директор, едновременно с отговорностите на  заместник-директор на  териториалната дирекция, обясняват от НАП.   Глачева е от структурите на данъчната администрация, където работи през последните 20 години и е преминала през всички сфери на дейност и нива на управление в  структурата.\r\nТя е спечелила конкурс за поста с \"ясна визия за бъдещето\" на НАП София, \"работещи цели и стратегия за развитие\". Назначена е със заповед на изпълнителния директор на НАП Галя Димитрова,  след успешно издържан конкурс за избор на титуляр, съобщиха от  приходната агенция, цитирани от БГНЕС.   ", "date": "2019.10.11", "title": "НАП - София с нов директор - Андреана Галчева"}
{"url": "https://www.actualno.com/actualno/zaradi-bfs-actualnocom-njama-da-otrazi-bylgarija-anglija-news_1383658.html", "text": "      Мина една седмица, откакто от възможност да предаде мача България – Англия. Причината за отказа официално е заради \"нарушаване на установения ред за медийно отразяване на двубоите на българския национален отбор\", но всъщност е кристално ясно, че bTV не получи разрешение, защото репортер на телевизията (Флорина Иванова) засне как джипът на председателя на БФС Боби Михайлов минава по пистата на стадион \"Васил Левски\" и по този начин уврежда настилката. Последствия имаше единствено за Георги Кузев - директорът на Националния стадион, защото е позволил това да се случи. Последствията бяха уволнение!      Не че съм очаквал, но все пак съм разочарован, че никоя медия не подкрепи bTV в ситуацията след цяла седмица. Говорим си постоянно за свободата на словото, само че нищо не правим за нея. У нас говоренето е много лесно, казването на истини - много трудно, а дори малките лишения в името на истината - все невъзможни, когато настъпи моментът!\r\nА истината в случая е една - г-н Михайлов, бяхте голям, много голям вратар и сте също много мъничко, ама страшно мъничко човече! Точно такива мънички човечета, покачили се на големи постове, са способни единствено на още по-мънички дела и това лъсва винаги. Но мъничките дела не заслужават внимание - просто и ясно! Заслужават само едно - да ги пропускаш край себе си.\r\nЗатова ще пропусне и няма да занимава читателите си с мъничките неволи на мъничкото творение, все още носещо етикета \"български национален отбор по футбол\", създадено от Михайлов и колегите му в БФС - с целия им управленски принос за \"развитието\" на българския футбол! Колегите от ще отразят мача, без обаче да обърнат каквото и да е внимание на хората от БФС - те работят в спортен сайт, имат дълг и към читателите си, а и още надежда, че някога ще има футбол в България. Дано им се сбъдне!     ", "date": "2019.10.11", "title": "Заради БФС: Actualno.com няма да отрази България - Англия"}
{"url": "https://www.actualno.com/society/vynshno-ministerstvo-njama-postradali-bylgari-pri-pojarite-v-kalifornija-news_1383949.html", "text": "      Няма постъпили сигнали за пострадали или засегнати български граждани при горските пожари в щата Калифорния, САЩ, съобщиха от българското външно министерство.      Към момента най-големи пожари са регистрирани в окръг Ривърсайд в Южна Калифорния и южно от град Сан Франциско в Северна Калифорния. В окръг Ривърсайд са издадени заповеди за задължителна евакуация на населените места в близост до пожарите.   Местните власти са предприели мерки за предотвратяване на пожарите, както и превантивни действия срещу разпространяването им.\r\nОколо 600 000 домакинска в Северна Калифорния са на тъмно, след като Pacific Gas&Electric започна да изключва захранването, с цел да предотврати повторение на катастрофалните пожари от миналата година, при които загинаха 86 души. Цената на 48 часа прекъсване на електрозахранването може да достигне 2,6 милиарда долара. Прекъсванията на електрозахранването дават възможност на фирмите да проверяват линии с високо напрежение за повреди в момент, когато има условия за възникване на пожари - силни ветрове и суха растителност. Прочетете още за ситуацията в Калифорния в   От министерството на външните работи препоръчват на българските граждани, които се намират в засегнатите райони, да изпълняват всички указания за задължителна или препоръчителна евакуация. В следствие на пожарите се очаква и влошаване на качеството на въздуха, пише БГНЕС. ", "date": "2019.10.11", "title": "Външно министерство: Няма пострадали българи при пожарите в Калифорния  "}
{"url": "https://www.actualno.com/burgas/nezakonen-ulov-na-raci-v-mandrenskoto-ezero-news_1383868.html", "text": "      Служители на Изпълнителна агенция по рибарство и аквакултури в Бургас направиха проверка в язовир Мандара. Поводът е подаден сигнал на телефон 112 за бракониерски улов на раци.       Служителите от сектор РК Бургас намират нарушителя, който е извършвал улов на раци с риболовен уред – винтер . На място той е извадил от водата риболовните уреди. Служителите на агенцията са установили, че там има уловени 58 раци, които са върнати отново във водите на язовир Мандра.   Мъжът, който е подал сигнала на нерегламентирания улов е съдействал от водата да бъде извадена и 100 метра риболовна мрежа. В нея се е намирала три килограма сребриста каракуда. Рибата също е върната във водата. На нарушителя е съставен Акт за установяване на административно нарушение. ", "date": "2019.10.11", "title": "Незаконен улов на раци в Мандренското езеро"}
{"url": "https://www.actualno.com/curious/luboven-horoskop-za-sybota-i-nedelja-news_1383879.html", "text": "       Овен       Има вероятност през уикенда да ви натежат негативните емоции, особено ако нещата не се получават така, както сте си ги представяли. Спрете да мечтаете за невъзможното и започнете да се радвате на това, което имате.    Телец Любовна магия ще плени представителите на зодия Телец. Тези, които се намират във връзка, ще се чувстват като в приказка, а необвързаните Телци имат реален шанс да се запознаят с нов човек и да разберат значението на израза „пеперуди в стомаха”.    Близнаци    Вашият любовен живот може да се окаже контрапункт на житейските ви цели. Може би сте получили нова кариерна възможност през изминалата седмица, които в бъдеще ще ангажират голяма част от свободното ви време. В следствие на това, връзката ви ще страда, така че потърсете компромис.     Рак За първи път от доста време представителите на зодия Рак ще усетят хармония и ще се чувстват на място. Ще успеете да преоткриете половинката си на дълбоко духовно ниво.     ", "date": "2019.10.11", "title": "Любовен хороскоп за СЪБОТА И НЕДЕЛЯ"}
{"url": "https://www.actualno.com/politics/ninova-borisov-udari-dynoto-kato-naredi-na-deputatite-si-da-ne-idvat-na-rabota-news_1383867.html", "text": "      Премиерът Борисов удари дъното като Това каза лидерът на БСП Корнелия Нинова по време на брифинг в Народното събрание заради проваленото пленарно заседание, предаде \"Фокус\".      \"Два неуспешни опита за регистрация. Били сме свидетели на всякакво шикалкавене от страна на премиера Борисов, но днес той удари дъното.\r\nНареди на депутатите си да не идват на работа, да провалят кворума, за да не дойде да обясни защо корупцията на неговото правителство провали бъдещето на България в Шенген .\r\nПонеже го чух в едно предаване да казва, че бил дошъл и мен ме нямало. Един път се е наложило да ме няма.  От началото на това народно събрание всички мои въпроси и питания, всички до един - ето ги, се връщат от министър-председателя с отказ да не отговаря поради некомпетентност \", заяви Нинова. Премиерът не го е страх от парламентаризма, колкото лично от Корнелия Нинова . Това каза от своя страна зам.-председателят на ПГ на \"БСП за България\" Георги Свиленски.\r\n\"Колеги, не знам дали ви направи впечатление, че . Аз и колегите дълго време сме се притеснявали, че имаме толкова некомпетентен премиер, който да не може да отговори на нито един въпрос.    Знаете, че преди няколко седмици парламентарното мнозинство отказа да върнем така наречения блиц-контрол. Отново си мислехме, че зад този техен отказ стои страхът от некомпетентност.   Днес обаче става ясно, че премиерът не го е страх толкова от парламентаризма, колкото лично от г-жа Корнелия Нинова\", допълни Свиленски. По думите му от БСП са били 48 или 50 депутатите, а от ГЕРБ - 42.\r\nДругият заместник-председател на \"БСП за България\" Драгомир Стойнев обърна внимание, че ГЕРБ, които вчера са били толкова много, днес, когато премиерът трябва да отговаря на лидера на опозицията, ги няма. \" Или не си уважават премиера, или не уважавате Народното събрание . Факт е, че едно от двете не уважават\", допълни още Стойнев.\r\nПрипомняме, че след два опита за регистрация парламентът не събра кворум, за да започне заседание. В зала се регистрираха 112 народни представители, при необходими 121.\r\nПо програма народните представители трябваше да разгледат проект на решение за удължаване на срока на работата на Временната анкетна комисия за НАП.   След изчерпване на законодателната част беше предвидено да започне петъчният парламентарен контрол, в който трябваше да вземе участие премиерът Бойко Борисов. ", "date": "2019.10.11", "title": "Нинова: Борисов удари дъното като нареди на депутатите си да не идват на работа"}
{"url": "https://www.actualno.com/society/borisov-otkri-novi-9-km-ot-am-hemus-video-news_1383846.html", "text": "       Днес ще бъде пуснато движението по новия 9,3 км участък от АМ \"Хемус\" между Ябланица и Боаза , съобщиха от пресцентъра на Агенция \"Пътна Инфраструктура\".      Инспекция на трасето, непосредствено преди пускането на трафика, направи министърът на регионалното развитие и благоустройството Петя Аврамова, заместник-министър Николай Нанков и председателят на Управителния съвет на Агенция \"Пътна инфраструктура\" Георги Терзийски. На нея присъства и министър-председателят Бойко Борисов.    В изграждането на отсечката са инвестирани 66 млн. лв. с ДДС и средствата са от държавния бюджет. Строителните работи стартираха в края на март 2018 г. и завършват близо 6 месеца предсрочно. Автомагистралният участък е с по две активни ленти и една аварийна лента във всяка посока на движение. Изградени са 5 селскостопански подлеза и 2 селскостопански надлеза, както и подлез при общинския път Брестница - Съева дупка. Връзката с първокласния път I-4 Коритна-Белокопитово се осъществява чрез етапна връзка при 87-ти километър, която е в близост до село Брестница.\r\nВ отсечката между Ябланица и Боаза е най-големият армонасип, изграждан досега у нас - 45 метра общ насип, с височина от 25 м на армирания насип. Това е почти вертикална стена на откоса като в конструкцията й са вложени специални укрепителни мрежи и системи. Изпълнител на строително-монтажните работи е Консорциум \"ХВП Ябланица\" ДЗЗД, с участници \"Хидрострой\" АД, \"Водстрой 98\" АД и \"Пътстрой Бургас\" ЕООД.  Договорът им е за 65 988 000 лв. с ДДС. Строителният надзор е осъществен от ДЗЗД \"Консултанти Хемус 1 - 2016\", в което участват \"ПИ ЕС Консулт\" ЕООД, \"Евроконсулт\" АД и \"Строл-1000\" АД. Техният договор е за 715 078.92 лв. с ДДС.   ", "date": "2019.10.11", "title": "Борисов откри нови 9 км от АМ \"Хемус\" (ВИДЕО)"}
{"url": "https://www.actualno.com/cite/bojko-borisov-se-strahuva-ot-kornelija-ninova-news_1383889.html", "text": "      Премиерът не го е страх толкова от парламентаризма, колкото лично от Корнелия Нинова. Това каза по време на брифинг в Народното събрание зам.-председателят на ПГ на \"БСП за България\" Георги Свиленски.      Поводът беше , заради който днес няма да се проведе парламентарен контрол. По програма премиерът Бойко Борисов трябваше да отговори на въпрос на лидера на опозицията Корнелия Нинова.\r\nПо думите му от БСП с повече депутати от ГЕРБ в пленарна зала, което е показателно.\r\nОт своя страна лидерът на БСП Корнелия Нннова обави, че , като е наредил на депутатите си да не идват на работа в парламента.   ", "date": "2019.10.11", "title": "Бойко Борисов се страхува от Корнелия Нинова"}
{"url": "https://www.actualno.com/asia/isljamistki-atentat-v-kurdski-grad-na-sirija-news_1384144.html", "text": "      Атентат бе извършен в град Камъшъ, североизточната сирийската провинция Хасеке. Загивали са четирима души, други девет са ранени.      По данни на телевизия „Ал Хадас” задействана е бомба в автомобил, паркират пред един от ресторантите в града. Терористичната групировка \"Ислямска държава\" (ИД) пое отговорността за атентата, информира БГНЕС.   Телевизията твърди, че терористите са се активизирали след нахлуването на турската армия в северна Сирия.\r\nКамъшлъ е административен център на самопровъзгласената кюрдска автономия в североизточна Сирия.   ", "date": "2019.10.11", "title": "Ислямистки атентат в кюрдски град на Сирия "}
{"url": "https://www.actualno.com/asia/raketen-udar-e-verojatna-prichina-za-vzriva-na-iranski-tanker-news_1383851.html", "text": "      Предполагаем ракетен удар е причината за експлозията на иранския нефтен танкер близо до саудитското пристанище Джида, довела до изтичане на нефт в Червено море, заяви собственикът на кораба, предаде AFP.      Националната иранска нефтена компания заяви в изявление, че корпусът на кораба „Сабити“ е бил ударен от две отделни експлозии на около 100 километра от саудитския бряг. В него се казва, че взривовете „вероятно са причинени от ракетни удари“.   „Целият екипаж на кораба е в безопасност и корабът е стабилен“, казаха от NITC и добавиха, че на борда се опитват да поправят щетите.\r\nДържавната компания заяви, че противно на докладите, \"няма пожар на борда на кораба и той е напълно стабилен\".   ", "date": "2019.10.11", "title": "Ракетен удар е вероятна причина за взрива на ирански танкер "}
{"url": "https://www.actualno.com/society/majkata-na-izostavenoto-bebe-e-tyrsila-dom-za-deteto-oshte-prez-uli-news_1383878.html", "text": "      \"Винаги е имало Важното е да се опитаме да ги върнем в семейството.\" Това каза пред БНТ  Георги Богданов, изпълнителен директор на \"Национална мрежа за децата\".      Той обърна внимание как се отразяват подобни случаи, тъй като след време детето, ако се върне в семейството може да открие подобна информация, която да го разстрои. \r\nТой допълни, че майката на детето е търсила във Facebook и в социалните медии информация има ли дом в \"Люлин\" още през юли.\r\n\"Има много различни семейства в България, има изключително затруднени в отглеждането на децата си, има които страдат от психични заболявания, както е в случая с изоставеното бебе\", обясни Богданов.  \"Когато си просто биологичен родител, много често ти не можеш да заемеш мястото на истински родител\", допълни той.\r\nПо думите му кризисните центрове са препълнени с деца, които са жертва на престъпление.\r\nДържавата продължава да има много сериозен проблем с това, което се случва, допълни Богданов.       Бабата на 6-месечното бебе, което беше изоставено в блок столичния квартал „Люлин”, не сигнализирала социалните служби за проблеми в семейството от страх детето да не бъде отнето. Това каза за Нова телевиция Димитрийка Цанова от дирекция „Социално подпомагане” – „Люлин”.\r\nРодителите на момченцето живеели заедно с майката и сестрата на мъжа. Пред полицията те разказали, че изоставили бебето, защото младата майка била подложена на постоянен тормоз от страна на роднините на съпруга си. Причината – не успявала да укроти детето, когато то плачело.\r\nПред социалните обаче бабата казала, че помага на младото семейство. Редовно им давала пари, включително за медицинското обслужване на момченцето. Родителите не разполагали със средства и не получавали помощи, защото на името на бащата са регистрирани четири фирми. Самият той страда от психично заболяване, но няма валидно ТЕЛК-решение. Майка му казала, че то не е подновено, защото пречело на сина й да си намери работи.\r\nКъм момента изоставеното дете е настанено в дома за медико-социални грижи „Свети Иван Рилски”. Очаква се да бъдат направени експертизи, на базата на които да се реши дали бебето да бъде върнато в семейството, дали да отиде при роднини или да бъде дадено за отглеждане в приемно семейство. ", "date": "2019.10.11", "title": "Майката на изоставеното бебе е търсила дом за детето още през юли"}
{"url": "https://www.actualno.com/healthy/ekspert-poseshtenieto-pri-psihiatyr-nikoga-ne-e-naprazno-news_1383784.html", "text": "      Българинът все пак се научи да посещава психиатър. Това каза за Радио „Фокус“ д-р Руслан Тонев, психиатър и психотерапевт в Център за психично здраве - Плевен, по повод Международния ден на психичното здраве.      „Битува стереотипът или стигмата, че човек, който посещава психиатър, е едва ли не „луд“. Необходимо е да се търси помощ в такива случаи и дори и при по-леки състояния“, посочи д-р Руслан Тонев. По думите му в последните 10-15 години все пак българите са се научили да търсят професионална помощ.   „Психиатри и психолози работим заедно в екип. Така се прилагат гледни точки, както на клиницист, така и на психолог и, освен медикаментозно лечение, се назначава психотерапия, социална терапия, арт терапия. Посещението при психиатър никога не е напразно и означава да се получи помощ“, подчерта още д-р Руслан Тонев.\r\nВижте защо жените са по-податливи на депресия в    ", "date": "2019.10.11", "title": "Експерт: Посещението при психиатър никога не е напразно "}
{"url": "https://www.actualno.com/politics/daritkova-petyk-e-den-na-opozicijata-tja-trjabvashe-da-osiguri-kvorum-news_1383885.html", "text": "       Петък е ден на опозицията - тя трябваше да организира своето , за да чуе отговорите на премиера Борисов . Това каза председателят на ПГ на ГЕРБ Д-р Даниела Дариткова пред журналисти, предаде \"Фокус\".      \" Ние сме били толкова, колкото е възможно в контекста на предизборната кампания и празниците , които днес трябва да бъдат посетени от колегите народни представители в техните региони\", заяви още д-р Дариткова.   Тя посочи, че всеки ден има различни мероприятия и числеността на народните представители е различна. На въпрос защо са били два опитите за регистрация, а не три, д-р Дариткова поясни, че няма изискване колко да бъдат те.  \"Корнелия Нинова избяга, когато премиерът Борисов беше в Народното събрание да й отговори \", допълни д-р Дариткова .  Тя припомни, че премиерът Борисов преди около две седмици беше в Народното събрание и е отговарял на въпроси на опозицията.\r\n\" \" избяга същия ден от парламентарен контрол и не дойде да зададе своя въпрос. Сами може да правите изводи за това чие поведение е последователно и чие поведение не отговаря на парламентаризма\", каза д-р Дариткова.   Тя поясни, че според правилника на следващо заседание при парламентарен контрол и при присъствие на Корнелия Нинова, ще може да се зададе отново този въпрос и да му бъде отговорено.    \"Трябва добре да се познава Правилника на Народното събрание. В този смисъл, ако мога да коментирам предходните изказвания, че премиерът Борисов връща отговорите на зададените въпроси, това отново показва едно дълбоко непознаване на Правилника за организацията и дейността на Народното събрание .\r\nПринципът е, ако се зададе въпрос към министър-председателя, ако той не отговаря на изискванията на Правилника, той да бъде пренасочен към конкретен министър. Много пъти колегите от БСП са се възползвали от тази възможност и на техните въпроси е отговаряно от ресорния министър.\r\nВ противен случай, ако те не са съгласни могат да протестират пренасочването . Тогава обсъждането се случва на председателски съвет. В резултат на това обсъждане председателят на Народното събрание решава дали да отправи въпроса към министър-предсeдателя или не\", допълни още д-р Дариткова. ", "date": "2019.10.11", "title": "Дариткова: Петък е ден на опозицията - тя трябваше да осигури кворум"}
{"url": "https://www.actualno.com/europe/plaha-nadejda-za-sdelka-sled-sreshtata-varadkar-djonsyn-news_1383880.html", "text": "      Битанският премиер и ирландският му колега заявиха, че спораумение за Brexit е възможно, пише . Двамата  са имали дълги преговори на четири очи в Честър в опит да намерят ключ за решение на проблема. Според двамата техните тричасови преговори са били детайлни и конструктивни. До момента обаче не са ясни подробностите.      \"Продължаваме да смятаме, че едно споразумение е в интерес на всички\", се казва в съвместно изявление след работен обяд в Северозападна Англия между двамата премиери. ще обмислят допълнително обсъденото на срещата, а техни официални представители ще продължат да разискват въпроса. Според може да се стигне до спорадзмение  прези 31 октомври и Великобритания да излезе от ЕС „по подреден начин“.    ", "date": "2019.10.11", "title": "Плаха надежда за сделка след срещата Варадкар-Джонсън"}
{"url": "https://www.actualno.com/business/protest-na-rabotnicite-v-neohim-ad-iskat-sreshta-s-premiera-da-spasjat-zavoda-ot-falit-news_1383861.html", "text": "      Работниците от торовия завод \"Неохим\" АД в Димитровград излязооха на протест. Те настояват да бъдат гарантирани работните им места, защото са започнали масови съкращения в компанията.      В завода работят около 1000 души. Вече над 100 от тях са били съкратени заради намаленото производство. Миналата година предприятието е било на загуба, за разлика от предишни години, когато е отчитало печалба, съобщи Нова тв.   Какво е довело  опасността от фалит - според синдикатите -  високата цена на природния газ, който е основна суровина в  производството на \"Неохим\" АД. Така стойността на производството се  увеличава, а продуктът на завода се оскъпява и не е конкурентно на  пазара. Това според протестиращите логично води до масовите съкращения и  загубите на компанията.\r\nЗатова те настояват за намаление на цената на природния газ от 30%, за да се гарантира производството на торовия завод.  \"30% е санитарният минимум, който ще гарантира съществуването на Неохим и продукцията ще може да се продава\", обясни един от протестиращите.\r\n\"Тук много трудно се намира работа. Не сме голям град като София и  Пловдив, за да има много фирми. Така че хората по всяка вероятност ще  тръгнат да се разбягвавт. Кой по Терминал, кой по чужбина. Това изобщо  не е желателно - да няма детски игри, само кучета и празни домове.  Затова сме тук и всички ние искаме да подчертаем, че това не е  политически, предизборен протест. Искаме среща с правителството. Знаем,  че то не може да повлияе на цената на газа и да я намали, но искаме  тяхното съдействие за преговори с Газпром и Булгаргаз да може цената да  падне и ние да просъществуваме.\", обяви един  от работниците.\r\nПротестиращите призоваха премиера Бойко Борисов да им \"отдели от времето си и да се срещнат\", за да могат да споделят проблемите си и да се потърси бързото им и адекватно решение. \"Всички тези хора се надяват на вас, надяват се те и техните семейства утре да имат хляб\". В отговор от кабинета изпращат за среща с протестиращите замесник-министъра на енергетиката Жечо Станков, който ще разговаря с работниците по-късно следобед.       \"Водят се преговори, но вече месеци наред няма развитие по върпоса.  Това доведе буквално до фалит завода. Ако не се вземат мерки и това ще  се случи\", заяви представител на протестиращите.\r\n\"Вчера  слушах , която обяви за откриването на  интерконекторната връзка между Комотини и Стара Загора. Искам да я  попитам за кого ще я доставят тази газ след като се унищожават такива  големи предприятия?\", добави той.\r\n\"Водят се преговори. Предното  увеличение, което искаше ДКЕВР, не се състоя. Газта поевтиня с 5  стотинки. Малко, но ние го приемаме като тенденция и това е пътят\",  обясни друг работник в завода.\r\nОще на 10 октомври 4 синдиката организираха масовото недоволство на работещите в общ протест за запазването дейността на торовия завод. \"Неохим\" АД е вторият по големина завод - потребител на природен газ в  България. По думите на протестиращите в бранша има и други заводи в  тяхната ситуация, които ги подкрепят в исканията.\r\n\"Ако загубим работата си, ние ще продължим с мирния протест, защото сме българи и искаме да работим в България. Тук в Неохим в Димитровград.\", заяви трети протестиращ.      След 10 дни работниците и синдикатите в \"Неохим\" АД ще се организират на нов протест в София, пред Министерския съвет. Те обявиха, че ще настояват до последно за намаляване на цената на газта.\r\nПротестиращите са подкрепени от бранша в индустрия \"Химия\" и от синдикатите на КНСБ, КТ \"Подкрепа\" и синдиката \"Защита\". ", "date": "2019.10.11", "title": "Протест на работниците в \"Неохим\" АД, искат среща с премиера да спасят завода от фалит"}
{"url": "https://www.actualno.com/society/rim-pregovarja-s-bylgarski-kompanii-za-prerabotvatvaneto-na-chast-ot-otpadycite-na-grada-news_1383893.html", "text": "      Кметството на вечния град е обявило конкурс за български компании, които от януари да поемат за преработка част от отпадъците на многомилионната италианска столица, съобщава Нова тв.      Очаква се да се подпише договор за 1 година. За момента няма потвърждение на информацията от страна на България. В миналото страната ни вече е обработвала боклука на Неапол и Палермо.   Преговорите с компании от България са започнали след като са се провалили разговорите с Дания и Швеция. За последните две години Римската община е похарчила 14 милиона евро за   прехвърляне на отпадъци към Австрия. Боклукът на римляни поема и   Португалия.\r\nБлизо 800 тона отпадъци на ден остават необработени в италианската  столица. Проблемът за италианците е от 3 години и все още няма решение.  Обществественият натиск върху общината е много голям и заради  съпътстващите несъбрания боклук опасности за разпространение на болести.  Жителите на града често се оплакват и от увеличената популация на  плъхове в града.  Както писа през 2017 г. в България е имало внос на отпадъци за горене, но не  повече от 50% от капацитета на съответната инсталация, подчертават от  МОСВ. Специално от Италия – дестинация, за която , че е  източник на отпадъци за горене за ТЕЦ-овете на , има внос  на киселина от батерии, на RDF и третирани смесени отпадъци.\r\nОсвен това в края на тази година България трябва да докладва съгласно Базелската конвенция за контрол на трансграничното движение на опасни отпадъци какви отпадъци и откъде са внасяни в страната през 2018 г. Още за това може да прочетете в  ", "date": "2019.10.11", "title": "Рим преговаря с български компании за преработватването на част от отпадъците на града"}
{"url": "https://www.actualno.com/asia/moshten-tajfun-priblijava-japonija-news_1383819.html", "text": "      Тайфунът Хигибис, който приближава Япония, по мощност и степен на възможните щети, е съпоставим с тайфуна Ида през 1958 г, взел стотици жертви, заяви на пресконференция представител на Главната метеорологична агенция, предаде БГНЕС.      \"Много мощен тайфун, който не намалява силата си, може директно да удари областите Токай и Канто (около Токио) утре. Освен буря и бурни вълни, съществува опасност от рекордно количество проливни дъждове\", заяви говорителят.   \"Очаква се буря в цялата страна. Има опасност от щети, свлачища, бурни вълни, наводнения. За да защитите живота си, да защитите живота на вашите близки, молим преди вятърът и дъждът да се засилят, без да чакате да следвате инструкциите за евакуация, вземете мерки за сигурност възможно най-скоро “, добави говорителят.\r\nТайфун \"Хагибис\" се насочва към Япония от югозапад. В събота и неделя той може да връхлети тихоокеанския бряг на страната, засягайки Токио.  Авиокомпаниите обявиха отмяната на повече от 800 полета, железопътните компании спират трафика в събота, пътните участъци край бреговете са затворени. Училищата в Токио обявиха отмяна на часовете в събота, 12 октомври. ", "date": "2019.10.11", "title": "Мощен тайфун приближава Япония "}
{"url": "https://www.actualno.com/america/zaradi-trymp-kongresyt-izprati-prizovka-na-ministyra-na-energetikata-na-sasht-news_1383801.html", "text": "      Демократите от Конгреса, които провеждат разследване на импийчмънт срещу президента Доналд Тръмп за злоупотреба с власт, изпратиха призовка за министъра на енергетиката Рик Пери. Призовка от Комисията за разузнаване на Камарата иска до 18 октомври Пери да предаде документи, свързани с отношенията му с Украйна, посочва БГНЕС.      Демократите в Конгреса разследват дали Тръмп е задържал военна помощ за Украйна в замяна на разследване на потенциалния му съперник на президентските избори през 2020 година Джо Байдън. Белият дом публикува стенограмата на телефонен разговор от 25 юли между Тръмп и украинския президент Владимир Зеленски, в който Тръмп иска Зеленски да \"разгледа\" Байдън, като прави това в присъствието на личния си адвокат Рудолф Джулиани  и главния прокурор Уилям Бар. Тръмп отрече да е направил нещо нередно, а , че няма да сътрудничи на разследването за импийчмънт.   \"Наскоро обществените доклади повдигнаха въпроси относно ролята, която бихте играли в предаването или засилването на острото послание на президента до украинския президент. Тези доклади също повдигнаха значителни въпроси относно вашите усилия да  притиснете украинските служители да променят управленската структура на  украинската държавна енергийна компания, за да се възползват лица,  участващи в стремежа на Рудолф Джулиани, за да накарат украинските  служители да се намесят в нашите избори през 2020 година\", се казва в писмото на комисията до Пери.\r\nКомисията отбелязва публикацията в пресата, в която се твърди, че Пери е настоял Тръмп да се обади на Зеленски и че министърът на енергетиката е присъствал на встъпването в длъжност на Зеленски през май 2019 година вместо вицепрезидента Майк Пенс.  Междувременно съдът в САЩ освободи под гаранция от 1 милион долара имигрантите от бившия СССР Лев Парнас и Игор Фруман, обвинени в нарушаване на законите за финансиране на изборни кампании. Следващото дело е насрочено за 17 октомври, а процесът ще се проведе в съд в Ню Йорк. Депозитът от 1 милион долара трябва да бъде платен и от двамата обвиняеми. Докато тази сума не бъде платена, Парнас и Фурман ще останат в ареста.\r\nПо-рано The Wall Street Journal съобщи, че Лев Парнас и Игор Фруман са помагали на Рудолф Джулиани - адвокат на американския президент, да разследва бившия вицепрезидент Джо Байдън. В сряда вечерта те бяха арестувани.   Според обвинението Лев Парнас и Игор Фруман, които в момента са граждани на САЩ, са спонсорирали с търговска цел кандидати за различни избрани длъжности с парите на бизнесмен от Русия. Съгласно разследването, роденият в Украйна Парнас, роденият в Беларус Фруман, украинецът Андрей Кукушкин и американецът Дейвид Коррия, са влезли в конспирация с \"чужденец-1\", за който в документа се казва, че е \"руски гражданин и предприемач\". Целта на конспирацията била да получи средства от този бизнесмен, за да спонсорира предизборни кампании на федерално и щатско ниво, за да \"придобие влияние върху кандидатите ... за спечелване на бъдещи търговски проекти\". Тези действия били проведени от юни 2018 година до април 2019 година.    Обвиняемите ще отговарят за нарушаване на правилата за финансиране на кампаниите, тъй като привличането на чуждестранни средства за тези цели е забранено. ", "date": "2019.10.11", "title": "Заради Тръмп: Конгресът изпрати призовка на министъра на енергетиката на САЩ "}
{"url": "https://www.actualno.com/books/chatroom-na-helen-fresvejk-napomnja-che-internet-krie-i-opasnosti-news_1383779.html", "text": "      Сив юнски дъждовен ден, типичен за холандското лято. Възрастна семейна двойка намира край спирката за града две момичета – легнали в калта в необичайни пози, те не дават признаци за съзнание.      Няколко месеца преди това. Марсия и Флор, 15-годишни, съученички и най-близки приятелки, се срещат почти всеки ден след училище и влизат в чата. Там ги чакат срещи с непознати момчета – някои вълнуващи, други – отвращаващи. Но при всички случаи любопитни. Понякога се събличат пред уебкамерата на по-настоятелните. Какво толкова – нали не могат нищо да им направят в мрежата.   Един ден Флор най-неочаквано получава покана за пробна фотосесия от известна модна агенция – снимката ѝ е стигнала дотам. Двете момичета се впускат в приключението, изпълнени с мечти за кариерата на модели. И с чистото съзнание на един млад човек, че всички хора в живота са добронамерени. Истината се оказва друга...\r\nТова, което сполетява Марсия и Флор, не е единичен случай. Авторката Хелен Фресвейк, бивша полицейска служителка, се е срещала твърде често с млади момичета, жертви на злоупотреба и насилие вследствие на интернет измами. „Chatroom“, базирана на истински случай, тя написва, за да предупреди младите хора да не се доверяват на случайните запознанства в чата. Романът се чете като увлекателна, правдоподобна криминална история, а тийнейджърите явно я намират за актуална и се припознават в нея, след като е избрана от Младежкото жури за книга на годината на Холандия, а в Германия е номинирана за националната награда. На български пък излиза отиздателство „Емас“ в награждаваната поредица „Европейски разказвачи“, която приютява най-добрите младежки романи от континента.  „През целия си живот съм писала за престъпления, извършвани от деца или спрямо деца. За дела, които са ме впечатлявали, а понякога и оставяли безмълвна. Защото да четеш значи да знаеш, да знаеш значи да разпознаваш, да разпознаваш значи да предотвратяваш.“ С тази мисъл Фресвейк описва същността, целта и смисъла на цялото си творчество.\r\nРодена през 1961 г. в административната столица на Холандия Хага, писателката имала трудности в ученето от първия ден – пречела ѝ тежка дислексия. Но това не демотивирало малкото момиченце да учи. И да мечтае. А мечтите ѝ, колкото и абсурдно да звучи, били две в една – да стане полицайка и писателка.\r\nИ малкото момиченце станало девойка и осъществило мечтите си. Хелен започнала работа в полицията и особено много я вълнували престъпленията, свързани с деца и младежи. Затова започнала да пише книги за младите хора – за да ги предупреди да внимават в ежедневието си, да не се предоверяват, да мислят за последствията. А собствените ѝ две дъщери ѝ давали възможност да навлезе в мислите на младите.       Книгите ѝ са базирани на действителни случаи, което ги прави още по-убедителни.\r\nЕто какво послание е оставила Хелен Фресвейк на читателите на своята книга „Chatroom“:\r\n„Много млади хора използват дигиталните „чат-стаи“ в търсене на „съмишленици“, хора, с които да имат общи интереси. В търсене на приятен разговор, секс или връзка.\r\nПриблизително половината от тези младежи редовно променят в интернет своята идентичност. Правят го и възрастните – често с нечисти намерения. Те се опитват да подведат подрастващите към недопустими за един добре възпитан човек деяния и ги снимат без знанието на младите момчета и момичета. Най-често момичета биват принуждавани да вършат онлайн неща, каквито в действителност те не биха желали.\r\nЗатова бъдете нащрек, когато някой иска от вас да му покажете тялото си. Докато се осъзнаете, снимките ви могат да полетят из  интернет. Замислете се сериозно докъде стигат границите ви и не правете нищо, което някой иска от вас, ако не сте убедени в неговата правота.      Хелен“ ", "date": "2019.10.11", "title": "\"Chatroom\" на Хелен Фресвейк напомня, че интернет крие и опасности"}
{"url": "https://www.actualno.com/crime/poreden-opit-za-start-na-deloto-za-carskite-konushni-news_1383813.html", "text": "      Пореден опит за старт на делото за „Царските конюшни” ще бъде направен в петък. Очаква се да бъдат разпитани свидетели, предаде БГНЕС.      Процесът е срещу областния управител на Софийска област Веселин Пенев и лицензирания оценител на държавните имоти Юлия Цекова, чието име е забъркано в , който повлече .   Веселин Пенев ще отговаря за две престъпления. Първото е за умишлена безстопанственост – за това, че като длъжностно лице, в условията на продължавано престъпления (с две деяния) не положил достатъчно грижи за ръководенето, управлението, стопанисването и запазването на повереното му имущество (престъпление по чл. 219, ал. 3 от НК). А именно, за бюджетни средства на Софийска област и на Българската държава в размер на общо 118 439,20 лева, както и за държавен имот, в резултат на което са настъпили значителни вреди.\r\nВторото обвинение на Пенев е за това, че като длъжностно лице съзнателно сключил три неизгодни сделки от името и за сметка на Българската държава. Чрез транслация на притежаваната от държавата част от собствеността на Царските конюшни в полза на „Евротрансбилд“ ЕООД, а не чрез обособяване на реален дял със статут на частна държавна собственост, продал държавната част от недвижимите имоти по занижени цени – за сумата от общо 658 870 лв. без ДДС, при обща пазарна стойност към същата дата в размер на 10 989 000. От действията му са произлезли вреди за Българската държава в размер на 10 330 130 лв.  Юлия Цекова е обвинена за това, че в качеството си на лицензиран оценител, дала неверни оценки и заключения за определяне пазарната стойност на три недвижими имота в центъра на София – частна държавна собственост, възложени ѝ от областния управител на област София. От това произтекла щета за държавата в размер на 10 330 130 лв. ", "date": "2019.10.11", "title": "Пореден опит за старт на делото за Царските конюшни "}
{"url": "https://www.actualno.com/asia/francija-poiska-speshna-sreshta-na-koalicijata-sreshtu-isljamska-dyrjava-news_1383797.html", "text": "      Френският външен министър Жан-Ив ле Дриан призова за спешна среща на водената от САЩ коалиция срещу ИДИЛ, само ден след като Турция започна офанзива в северна Сирия, съобщи АФП, цитирани от БГНЕС.      „Международната коалиция трябва да се срещне, защото сме в нова ситуация и защото борбата срещу ИДИЛ рискува да започне отново, защото ИДИЛ очакваше този шанс“, заяви ле Дриан пред телевизия France 2.   Сирийските кюрди заявиха по-рано, че турска бомбардировка е ударила затвор, в който те са държали заловените бойци от ИДИЛ, въпреки че Анкара обеща да не прави нищо, за да подкопае кампанията срещу джихадистите.\r\nВчера стана ясно, че турски сухопътни войски са пресекли границата и са навлезли на територията на Сирия малко след 22:00 часа във вторник. и предизвика вниманието и тревогите на световната общност.  Стана ясно и че повече от от граничните зони.\r\nПремиерът на Израел Бенямин Нетаняху за \"етническо прочистване\"   А държавният секретар на САЩ Майк Помпео каза, че на Ердоган да започне офанзивата.     ", "date": "2019.10.11", "title": "Франция поиска спешна среща на коалицията срещу Ислямска държава"}
{"url": "https://www.actualno.com/sofia/grajdani-pusnaha-vtori-film-za-problemite-na-knjajevo-tozi-pyt-za-stylbite-video-news_1383821.html", "text": "      Гражданска група \"Да спасим Княжево\" пусна втори филм, касаещ състоянието на софийския квартал. Този път той е посветен на състоянието на стълби на обществени места в квартала - и то е много далеч от цветущо.        Групата предупреждава, че на някои места състоянието на съответните стълби е много опасно - например стълби, провиснали над река, обрасли в храсти и гора, към дере и други.\r\nОт гражданската група са категорични, че не са партийно зависими, не подкрепят нито една политическа сила, а просто искат да се работи за благото на \"Княжево\".  От \"Да спасим Княжево\" все пак са оптимисти, защото за състоянието на улиците, само за два месеца вече има две новоасфалтирани улици. Заглавна снимка:   ", "date": "2019.10.11", "title": "Граждани пуснаха втори филм за проблемите на \"Княжево\" - този път за стълбите (ВИДЕО)"}
{"url": "https://www.actualno.com/education/blizo-100-uchilishtni-avtobusa-sa-v-narushenija-news_1383796.html", "text": "      Близо 100 школски автобуса и техните шофьори са хванати в нарушения при масираните проверки около началото на учебната година. Шофьорите най-често нямат преминат психологически тест или карат с изтекла карта за квалификация.      Автобусите пък често са с износени гуми, без технически преглед или с изтекли документи за пожарогасителите, показват данни от съвместната проверка на ИА „Автомобилна администрация“ и МВР. През септември са проверени 1611 училищни автобуса. Дадени са 71 предписания за отстраняване на допуснати несъответствия. Съставени са 26 акта на водачи, като на тях ще им бъдат наложени санкции. Съставени са 3 акта за извършването на превоз с автобуси без обезопасителни колани за водача и пътниците. Предвидената санкция за превозвачите, които не спазват правилата, е 3000 лева. 50 лева пък трябва да плати пътникът, ако не си сложи колана. Ако автобусът не е оборудван с видеорегистратор, фирмата ще трябва да плати глоба от 1500 лв, пише днес    Автобусите за деца са снабдени с колани, но шофьори коментираха пред „Монитор“, че децата рядко ги слагат, а и учителките, които ги придружават, също не ги окуражават да го правят. Пред автомобилната администрация обаче няма шофьор, който да си признава, че не кара децата да са с поставени колани.\r\nСравнително хлабави са и изискванията за шофьорите, които возят деца. Законът изисква едва две години стаж зад волана на автобус, за да можеш да подкараш возило с малки пътници. Има и задължителна минимална възраст от 25 години за заемане на длъжността. Законът изисква и организаторът на пътуването да осигурява безопасното качване и слизане на децата.  Най-често сигнали за нередности до бившата ДАИ подават притеснени родители, които забелязват видими проблеми с автобусите. Инспекторите биват уведомявани за счупено стъкло или огледало за обратно виждане и пращат екип на проверка. Службата към транспортното министерство нямат правомощия да реагират при обаждания, че шофьорът е в нетрезво състояние. Тогава на място отиват полицаи.\r\nПреди началото на учебната година са извършени проверки в предприятията на автобусите и водачите. Проверена е техническата изправност на автобусите, правоспособността на водачите – необходима възраст, стаж и документи за извършване на този вид превоз.   Най-честите предписания са за липса на табели за превоз на деца, заверки на пожарогасителите, смяна на износени гуми, преминаване на технически преглед или издаване на удостоверение за допълнителен преглед за проверка на оборудването им.    През годините общините и училищата в страната са получили от образователното министерство над 1500 училищни автобуса с различен брой места. Но Автомобилна администрация няма данни колко е средната възраст на автопарка. Автобусите не са предназначени само за средищните училища, а и за основни, средни, обединени, профилирани и професионални школа, чиито ученици живеят извън населеното място. След промени в нормативната уредба от училищния превоз вече могат да се възползват всички ученици с право на безплатен транспорт до 18 г., а не само приоритетно учениците до 16 г. от средищните училища. През миналата учебна година безплатен транспорт ползват общо 88 920 деца в задължителна предучилищна възраст и ученици от 1-ви до 12-и клас. От тях с училищни автобуси се превозват 44 938 деца и ученици. Останалите се възползват от обществен транспорт, за който получават безплатни абонаментни карти. \r\n120 нови автобуса са осигурени за пътуващите ученици на старта на новата учебна година. Те са закупени от 20-те млн. лв., които кабинетът отпусна през май. Тогава от просветното ведомство проучиха какви са нуждите на училища. Така са били подадени над 800 заявки за автобуси. Затова и от МОН са планували закупените превозни средства за пътуващите ученици да бъдат по-голям брой. Миналия месец образователният министър Красимир Вълчев обаче обясни, че това не е се реализирало, тъй като повечето училища искали по-големи превозни средства, които били и по-скъпи от по-малко местните. ", "date": "2019.10.11", "title": "Близо 100 училищни автобуса са в нарушения"}
{"url": "https://www.actualno.com/crime/kamion-se-zapali-na-am-hemus-obrazuva-se-zadrystvane-news_1383835.html", "text": "      Камион се е запалил и затруднява движението на магистрала \"Хемус\" в посока София, съобщава Нова тв.         Инцидентът е станал рано тази сутрин преди тунел \"Витиня\", в посока София.  Засега няма информация дали при избухването на пожара има ранени.\r\nОбразувала се е километрична колона от автомобили към София.   ", "date": "2019.10.11", "title": "Камион се запали на АМ \"Хемус\", образува се задръстване"}
{"url": "https://www.actualno.com/politics/borisov-za-migrantite-dokato-sme-s-karakachanov-njama-strashno-news_1383869.html", "text": "      С откриването на участъка от автомагистрала \"Хемус\" между Ябланица и Боаза, българските строители имат какво да разказват в своите CV-та. Никога не е мислено да се развива инфраструктура в България.      Това каза премиерът Бойко Борисов, който заедно с вицепремиера и министър на отбраната Красимир Каракачанов и регионалният министър Петя Аврамова пуснаха движението по новия участък от \"Хемус\".   Липса на кворум провали заседанието на парламента днес, на което премиерът трябваше да отговаря на въпрос за политиката на правителството за приемането на България в Шенген. \r\n\"Тук преди имаше гора... Най-големият ми грях е, че научих в България да се кара без пари\", коментира Борисов. \"Виждате какви двойни мантинели, какви огради за сигурност. Това е едно изключително съоръжение. И продължаваме с нова сила. За мое най-голямо съжаление въобще нямаше проект за \"Хемус\". Никой никога не е мислил да я прави. Така че сега продължаваме да проектираме. Никога не е мислено да се развива инфраструктура в България\", каза още той.    В отговор на въпрос за опасността Турция да отвори границите за сирийските бежанци премиерът коментира, че най-важното за България е Анкара да спазва споразумението за мигрантите и че лично той много има добри отношения с турския президент Реджеп Ердоган.   Вицепремиерът Каракачанов от своя страна заяви, че са взети всички мерки за охрана на границата с Турция и че при необходимост армията също може да се включи.    Премиерът коментира заканата на турския президент Ердоган към  ЕС, че ще отвори границите за бежанците: \"Нашите отношения с Турция са добросъседски. Натискът и към днешна дата е нула. Вчера имаше един човек, прибраха си го. Докато сме с Каракачанов няма страшно\", заяви премиерът.\r\nОт своя страна военният министър посочи, че основание за притеснения няма. Въпреки това са взети всички мерки. ", "date": "2019.10.11", "title": "Борисов за мигрантите: Докато сме с Каракачанов, няма страшно"}
{"url": "https://www.actualno.com/europe/nabiraneto-na-kolosalna-suma-za-borba-sys-spin-i-tuberkuloza-v-svetoven-mashtab-vyrvi-uspeshno-news_1383808.html", "text": "      Правителства, филантропи и частни фирми са на път да постигнат целта от 14 милиарда долара за плана за спасяване на 16 милиона живота в глобалната борба срещу епидемиите от СПИН, туберкулоза и малария, заяви френският президент Еманюел Макрон. Парите бяха обещани на среща на донорите в Лион, Франция, на Глобалния фонд за борба със СПИН, туберкулоза и малария, на който Макрон се ангажира с интензивна дипломация за да бъдат увеличени даренията.      \"Това не са просто числа, те са животи\", каза френският лидер пред делегатите. \"Средствата, които се искат от нас, не са благотворителност. Решение е да инвестираме срещу несправедливостта\", добави той, като подчерта непропорционалния процент на заразяване и смърт вследствие на трите болести в бедните страни и сред жените и момичетата.\r\nФондът е поискал 14 милиарда долара, които според него ще спасят 16 милиона живота между 2021 и 2023 година.   Макрон заяви, че са били обещани общо 13,92 милиарда долара, след като той прекара сутринта в контакт с държавни и правителствени ръководители - от емира на Катар до арменския премиер - в опит да събере повече средства. Сумата включва допълнителни 60 милиона долара, предоставени от Франция, която основателят на Microsoft и филантроп Бил Гейтс след това удвои.  Макрон обеща да събере още 100 милиона долара до декември, за да достигне целта, по-специално настоявайки за по-голям принос от Япония.\r\nИзпълнителният директор на фонда Питър Сандс заяви, че това означава, че ефективно са заложени общо 14,02 милиарда долара, включително допълнителните 100 милиона долара, обещани от Макрон. \"Ние целим да намалим наполовина до 2023 г. годишния брой на смъртните случаи от тези три епидемии и се стремим да предотвратим около 234 милиона инфекции\", каза Сандс.\r\nНПО настояват, че са необходими още повече - цели 18 милиарда долара. Няколко делегати изразиха съмнение, че може да се генерира толкова голяма сума, тъй като фокусът се измества от болести, до голяма степен засягащи бедните страни, към други глобални проблеми.       \"Това, което искаме да направим, е да накараме СПИН, туберкулоза и малария да изчезнат от лицето на Земята\", каза Макрон пред делегатите. Той се оплака, че решимостта да се бори срещу смъртоносното трио е отслабнала в богатите страни, защото по-малко от техните жители умират и лечението, особено за ХИВ, вече е лесно достъпно.\r\nСпоред Световната здравна организация на ООН през миналата година от причини, свързани с ХИВ, са починали 770 000 души, а 1,7 милиона са новите инфекции. Туберкулозата, висок риск за ХИВ-позитивни хора, е  отнела около 1,7 милиона животи през 2017 г., а маларията над 430 000.\r\nСъединените щати са донор номер едно с 4,68 милиарда долара - сума, която вече е гласувана от Конгреса, а общият дял на Франция възлиза на 1,43 милиарда долара.\r\nГлобалният фонд включва държави, неправителствени организации и частни фирми, които подкрепят програми за обществено здраве по целия свят, като инвестират около 4 милиарда долара всяка година. Той е помогнал за спасяването на 32 милиона живота и е предоставил услуги за профилактика, лечение и грижи за стотици милиони хора, докато годишният брой на смъртните случаи, причинени от СПИН, туберкулоза и малария, е намалял с 40 процента от 2002 г. в страните, в които фондът инвестира. ", "date": "2019.10.11", "title": "Набирането на колосална сума за борба със СПИН и туберкулоза в световен мащаб върви успешно"}
{"url": "https://www.actualno.com/asenovgrad/selski-chitalishta-ot-asenovgradsko-shte-bydat-remontirani-s-evropari-news_1383413.html", "text": "       Няколко в села от община Асеновград ще бъдат ремонтирани с европейски пари , ако проектите на местното ръководство бъдат одобрени за финансиране. Общата сума, която се очаква да бъде отпусната, е в размер на около 550 000 лева, разпределени в две позиции. По едната ще се кандидатства за отпускане на 311 000 лева, а за другата - 241 000 лева. Някои от читалищата, които ще получат възможността да се радват на ремонт, са в селата Тополово, Избеглии, Боянци, Нови извор, Червен и други.       Със средствата ще се наблегне най-вече на ремонтите на читалищните покриви. Ако сумата е достатъчна ще бъдат извършени и подмяна на дограма и вътрешен освежаващ ремонт. Не е планирано да се купуват оборудване и мебели. Предвижда се да се наблегне основно на ремонта, тъй като това е най-належащо. С проекта община Асеновград ще кандидатства чрез Местна инициативна група (МИГ) \"Куклен - Асеновград\" по Оперативна програма \"Развитие на селските райони\". Одобрението си за това дадоха съветниците от местния парламент още преди няколко месеца. А сега, за да се направи сравнение и да се уточни дали предложените цени от фирмите изпълнители са реалистични, са обявени пазарни консултации. Те са публикували на интернет сайта на община Асеновград.    Чрез тях се цели да съберат най-малко три оферти и да се направи оценка. Накрая, след като общината кандидатства и бъдат одобрен проектът с отделните му подпозиции, ще бъде обявена обществена поръчка за избор на фирма, която да извърши ремонта. И едва тогава ще започне реалната работа по ремонтните действия. Предвидено е да се кандидатства по Мярка 7, с подмярка 7.2 - „Инвестиции в създаването, подобряването или разширяването на всички видове малка по мащаби инфраструктура“.\r\nВ конкурса за пазарната консултация могат да се включат всички заинтересовани - независими експерти или органи или други участници на пазара. Необходимо е да има регистрация в Централния професионален регистър на строителя (ЦПРС) към Строителната камара. Срокът за подаване на оферти е до 17:00 ч. на 15.10.19 г. Основният критерий, по който ще бъде извършена пазарната консултация, е \"най-ниска цена\".   ", "date": "2019.10.11", "title": "Селски читалища от Асеновградско ще бъдат ремонтирани с европари"}
{"url": "https://www.actualno.com/crime/pojar-v-sklad-za-sladki-izdelija-v-plovdiv-news_1383837.html", "text": "      Склад за сладкарски изделия гори в Пловдив. Пожарът е започнал около 7:30 сутринта. Сградата се намира в северната индустриална зона на града, в близост до гара \"Филипово\".      Гори стока, внос от турция - сладки, чипс и подобни, обясни служител на полицията. Конструкцията е стара, а сградата е пълна със стока и има много дим. Цялата покривна конструкция а склада е изгоряла.   Има и обгорен микробус. Според жителите на Пловдив в района пожарът е опасен, защото в района има много складове, обясниха те пред Нова тв.\r\nВ гасенето на пожара са се включили 4 пожарни екипа, като се очаква да пристигнат и още от Стамболийски. Те внимават огънят да не се прехвърли върху другите складове в района.  Причините за пожара ще се разследват след като се потуши той, обясниха от пожарната. ", "date": "2019.10.11", "title": "Пожар в склад за сладки изделия в Пловдив"}
{"url": "https://www.actualno.com/business/nsi-otchita-rekordno-uvelichenie-na-prihodite-na-hotelite-news_1383818.html", "text": "      Според статистиката на НСИ, приходите на хотелите в България през август бележат рекорд - 377,8 млн. лева от нощувки. Това е с 8,7% повече на годишна база. А през юни и юли също има растеж, макар и по-скромен - 2,6% и 2,9%, пише в. \" \".      От началото на годината до края на август приходите на българските хотели са общо 1,208 млрд. лв., което е ръст от 4,6 на сто в сравнение със същия период на 2018 г. Годишните приходи на родните хотелиери през последните години надхвърлят 1 милиард лева, но за първи път това се случва още през август.   Единствената разлика в сравнение с минали години е, че през август 2019 г. ръстът на приходите на хотелите от чужди граждани е три пъти по-малък, отколкото ръста на приходите от българи - 18,7 срещу 6,2%.\r\nЗа целия период от началото на годината до края на август тази разлика става още по-съществена. Постъпленията от нощувки, реализирани от българи през осемте месеца на 2019 г., са над 304 млн. лв., отчитайки значително нарастване от 15,4% на годишна база. Приходите от нощувки на чуждестранни граждани са по-големи - близо 904 млн. лв., но ръстът им за същия период е само 1,4 на сто.  Заетостта на леглата в хотелите с 4 и 5 звезди е също рекордно висока - средно 78,1%. ", "date": "2019.10.11", "title": "НСИ отчита рекордно увеличение на приходите на хотелите"}
{"url": "https://www.actualno.com/society/prognoza-za-vremeto-11-oktomvri-petyk-news_1383780.html", "text": "      Минималните температури ще са между 10° и 15°, в София около 10°. Това съобщи за Агенция \"Фокус\" Христо Христов, дежурен синоптик в Националния институт по метеорология и хидрология (НИМХ). Днес облачността бързо ще намалее над почти цялата страната до слънчево време. По-значителна облачност ще има след обяд само над Рило-Родопската област. Ще продължи да духа умерен до силен северозападен, в Източна България северен вятър. Максимални температури - между 20° и 25°, в София около 20°.      Над Черноморието още преди обяд облачността ще намалее и след обяд вече ще е слънчево. Ще духа умерен до силен север-североизточен вятър. Максимални температури на въздуха 19°-22°. Температурата на морската вода е 19°-20°. Вълнението на морето ще бъде 2-3 бала.   Над планините по-значителна облачност ще има над Рило-Родопската масив и там на места ще превали дъжд, докато над останалите планини ще преобладава слънчево време. Ще духа до умерен, по най-високите върхове временно силен запад-северозападен вятър. Максималната температура на височина 1200 метра ще е около 15°, на 2000 метра – около 9°.\r\nАтмосферното налягане ще бъде по-високо от средното за месеца и през деня още малко ще се повиши.  През почивните дни и в понеделник ще бъде предимно слънчево, но сутрин на места в котловините и в Източна България ще има ниска облачност или мъгла. Вятърът ще отслабне, в много райони в нощните часове ще стихва, през деня в събота в източните райони ще бъде от юг-югоизток, а през следващите дни, предимно от изток, слаб. Отново ще се затопли и преобладаващите максимални температури ще са между 20° и 25°. Предимно слънчево и топло за средата на октомври ще бъде в планините. ", "date": "2019.10.11", "title": "Прогноза за времето - 11 октомври (петък)"}
{"url": "https://www.actualno.com/america/stotici-hiljadi-domakinstva-v-sasht-sa-bez-tok-news_1383805.html", "text": "      Около 600 000 домакинска в Северна Калифорния са на тъмно, след като Pacific Gas Electric започна да изключва захранването, с цел да предотврати повторение на катастрофалните пожари от миналата година, при които загинаха 86 души.      Засегнатите хора са под първоначалните оценки, че токът ще бъде изключен на 800 000 домакинства или 2 милиона души.  А цената на 48 часа прекъсване на електрозахранването може да достигне  2,6 милиарда долара, заяви пред CNN Майкъл Вара, експерт по енергийна и  климатична политика в университета в Станфорд.   Прекъсванията на електрозахранването дават възможност на фирмите да проверяват линии с високо напрежение за повреди в момент, когато има условия за възникване на пожари - силни ветрове и суха растителност.\r\nМеждувременно самолети и хеликоптери за борба с пожарите бяха призвани да се справят с фронт източно от Лос Анджелис, който се разпростира на 500 декара. Самият град Лос Анджелис не се очаква да бъде изложен на риск, въпреки че полицията заяви, че ще разчисти някои уязвими лагери за бездомни.  Училищата и университетите са затворени, а хората се запасяват с бензин, вода, батерии и други основни продукти. ", "date": "2019.10.11", "title": "Стотици хиляди домакинства в САЩ са без ток"}
{"url": "https://www.actualno.com/politics/mestni-izbori-2019-reshenija-za-buletini-i-za-proverka-na-lichni-danni-zaradi-partii-news_1383817.html", "text": "      17 257 800 бюлетини ще бъдат отпечатани за първия тур на местните избори на 27 октомври. Толкова е тиражът, който ЦИК е одобрила, съобщава в. \" \".      Навсякъде в страната вече са одобрени образците на бюлетините. Остават само тези за избор на кмет в две кметства - село Стефан Караджово в община Болярово и село Паталеница в община Пазарджик, но до края на деня и те ще бъдат одобрени, каза говорителят на ЦИК Александър Андреев.   На сайта на всяка Общинска избирателна комисия в страната избирателите могат да видят как ще изглеждат бюлетините в тяхното населено място, с които ще се гласува на 27 октомври.\r\nЗа избор на общински съветници ще се отпечатат 6 900 600 бюлетини. Толкова е и тиражът на тези, с които ще се гласува за кметове на общини. За избор на районни кметове в София, Пловдив и Варна ще се отпечатат общо 1 858 100 бюлетини, а за кметове на кметства - 1 598 500.  ЦИК е одобрила методическите указания за обучения на членовете на секционните избирателни комисии. Прието е и решение за отпечатване на избирателните списъци за втория тур на местните избори. На местата, на които ще има балотаж, в списъците ще бъдат включени и младежите, навършили пълнолетие във времето между двата тура, уточни Андреев.\r\nИзбирателите вече могат да правят проверки чрез сайта на ЦИК и на съответната ОИК дали личните им данни са използвани неправомерно за регистрация на партии, коалиции, местни коалиции и независими кандидати. Ако някой установи, че това се е случило, може да подаде жалба до Комисията за защита на личните данни, обясни Андреев.   В събота, 12 октомври, изтича срокът за подаване на заявления за гласуване по настоящ адрес. Същият е и срокът за подаване на заявление за гласуване с подвижна избирателна кутия.    На 16 октомври пък ще бъде публикуван списък на заличените лица от избирателните списъци. Хората могат да проверят дали са в него и ако смятат, че са вътре без основание - да подадат жалба в общината. ", "date": "2019.10.11", "title": "Местни избори 2019: Решения за бюлетини и за проверка на лични данни заради партии"}
{"url": "https://www.actualno.com/crime/podrobnosti-za-systojanieto-na-postradalata-uchenichka-v-s-jana-news_1383839.html", "text": "      Шестокласничката, по време на час в село Яна, е извън опасност за живота, но остава под наблюдение в \"Пирогов\". Детето е с травма в областта на ребрата, стресирано и уплашено, обяви бащата на момичето Христо Кондов пред BTV.      По думите му в опита си да се скара на съученичката, която стояла до дъщеря му, учителката повдигнала чина, след което го бутнала. Тя не искала да удари момичето, но дъщеря му пострадала. Оплакванията за болките дошли около 10 минути по-късно. Учителката излязла от стаята и не обърнала внимание на оплакванията на шестокласничката. Освен това Кондов подчерта, че живеят в близост до училището, но никой не им съобщил по телефона да вземат детето или да проверят здравословното му състояние. След като казало, че има силни болки, линенйка транспортирала детето до Пирогов.   Според Кондов това не е първи инцидент с въпросната учителка. Той разказа, че жената е посягала и повишавала тон и на други ученици.\r\n\"Тя е по-рязка в изказа си и прави повече забележки на децата\", оправда учителката Райна Стоилова - директор на 116 ОУ \"Паисий Хилендарски\". Въпреки това до сега не е получавано оплакване, уточни тя, но не отрече, че в случая е използвана агресия срещу учениците. Директорката вече говорила с учителката да бъде по-внимателна, защото децата реагират по-агресивно на поведението й.  Педагогът обяснил действията си с думите, че не разбрала за удара в областта на ребрата на шестокласничката. Момичето не се е оплакало веднага, след което си тръгнало и изпуснало часа по физическо.\r\nИнспекторатът към министерство на образованието започва проверка по случая. На учителката могат да бъдат постановени наказания по Кодекса на труда.   Вижте как министърът на образованието коментира случилото се в      ", "date": "2019.10.11", "title": "Подробности за състоянието на пострадалата ученичка в с. Яна"}
{"url": "https://www.actualno.com/asia/operacijata-na-turcija-v-sirija-se-razgryshta-veche-ima-po-seriozni-reakcii-news_1383806.html", "text": "      Кюрдските части са били изтласкани от 11 населени места близо до град Тал Абяд и град Рас ал Айн от началото на операцията на Турция в Северна Сирия, съобщиха турски медии, цитирани от БГНЕС.      Анадолската агенция съобщи, че селата Ал-Ябиша и Тал Фандар са първите, които в четвъртък са били прочистени от кюрдските милиции. Селата Мушерифа, Дадат, Бир Ашик и Хамидия, намиращи се в близост до Тал Абяд, и селището Кишто край Рас ал Айн са били впоследствие \"освободени\".\r\nСъобщава се и, че турската армия е продължила с прочистването на село Кишто, разположено на запад от Рас ал Айн, и селищата Барзан, Ал Джадеда и Гиса. Освен това части от подкрепяната от Турция Сирийска национална армия са разбили веригата за доставки на кюрдските сили в окръг Дирбасие в провинция Хасака.\r\nТурция заяви, че операцията \"Извор на мир\", която започна в сряда, е насочена към освобождаване на границата между Турция и Сирия от членовете на терористичната група ИДИЛ и кюрдските отряди за самозащита, които Анкара смята за терористи. Турското министерство на отбраната заяви по-рано, че са неутрализирани 228 \"терористи от ПКК\" и са нанесени удари срещу 181 цели в хода на операцията \"Извор на мира\".   Реакции Междувременно група от близо 30 републиканци в Конгреса на САЩ подготвят санкции срещу Турция във връзка с военната операция на Анкара в Сирия, както и заради сътрудничеството ѝ с Москва, заяви в прессъобщение вносителят на законопроекта Лиз Чейни.   \"Президентът на Турция Реджеп Ердоган и неговият режим трябва да бъдат изправени пред сериозни последици за безмилостното нападение срещу нашите кюрдски съюзници в Северна Сирия, които загубиха хиляди хора в битката срещу ИДИЛ и ни помогнаха да защитим нашата страна\", заяви Чейни, дъщеря на бившя вицепрезидент на САЩ Дик Чейни.    \"Санкциите не са само отговор на насилствените атаки на режима на Ердоган в Северна Сирия. Конгресът отдавна е обезпокоен, че режимът си сътрудничи с противници на САЩ, като Русия. Ако Турция иска да бъде третирана като съюзник, то трябва да се държи съответно. Те трябва да бъдат санкционирани за нападението срещу нашите кюрдски съюзници\", каза още Чейни.\r\nПо-рано сенаторите-републиканци Линдзи Греъм и Крис Ван Холен за въвеждане на санкции срещу Турция, който включва ограничения срещу турския президент и членове на кабинета му, санкции срещу турския енергиен сектор. Предлага се забрана на американското военно сътрудничество с Анкара и налагане на санкции срещу придобиването от Турция на руските системи за противоракетна отбрана С-400.\r\nСъщевременно Норвегия обяви спирането на износа на оръжие за Анкара след началото на турската военна операция в североизточна Сирия.\r\n\"Тъй като ситуацията е сложна и бързо се променя, външното министерство няма да обработва нови заявления за лицензии за износ на отбранителни материали за Турция до следващо решение. Ще проучим всички вече валидни лицензи\", заяви норвежкият външен министър.   Финландия, която не е член на НАТО, за разлика от Норвегия, също обяви вчера прекратяването на износа на оръжия за Турция или друга страна, участваща във войната. А Швеция ще внесе предложение в Европейския парламент и в Европейския съвет за оръжейно ембарго срещу Турция от страна на ЕС.   Спешната среща на Съвета за сигурност на ООН обаче завърши без обща позиция - очаквано, след като Русия се обяви против позицията на европейските държави за по-решителни действия. Вербални сблъсъци Анкара няма да промени политиката си заради заплахата от президента на САЩ Доналд Тръмп, заяви турският външен министър Мевлют Чавушоглу, цитиран от РИА Новости. По-рано Тръмп заплаши \"да разруши турската икономика\", ако Анкара \"премине границите\". Президентът на САЩ също обеща \"силен удар\", ако \"Турция не играе по правилата\".\r\nПо думите на Чавушоглу, ако Анкара се страхува от каквито и да било заплахи, то нямаше да започне операцията в Сирия. Първият дипломат на Турция заяви, че турската армия е била принудена да започне операция \"Извор на мира\" заради доставката на американско оръжие на сирийските кюрдски сили за самоотбрана.   \"САЩ първо казаха: изчакайте, ние ще изтеглим нашите военни. Изчакахме, те не се оттеглиха. Тогава се договорихме за съвместен патрул, който се оказа козметичен. В същото време те продължиха да доставят оръжие на сирийските кюрдски сили за самоотбрана. Ние дълго време търпяхме това и накрая търпението ни свърши\", каза дипломатът.\r\nТой подчерта, че САЩ не могат и да забранят на турската авиация да участва в операцията. \"Съединените щати казват, че без разрешението на координационния център в Катар нито един самолет няма да излети. Но ние се борим с тероризма. И има решения на ООН за борба с тероризма. Тук е територията на Сирия. САЩ нямат право да командват в сирийското въздушно пространство и да решават кой да лети и кой не\", обясни Чавушоглу.\r\nВъншният министър подчерта, че Турция е уведомила всички за началото на операцията, не защото има нужда от разрешение. Според него това е станало поради членство в коалиции и за предотвратяване на сблъсъци.\r\nТурската офанзива срещу сирийските кюрдски сили не е преминала „червената линия“, обявена от президента на САЩ Доналд Тръмп, заяви високопоставен представител на администрацията, цитиран от АФП.\r\nНа въпрос какво действие ще премине границата на предупреждението на президента, служителят заяви, че това би било \"етническо прочистване, безразборен артилерийски обстрел и стрелба по цивилното население\". \"Това наблюдаваме в момента. Не сме забелязали значителни примери на това засега, но е твърде рано\", заяви представителят на администрацията, пожелал анонимност. ", "date": "2019.10.11", "title": "Операцията на Турция в Сирия се разгръща - вече има по-сериозни реакции"}
{"url": "https://www.actualno.com/chronicles/vilhelm-pik-stava-pyrvi-i-posleden-prezident-na-gdr-news_1383778.html", "text": "      Вилхелм е роден на 3 януари 1876 година, в град Губен, разположен в източната част на Германската империя, който понастоящем е част от територията на Полша. Въпреки че първоначално започва да учи в училище за дърводелци, комбинацията от динамично развиващите се световни събития, определена идеология и политическите амбиции на Пик, води до живот на политически активист.      Като дърводелец, през 1894 г. се присъединява към Федерацията на работниците в дървообработването и година по-късно се включва в редиците на Социалдемократическата партия на Германия (СДП). Вилхелм Пик става председател на градска областна управа на партията през 1899 г., а през 1906 г. става секретар, работещ на пълен работен ден за СДП. Въпреки че мнозинството в СДП подкрепя немското правителството през Първата световна война, Пик е член на лявото крило на партията, което се противопоставя на войната. Той открито изказва своите виждания срещу войната, като това води до неговото арестуване и настаняване във военен затвор. След като е освободен, живее за кратко в Амстердам. Завръща се в Берлин през 1918 г., и се присъединява към новооснованата Германската Комунистическа Партия (ГКП).   Вследствие на спечелването на властта от нацистката партия през 1933 г., Пик напуска Германия в посока Франция, след което се премества в Москва през 1935 година. Там той става секретар на Комунистическия интернационал, отговорен за комунистическите партии на Балканите и в Турция и Иран.[1] През 1943 г. е сред учредителите на Националния комитет за свободна Германия (НКСГ). В комитета се планира бъдещето на Германия, след края на Втората световна война. С края на войната, през 1945 г., се завръща в Германия заедно с Червената армия.\r\nПрез 1949 г. е избран за първи президент на новосъздадената Германска демократична република (ГДР). Вилхелм Пик остава на този пост до смъртта си през 1960 година. Пик заема висшите държавни и партийни постове, благодарение на доверието, което има в него Йосиф Сталин.   ", "date": "2019.10.11", "title": "Вилхелм Пик става първи (и последен) президент на ГДР"}
{"url": "https://www.actualno.com/celebrate/sv-apostol-filip-news_698795.html", "text": "      След слизането на Пресветия Дух апостолите останали известно време в Йерусалим. Всекидневно се присъединявали към тях множества новоповярвали. Всички те живеели в единодушие и любов. Имали всичко общо. Всеки продавал имуществото си и донасял получените пари на апостолите. От тоя общ имот се давало на всеки, каквото му било нужно. Така че нямало между тях ни беден, ни богат.      С нарастването на броя на учениците възникнали някои несъгласия. Апостолите, заети с проповядване на словото Божие, не могли да се занимават с всички домакински потребности на християнското общество. Затова свикали вярващите и им предложили да изберат седем мъже. На тия благонравни мъже трябвало да се възложи задачата да раздават помощи и изобщо да се грижат за домакинските неща в Църквата.\r\nТъй на това служение били назначени хора, изпълнени с Дух Свети и с мъдрост. Имената им са: Стефан, Филип, Прохор, Никанор, Тимон, Пармен и Николай.\r\nСлед избора те били изправени пред апостолите. След като се помолили, апостолите възложили върху тях ръцете си. Тия седем души били наречени дякони, служители.  На 11 октомври светата Църква чества паметта на един от тях – св. апостол Филип.\r\nСв. апостол Филип се родил в Кесария.\r\nИзбран за дякон, той усърдно изпълнявал задълженията си.    Юдеите, като видели, че броят на вярващите все повече се увеличава, започнали да преследват Божията църква. Те убили с камъни архидякон Стефан. Мнозина вярващи напуснали Йерусалим и се пръснали по различни посоки. В градовете и селата, където се пръснали, те усърдно проповядвали словото Божие. Тъй че това гонение послужило за все по-широко разпространение на християнската вяра.\r\nДякон Филип, като оставил Йерусалим, дошъл в Самария, където усърдно проповядвал благата вест за спасителното дело на Богочовека. Народът с радост го слушал и се удивлявал на чудесата, които той вършел. Филип изгонвал нечисти духове и изцерявал болни. Повярвали в проповедта му много хора.\r\nВ Самария имало един човек на име Симон, известен като магьосник. Той също приел свето кръщение от Филип.\r\nАпостолите, които продължили да пребивават в Йерусалим, чули, че много жители на Самария приели словото Божие по благовестението на дякон Филип, който в служението си се издигнал до степен на апостол.\r\nАпостолите Петър и Йоан дошли също в Самария, за да помогнат на Филип в устрояването на Църквата там. Те почнали усилено да се молят за повярвалите, възлагали върху тях ръце. И всички те приели в себе си даровете на Пресветия Дух.   Сам Господ ръководил апостолите, като им внушавал какво да правят и къде да идат.\r\nТака веднъж ангел Господен казал на Филип:\r\n- Стани и тръгни към юг по пътя, който води от Йерусалим за Газа и който е пуст.\r\nФилип послушал и отишъл на тоя път, където по това време пътувал в колесница един етиопянин. Този етиопянин, скопец, бил велможа на Кандакия, етиопска царица, пазител на всичките й съкровища. Бил на поклонение в Йерусалим. И той, като много други чужденци, вярвал в Моисеевия закон. Сега се връщал в родината си.\r\nСеднал в колесницата си, той четял книгата на пророк Исаия.\r\nВ момента тъкмо четял думите на пророк Исаия за Изкупителя: “Като овца на клане бе заведен, и както агнето е безгласно пред своя стригач, тъй и Той не отваряше устата Си. При унижението Му Той бе лишен от справедлив съд. Но рода Му кой ще обясни? Защото се отнема животът Му от земята.”\r\nЕтиопският велможа не разбирал за кого говори пророкът. Господ, като видял искреното му желание да узнае истината, изпратил му неочаквана помощ. Дух Свети внушил на Филип да се приближи до колесницата и да заговори с него.   Филип се приближил и запитал велможата:\r\n- Разбираш ли това, което четеш?\r\nВелможата отговорил:\r\n- Как ще мога, ако някой не ме упъти?\r\nИ помолил той Филип да се качи в колесницата, да седне при него и да му обясни прочетеното.\r\n- Моля те, кажи ми – му рекъл той – за кого говори това пророкът.   Седнал в колесницата, Филип му обяснил смисъла на пророчеството. Благовестил му за Господа Иисуса.\r\nВелможата слушал с дълбоко внимание. Като стигнали до една вода, той казал на Филип:\r\n- Ето вода. Какво ми пречи да се кръстя?\r\n- Ако вярваш от все сърце, можеш да се кръстиш – му отговорил Филип.\r\n- Вярвам, че Иисус Христос е Син Божи – възторжено заявил етиоптянинът.\r\nКолесницата спряла. Двамата влезли във водата. Филип кръстил велможата. Когато излезли от водата, Дух Свети слязъл над новопокръстения. Етиопянинът бил вече жив член на Църквата Божия.   Ангел Господен отдалечил Филип от това място. Скопецът вече не го видял. Радостно продължил пътя си за родината. Донесъл й най-скъпоценния дар – благовестието за Царството божие.\r\nСв. Филип продължил апостолското си служение. Бил в град Азот. Обходил след това още много градове и села. Навсякъде неуморно разкривал истината за делото на Спасителя в тоя свят. Стигнал в Кесария при четирите си дъщери. Живял при тях и тук приемал новаповярвалите. Дъщерите му имали пророчески дар.\r\nСв. апостол Павел, на път за Йерусалим, бил в Кесария. Отбил се в дома на св. Филип.\r\nОт Кесария Филип дошъл в лидийския град Тралия, Мала Азия. Тук служил на Църквата като епископ тралийски. Обърнал мнозина към Христа. Вършил и тук, както по много други места, големи чудеса.\r\nПочинал в дълбока старост, обичан от цялото си многобройно паство.\r\n© Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.10.11", "title": "Св. апостол Филип"}
{"url": "https://www.actualno.com/crime/postavjat-svetofar-na-peshehodnata-pyteka-na-kojato-djip-blysna-dete-v-plovdiv-news_1383827.html", "text": "      След инцидента в четврътък, 10 октомври, 8-годишното дете е стежки наранявания. То е настанено в университетската болница \"Св. Георги\" с фрактура на ключицата и тежка гръдно-коремна травма, заради която е приет в лечебното заведение.      Опасната пешеходна пътека се намира на бул.Васил Априлов на пътя към София и АМ \"Тракия\". Булевардът води и към близката индустриална зона.\r\nКрай пешеходната пътека се събраха родители, които настояха на мястото да се постави светофар, за да е безопасно за деата им,съобщи Нова тв.\r\n\"Това е пешеходна пътека, на която се пресича на късмет. Отсреща има детска градина, ясла, пощенски клон. Ежедневно тук пресичат майки с колички, дечица и възрастни хора. Ако две от колите спрат, обикновено третата не спира. Всичко става с махане, благодарене, изчакване.\", каза една от протестиращите.  Това не е първи инцидент на пешеходната пътека, каза друга майка. Пресичането е много рисково. Друг протестиращ разказа, че преди 10 години сестра му е била блъсната на същото място, за радост без сериозни последици.\r\n\"Искаме светофар или нещо друго, което да накара шофьорите да карат по-бавно и внимателно.\", настояха родителите.   В момента пешеходната пътека е повдигната, но по думите им, това не помага да се ограничи скоростта. \"Когато си с джип това няма да те спре, както се е случило\", коментира една от майките.    Родителите казаха, че ще сезират институциите и местната власт за изграждането на сигнализационна система.\r\n\"Още в сряда ще се събере експертния съвет, който ще разгледа ситуацията. С оглед на трафика и пътникопотока ще вземем решение. Моето лично мнение е, че ще бъде поставен светофар от тези, които се управляват с бутони при нужда да преминават пешеходците, защото трафикът в района е много голям. Има две възлови кръстовища на малко разстояние и не би следвало да правим задръствания\", коментира Пламен Вълков, директор на общинското предприятие \"Контрол на транспорта\" в Пловдив.\r\nПо думите му светофарът ще бъде изграден в най-бързи срокове, съобразени с наредбите. ", "date": "2019.10.11", "title": "Поставят светофар на пешеходната пътека, на която джип блъсна дете в Пловдив"}
{"url": "https://www.actualno.com/curious/dylgoto-rykostiskane-predizvikva-bezpokojstvo-news_1383823.html", "text": "      Ръкостискане с продължителност повече от три секунди може да предизвика безпокойство, показва проучване.      Проучването на катедрата за социални науки на Университета в Дънди установи, че подобно усещане може да се появи и при бизнес срещи и отношения. В проучването, 36 души бяха интервюирани от изследовател за техните кариерни перспективи, преди да бъдат запознати с втори изследовател, предаде БГНЕС.   Вторият изследовател или им е стиснал ръка или за по-малко от три секунди, което се смята за нормалната продължителност на ръкуването, или за повече от три секунди или изобщо не се е ръкувал с тях.\r\nСлед това реакциите на участниците в проучването са анализирани.  След по-дългото ръкостискане, участниците са показали по-малко удоволствие от комуникацията, усмихвали са се по-малко и са съобщили за повишена тревожност.\r\nСлед по-краткото ръкостискане те не се усмихвали толкова, но казали, че ръкостискането се усеща като по-естествено.   Не са били забелязани промени в усещанията на анкетираните след интервюто, което е преминало без ръкостискане.    Д-р Емезе Наги, преподавател по психология, който ръководи изследването, заяви: „Докато стискането на ръце за по-дълго време може да изглежда топъл жест, открихме, че то се отразява отрицателно върху поведението на реципиента, дори след приключване на ръкостискането. Политиците особено държат на продължителните ръкостискания, които често се използват като израз на топлина, но и като средство за демонстриране на авторитет. Въпреки това, нашите открития предполагат, че докато това може да изглежда впечатляващо за камерите, това поведение би могло да застраши качеството на техните работни и лични взаимоотношения от самото начало, което може да има отражение за милиони хора.\" Резултатите от изследването са публикувани в списание Perceptual And Motor Skills. ", "date": "2019.10.11", "title": "Дългото ръкостискане предизвиква безпокойство "}
{"url": "https://www.actualno.com/society/novini-ili-novini-kartinata-na-pechata-za-11-oktomvri-news_1383794.html", "text": "             \" \"\r\nПарламентът се сети да търси като шеф на комисията с дълга абривиатура и не особено продуктивна работа, пише \"Сега\". Забавянето е тримесечно, но..какво да се прави, лято, спечелени избори, въпреки \"Апартаментгейт\", няма да се занимаваме с глупости. Впрочем, вчера питаха Цацаров дали пък няма той да е следващия шеф на тази комисия. Не знаем - зависи колко е голяма терасата му. Всичко под 40 квадратни метра не се допуска. \r\n\" \"  Учители и медицински сестри са сред топ професиите в идните 15 години, твърди социалното министерство, съобщава ни \"24 часа\". Това е самата истина. Наистина ще са топ и такива хора ще се търсят под лупа, понеже вече се отказаха три поколения благодарение на безхаберието на държавата. \r\n\" \"\r\n\"Трудното за Гешев предстои\", пише \"трудно\" \"Труд\" и обяснява как тепърва ще продължава \"калната война\" срещу него. Материалът не е подписан от никого и е от онези статии, които винаги са приятни за четене, за да видиш как точно се осъществява онази дума, която на английски завършва на job, но не е работа. Или пък май баш си е работа.    \" \"\r\n\"Хоро обедини бедните и богатите във \"Фермата\". Тази гръмотевична новина разказва за онова, което става в онова риалити, в случай, че не сте го гледали. Е, ако не сте, това е - хоро е обединило бедните и богатите. Но никой не казва какво хоро - 5/8, 9-8? Ще кажете, това е без значение. Именно, именно, то цялото е без значение. ", "date": "2019.10.11", "title": "Новини или Novini - картината на печата за 11 октомври "}
{"url": "https://www.actualno.com/politics/zaradi-lipsa-na-kvorum-parlamentyt-njama-da-zasedava-dnes-otpadna-izslushvane-na-bojko-borisov-news_1383849.html", "text": "      След два опита за регистрация парламентът не събра кворум, за да започне заседание.       В зала се регистрираха 112 народни представители, при необходими 121.    При тази ситуация председателстващият заседанието Емил Христов закри пленарното заседание. Вторият опит за регистрация се наложи, тъй като в началото на пленарното заседание в зала бяха установени 106 депутати.\r\nПо програма народните представители трябваше да разгледат проект на решение за удължаване на срока на работата на Временната анкетна комисия за НАП.  След изчерпване на законодателната част беше предвидено да започне петъчният парламентарен контрол, в който трябваше да вземе участие премиерът Бойко Борисов.  ", "date": "2019.10.11", "title": "Заради липса на кворум парламентът няма да заседава днес, отпадна изслушване на Бойко Борисов"}
{"url": "https://www.actualno.com/business/chakalnjata-na-evroto-ochakva-bylgarija-v-sredata-na-2020-g-news_1384048.html", "text": "      България може да се присъедини към валутния механизъм ERM II (т.нар. чакалня на еврозоната) до средата на 2020 г. Това прогнозира пред БНР ръководителят на Европейския съвет по банково преструктуриране Елке Кьоних.      Кьоних очаква страната ни да се присъедини към чакалнята на еврото през първото или второто тримесечие на следващата година.   \"Трябва да видим на какъв етап е изпълнението на критериите, за да може Европейската централна банка да даде зелена светлина. Мисля че към момента очакването е в първото или второто тримесечие на следващата година. Нека изчакаме, за да видим\", обясни тя.\r\nСамата Кьоних следи процеса по присъединяването ни към чакалнята на еврозоната, тъй като заедно с него ще влезем в тясно сътрудничество в банковия съюз.    ", "date": "2019.10.11", "title": "Чакалнята на еврото очаква България в средата на 2020 г."}
{"url": "https://www.actualno.com/sofia/v-kv-krystova-vada-se-nalaga-spirane-na-vodopodavaneto-news_1383545.html", "text": "      На 11 октомври 2019 г. (петък), във връзка с прекъсване на сградно водопроводно отклонение на ул. „Борис Руменов“ кв. „Кръстова вада“ се налага спиране на водоподаването от 10:30 до 15:30 часа на клиентите на „Софийска вода”, живеещи в района на: ул. „Борис Руменов“ от бул. „Черни връх“ до ул. „Сашо Николов – Сладура“, съобщиха от пресцентъра на дружеството.      При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Борис Руменов“ №3.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .  “Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. ", "date": "2019.10.11", "title": "В кв. „Кръстова вада“ се налага спиране на водоподаването"}
{"url": "https://www.actualno.com/cosmos/pochina-aleksej-leonov-pyrvijat-chovek-izljazyl-v-otkritija-kosmos-news_1383995.html", "text": "      На 86-годишна възраст почина бившият съветски космонавт Алексей Леонов, съобщи РИА Новости.      През март 1965 година Леонов става първият човек, излязъл в открития Космос.   Роден е в село Листвянка, Кемеровска област, РСФСР, СССР на 30 май 1934 г.\r\nСлед края на Втората световна война заедно със семейството си се премества в Калининград. Завършва средно училище през 1953 година.  Избран е за член на първия отряд на космонавтите на СССР през 1960 г. Влиза (1967) в групата съветски космонавти, готвещи се за полет към Луната. В периода 1970 – 1991 г. е заместник-началник на Центъра за подготовка на космонавти.\r\nИма 4 изобретения и повече от 10 научни труда. Получил е признание като художник, включително на пощенски марки, негови работи се излагат в изложби и се публикуват.\r\nИзлиза в пенсия през 1991 година, живее в Москва.        Полети  „Восход 2“\r\nПолетът с „Восход 2“ (18 – 19 март 1965 г.) е съвместно с Павел Беляев като втори пилот на кораба. По време на този полет Леонов извършва първото в историята на космонавтиката излизане в открития космос с продължителност 12 минути и 9 секунди (по други данни – 23 минути и 41 секунди). По време на излизането проявява мъжество, особено в извънредната ситуация, когато надулият се космически скафандър е пречел за безпрепятственото завръщане на космонавта в космическия кораб. Леонов успява да влезе в шлюза едва след изпускане на излишното налягане. Преди приземяването отказва автоматичната система за ориентация. П. Беляев ръчно ориентира кораба и включва спирачния двигател. Като резултат „Восход“ се приземява в неразчетен район на 180 км северно от град Перм. В съобщениито на ТАСС това е наречено приземяване в „резервен район“, който всъщност е глуха пермска тайга. Затова се налага 2 нощи космонавтите да преживеят сами в дива гора при силен студ. Едва на третия ден до тях си пробиват път спасители на ски, които изсичат площадка за приземяване на вертолет. Продължителност на полета – 1 денонощие 02 часа 02 минути 17 секунди.\r\n„Союз 19“\r\nПолетът със „Союз 19“ (15 юли 1975 – 21 юли 1975), съвместно с Валерий Кубасов, вторият полет на Леонов в космическото пространство. Той е като командир на космическия кораб „Союз 19“ по програмата „Аполо – Союз“. Продължителност на полета – 5 денонощия 22 часа 30 минути 51 секунди.       ", "date": "2019.10.11", "title": "Почина Алексей Леонов - първият човек, излязъл в открития космос"}
{"url": "https://www.actualno.com/education/krasimir-vylchev-8-ot-10-deca-v-stolicata-sa-stavali-obekt-na-agresija-news_1383838.html", "text": "      \"Статистика показа, че 8 от 10 деца в столицата са ставали обект на агресия в училище. Това е една, среда, в която взаимодействат много деца. Едно такова взаимодействие не може да се елиминира само от училището. Тя се мултиплицира и в никакъв случай българското училище не е основният източник на тази агресия. Средата, в която живеят децата има много фактори, цели индустрии и българското училище има за цел да ги компенсира.\" Това обяви министърът на образованието Красимир Вълчев в интервю за bTV.      В коментар за случилото се в училище в с. Яна министърът заяви, че случилото се недопустимо и от МОН е започнала проверка по случая.   \"Вдигането на чина и липсата на последваща грижа за детето са двете непрофесионални реакции, за които трябва да ѝ бъде търсена отговорност. Аз ще настоявам за по-строго наказание – това е проява за дисциплинарно уволнение”, коментира Вълчев и добави, че винаги има и друга страна, каквато е работата с трудни деца.\r\nВ коментар за истерията за отнемане на деца министъръ заяви, че още преди началото на учебната година в Министерството на образованието и науката са постъпвали сигнали за опити да се всее паника сред родители, че има опасност децата им да бъдат отнети от социалните служби.  Той добави, че най-проблемни са т.н. „обособени квартали” и училищата в тях, а слухът се е разпространявал в социалните мрежи от религиозни лица.\r\n„В Сливен истерията придоби най-големи размери. Предходната седмица имахме проблем във „Факултета”, имахме опити в Пловдив, Асеновград, Пазарджик – там, където има концентрация на подобни деца”, заяви образователният министър.\r\nКрасимир Вълчев посочи, че още на втория ден са се върнали в клас около 60% от децата и очаква днес вече процентите да са 70, което е средната посещаемост в тези училища.       „Очевидно някой има други цели. Това са хора, които бяха свързани с протестите срещу несъществуващата Стратегия за детето. Аз не мога да им разбера целите. Когато се градят тези върху несъществуващи неща – има съмнение и за други цели”, каза Вълчев.\r\nМинистърът на образованието добави, че при крайни случаи няма как държавата да не реагира, но определени групи от хора спекулират с тях. „Няма отнемане на деца, това е груба лъжа, манипулация, която достигна до такива размери, граничещи с опит да се разруши образователната система”, коментира просветният министър.\r\nСпоред Вълчев, за да се подобрят резултатите на учениците по математика, трябва да се провокира интерес в децата към предмета.\r\n„Трябва да освободим повече време за упражнения и затвърждаване на знанията.\r\nОчевидно програмата е прекалено бърза и амбициозна. Някои неща могат да отпаднат – не е задължително да отпаднат като теми. Задачите трябва да бъдат малко по-занимателни и практически, да не се заучават алгоритми, които да се прилагат в задачи”, посочи Вълчев.      Министърът на образованието каза още, че основните проблеми на учениците по математика са от пети до десети клас. ", "date": "2019.10.11", "title": "Красимир Вълчев: 8 от 10 деца в столицата са ставали обект на агресия "}
{"url": "https://www.actualno.com/curious/dneven-horoskop-za-12-oktomvri-news_1384052.html", "text": "       Овен       Тази събота не оставайте длъжни на никого, най-вече на себе си. Дайте си това, от което имате нужда, но все пак зачитайте и чуждите интереси. Телец Днес не навлизайте в чужди територии. Хората могат да решат проблемите си и сами. Ако не могат - ще се научат.   Близнаци Няма как да спасите целия свят. Много вероятно е да си създадете проблеми, ако се опитате. А те не са ви нужни. Рак     Днес се впуснете в приключение. Не му мислете много, ако ви поканят на излет. Само не забравяйте топлите дрехи. Лъв Днес може да откриете нещо ново у себе си. Никога не е късно човек да се промени. Помислете дали да не се развихрите и на други фронтове. Дева Тази събота ще протече по необичаен начин за вас. Оставете другите да ви водят и те да диктуват правилата - понякога е приятно.   Везни Тази събота ще имате нужда от дълбока почивка. Не правете компромиси с желанията си и правете само това, което. Скорпион Днес не поставяйте своите интереси над общите в семейството. Ако все пак не може да се примирите, ще се наложи да промените обстоятелствата. Стрелец Днес е добре да си припомните дали не дължите благодарност на някого. Може и просто да се обадите и да покажете загриженост. Ще бъде оценено. Козирог Днес не завиждайте на никого. Имате повече от повечето ви познати. Отделете повече време на партньора ви. Водолей Тази събота може да се заемете с нещо, което не е привично за почивен ден. Може да почетете и наваксате пропуснати знания. Ще ви е от полза. Риби Тази събота заложете на физическата дейност. Дълга разходка сред природата също може да бъде ефективна, ако не обичате фитнеса. Носете удобни обувки. ", "date": "2019.10.11", "title": "Дневен хороскоп за 12 октомври"}
{"url": "https://www.actualno.com/tips/3-te-naj-dobri-prognozi-za-dvuboja-cherna-gora-bylgarija-news_1383998.html", "text": "      Квалификациите за Евро 2020 приключиха за отборите на Черна гора и , които се изправят един срещу друг в двубой на честта, част от група \"A\". Но това не означава, че не ни очаква интересен сблъсък между балкански отбори, които досега са правили много интересни срещи.      Черногорци може и да разполагат със селекция, оценена на тройно по-голяма сума в сравнение с тази, с която разполага Красимир Балъков, но \"лъвовете\" ще излязат на терена в Подгорица с идеята да се обиграват за ключовите мачове през март от Лигата на нациите - мини турнир, който може да прати България на Европейското първенство през 2020 година. Както вече споменахме, двата тима нямат никакъв шанс за класиране през квалификациите, така че можем да очакваме открит двубой с немалко положения пред двете врати. Нещо повече - България и Черна гора изиграха доста скучен двубой в София по-рано тази година, който завърши 1:1, въпреки че нямаше много ситуации за попадения. Тогава треньор на България беше и по-дефанзивно насочения Петър Хубчев, така че спокойно могат да се очакват голове.     По-опитните от вас вече предполагат, че една от най-подходящите е за попадения и в двата врата, или на \"букмейкърски език\" - гол/гол. Ставката за това в е страхотен - 1.96, а вероятността - много сериозна. \r\nБългария може и да не вкара гол на Англия, но имаше положения за това и далеч по-сериозни ще са шансовете пред Ивелин Попов и компания в Подгорица. Също така в 8 от последните 10 мача на националния ни отбор видяхме голове и в двете врати (както и в 8 от последните 10 гостувания на представителния ни тим). В 4 от последните 6 мача на Черна гора също има голове и в двете врати, включително в 3 от последните 4 домакински мача на отбора.     Втората прогноза, на която може да се заложи с малко по-голяма увереност, е над 2.5 гола в мача. Тук основната причина е самият коефициент - 2.23! Това се дава като ставка между отбори, които имат по 4 \"оувъра\" в последните си 5 мача. Струва си да се пробва, дори да не излезе, заради добавената стойност, която този коефициент носи спрямо резултатите на двата отбора. \r\nИ за финал една доста рискова прогноза - мачът е без значение за крайното подреждане и вече споменахме, че очакваме голове. Така че едно \"миролюбиво\" 2:2 излгежда като прекрасна възможност, която не трябва да бъде изпускана на коефициент 15!    Прогнозите за срещата Черна гора - България: И двата отбора да отбележат гол \r\nНад 2.5 гола   Точен резултат: 2:2 \r\nЗа срещата . ", "date": "2019.10.11", "title": "3-те най-добри прогнози за двубоя Черна гора - България "}
{"url": "https://www.actualno.com/sofia/kandidat-kmetove-v-sblysyk-kak-sofija-da-se-spravi-s-transportnite-problemi-video-news_1383944.html", "text": "                Йорданка Фандъкова, кандидат за кмет на София, ГЕРБ:     Имаме нужда от добра инфраструктура и образование на децата за безопасността по пътищата. Инфраструктура, контрол и обучение – това са основните фактори за постигане на безопасността, това е, отсече Фандъкова. Най-важно е извеждането на трафика от центъра. Отчуждаване и постепенно построяване на инфраструктурата, категорична беше тя.    \"Инфраструктурата е отговорност на Столичната община. Там работи постоянна комисия и поканихме всички, които искат да допринесат за безопасността по пътищата\", заяви Фандъкова. По думите ѝ ограничения на движението, осветени пешеходни пътеки, повдигнати пешеходни пътеки и други са част от безопасността по пътищата.\r\n\"Контролът, особено по отношение на скоростта, трябва да е сериозен. Важно е да има камери за следене на скоростта, общините трябва да участват в този контрол. Не бих предлагала аз механизми за пътната безопасност, ще разчитам на експерти. Въвеждането на еднопосочно движение е важно да се прави от експертите от това звено\", посочи още Йорданка Фандъкова. Според нея са много важни и одитите и анализите за тази цел.\r\n“Предвиждам обособяване на общ ресор за строителство за достъпност и контрол на движението. В момента единственият орган, който може да санкционира шофьорите, е МВР\", посочи тя. По думите на Фандъкова би било редно и други органи да са опълномощени за това. Мая Манолова, независим кандидат за кмет на София:     Мая Манолова заложи на споделеното пътуване за успокояване на движението в центъра. Според Манолова това може да бъде постигнато с комплексни мерки, в ключително изграждане на детски градини, за да се разтовари струпването на автомобили на конкретни невралгични места.\r\nМанолова заяви, че ако бъде избрана за кмет на София, ще въведе извършване на одит на проектите за изграждане на нови елементи в транспортната инфраструктура. „Ще настоявам за отваряне на данните за пътно-транспортните произшествия – да е ясен техният брой, причини и последствията. Маркировката в София не е достатъчно надеждна”, заяви бившият обществен защитник.\r\n„Бих извадила пред скоби спазването на правилата. Правилата трябва да са еднакви за всички, а не спрямо силата на субекта“, изтъкна като свой основен приоритет Манолова. Контрол и одит води до прозрачност, стана ясно още думите ѝ.\r\nВсяко ново строителство на високи сгради без разрешение натоварва трафика и бих следяла за спазване на тези правила, коментира една от причината за задръстванията в крайните квартали Мая Манолова. Затова според нея трябва да се направи преглед на новото строителстово в общината. Според ексомбудсманът трябва да има и задължителен одит на проектите за пътната инфраструктура в общината и последваща реализация. Манолова обеща да представи и реализира 4-годишна програма за ремонт на тротоарите в центъра и периферията на София. Арх. Борислав Игнатов, кандидат за кмет на София, “Демократична България“:   Арх. Игнатов пое ангажимент за реорганизацията на работата на общината, за да постига по-бързи и ефективни резултати.\r\nПо отношение на пътната безопасност, той обяви, че администрацията му ще спазва европейските мерки за намаляване на смъртността при пътни произшествия в рамките на града. В тази насока може да се вземе пример от Швеция, където жертвите за миналата година в градска среда са нула.\r\n„Трябва да се промени философията на организацията на движение в София – осъвременяване на генералния план за организация на движението и транспортнокомуникационния план на София, „успокоена зона” и повдигнати пешеходни пътеки”, заяви Игнатов. Той поиска контрол през сътрудничество с МВР и районните инспектори, които трябва да излязат по улиците да въведат ред.\r\nПо думите на арх. Игнатов трябва да се осигурят места за паркиране в кварталите, преди да се глобяват столичани и да се изисква ред. Могат да се изградят наземни паркинги - знаете сега, хората паркират в калта, значи има достатъчно място. Няма нужда да се вземат детски площадки и зелени площи, поясни още арх. Игнатов. Борис Бонев, кандидат за кмет на София, „Спаси София“:   За Борис Бонев инфраструктурата, организацията и контрола са ключови за подобряването на транспорта в София.\r\nБонев поиска изработването на изцяло нов транспортен модел на града, защото в мометна се използват решения на парчета. Това е огромен, колосален труд, който трябва да започне, за да се планира правилно бъдещето развитие на града, заяви кандидатът за кмет.\r\nВ момента три институции отговарят за контрола върху паркирането - редно е функциите по контрола на паркирането в столицата да влязат в една реформирана добра общинска полиция, каза Бонев, като разясни идеята си за засилване на функциите на общинските служители на реда.\r\n„Изграждане на повдигнати пешеходни пътеки и кръстовища, тротоарни уширения, осигуряване на инфраструктура, която дестимулира бързото шофиране. В момента временната организация на движението при ремонти е причина за повишаване на ПТП-тата. Столична община трябва да настоява да се поставят камери, които да следят средната скорост  на движение“, коментира още Борис Бонев.\r\nКметът, макар и да няма по закон право на законодателна инициатива, има лостове, с които след анализ да предлага подобряване на съществуващата нормативна уредба - с интервюта, с екпертиза, с натиск. Така обяви Бонев идеите си за законодателни промени, които да подпомогнат контрола и организацията на трафика в София. Ангел Джамбазки, кандидат за кмет на София, ВМРО:   Ангел Джамбазки посочи, че жертвите на пътя не могат да се ограничат, ако има неправоспособни водачи. Трябват правила и ред, събираемост на глобите - това е в основата, заяви той.\r\n„Общественият транспорт трябва да бъде господар в центъра – да се движи по отделни коридори и да има предимство. 200 човека в автомобил на градския транспорт заемат 1 автомобил на градския транспорт. 200 човека по един в автомобилите си заемат разстояние сумарно от автомобилите плюс по половин метър между колите“. Така Джамбазки обясни идеята си за това как градския транспорт трябва да е по-привлекателен за гражданите, за да се намалят задръстванията и трафика в центъра на града.\r\n„По отношение на инфраструктурата трябва да се изтласкат автомобилите от централната градска част, да има транспорт, който да направи ненужно влизането в центъра с автомобили\", каза Джамбазки.\r\nКандъдатът на ВМРО предложи въвеждането на училищен транспорт, който да събира децата и да ги довежда до детски градини, ясли и училища. „Така ще се избегнат задръстванията, образувани от хилядите родители, които искат да заведат децата си до учебните заведения.  Родителите ще бъдат спокойни, ще знаят къде са децата. Няма да са превърнати в шофьори сутрин и вечер. Районирането на училищата вече работи в тази посока, това е втората крачка“, коментира още Джамбазки.     ", "date": "2019.10.11", "title": "Кандидат-кметове в сблъсък как София да се справи с транспортните проблеми (ВИДЕО)"}
{"url": "https://www.actualno.com/smolyan/edinstvenijat-v-ugoiztochna-evropa-muzej-na-peshterite-otvarja-vrati-v-chepelare-sled-cjalostno-obnovjavane-news_1384082.html", "text": "      Община Чепеларе и Музеят на родопския карст канят всички на официално откриване на изцяло обновения и модернизиран музей. Откриването ще се състои на 12.10.2019г.  /събота/ от 17:30 часа в сградата на Музея на родопския карст, гр. Чепеларе,  ул. „Шина Андреева“ 7А.      Музеят на Родопския карст, който е уникален по рода си и е единственият музей на пещерите в Югоизточна Европа, е с изцяло нов дизайн. Реконструкцията на музея обхвана всички помещения на сградата, като бе запазено функционалното им предназначение. Промяната след изграждането на нова декорация, имитираща карстова пещера с отливки и други материали от скулптурната техника, е изключително впечатляваща и атрактивна. Обособено е помещение за сувенири. Пространството в централната зона на музея е преустроено в мултимедийна зала.\r\nРемонтът на музея е част от дейностите по проект „Интегриран подход за развитие на културни и природни обекти в Чепеларе, България и Просочани, Гърция“ . Целта му е да се съхрани и подобри местната култура , паметници и природни туристически ресурси и да популяризира форми на туризъм, които осигуряват възможности за взаимодействие между туристите и местните жители, както и да подобри разбирането на различните култури, обичаи, начин на живот, традиционни знания и вярвания.\r\nВ изпълнение на дейностите по проекта, оборудването в музея също е изцяло обновено. Музейните експонати са разположени и аранжирани върху съвременни нови стъклени шкафове, изложбени маси, полици и витрини.  Част от оборудването по проекта са уред за холограмно изображение и модулна сцена с покривна конструкция, снабдена с прожектори и озвучителна система. Сцената е разположена на пл. „Олимпийски“, в центъра на град Чепеларе и  ще служи за изнасяне на беседи и провеждане на различни мероприятия на открито. ", "date": "2019.10.11", "title": "Единственият в Югоизточна Европа музей на пещерите отваря врати в Чепеларе след цялостно обновяване"}
{"url": "https://www.actualno.com/society/unishtojiha-nevzriveni-boepripasi-v-haskovsko-news_1384089.html", "text": "      Военнослужещи от унищожиха днес невзривени боеприпаси, открити в Област Хасково, предаде БГНЕС. След искане на МВР и по разпореждане на командира на генерал-майор Михаил Попов, формирование за овладяване и/или преодоляване на последствията от бедствия в Хасково извърши разузнаване и унищожаване на 100 мм танков , открит в землището на село Брягово и 152 мм артилерийски , открит в село Остър камък.      Формированието, обезвредило боеприпасите, е с ръководител капитан Слави Краев.    ", "date": "2019.10.11", "title": "Унищожиха невзривени боеприпаси в Хасковско"}
{"url": "https://www.actualno.com/society/jalbopodateli-nedovolni-ot-nejasnoti-v-spravka-na-cgm-po-deloto-za-cenata-na-bileta-za-gradski-transport-news_1384056.html", "text": "      По време на днешното съдебно заседание състав на Административния съд прие нови доказателства по делото срещу цената на билета за градския транспорт, предаде репортер на .      В мотивите си магистратите посочиха, че те отговарят компетентно, обективно и пълно на въпросите така, както са поставени.   Освен това съдът реши да приеме и направените искания на жалбоподателите в лицето за събиране на нови допълнителни доказателства по делото.\r\nЖалбоподателите изразиха недоволство отново представена справка от Центъра за градска мобилност за заплати на всички служители и разходите по ремонт на електронните системи за пътуване.  Те се оплакаха, че от въпросните таблици, така и не се разбират точните данни и са представени изключително неясно.\r\nОсвен това, пред репортер на адвокат Милка Христова (бел. ред. - зам.-председател на парламентарната група на БСП в Столичния общински съвет /СОС/) отново изрази недоволство от така наречената \"разумна печалба\" се начислява два пъти\". Както изглежда, тя се плаща от гражданите, а не се поема от дотациите, което е престъпление.\r\nЖалбоподателите Веселин Кирев от сдружение \"Обществен релсов транспорт\" и Любен Хаджиев от Сдружение за свободен градски транспорт пък изразиха опасения, че скоро можем да очакваме ново покачване на цените на билета за градски транспорт.       Припомняме, че това е второто заради поскъпването на пътуването. Цената на билетчето бе вдигната през 2016-та година с изменение на Наредбата за реда и условията за пътуване с обществения градски транспорт, което столичният парламент прие. Това на свой ред предизвика много граждански жалби до Административния съд.\r\nЦената на билетчето бе вдигната през 2016-та година с изменение на Наредбата за реда и условията за пътуване с обществения градски транспорт, което столичният парламент прие. Това на свой ред предизвика много граждански жалби до Административния съд.\r\nВ началото на 2017-та година магистратите отмениха изменението в Наредбата. Решението обаче подлежи на обжалване. Малко преди заседанието на Върховния административен съд (ВАС), на 25 април, Столичният общински съвет .\r\nТова доведе до прекратяване на делото от ВАС с мотивите, че \"след като нормативният административен акт е отменен, той е престанал да бъде част от позитивното право.\r\nЗатова за оспорващите не е налице непосредствен правен интерес от отмяната на този акт, респективно от продължаване на съдебното производство, което е образувано по оспорването\".      Т.е. съдът не може да разглежда законна или не е наредба, която вече не действа. Столичната община прие новата Наредба официално, като се мотивира с твърде високите санкции за нередовни пътници, които не съответствали на размера на нарушението.\r\nСпоред опозицията в Общината, за подобно нещо, може да се направи поправка на съществуващата Наредба (тази, която е обект на делото), а не да се приема нова. И новата Наредба обаче беше обжалвана от Гражданската инициатива \"За обществен и релсов транспорт\" в края на миналата година. ", "date": "2019.10.11", "title": "Жалбоподатели недоволни от неясноти в справка на ЦГМ по делото за цената на билета за градски транспорт"}
{"url": "https://www.actualno.com/prasspress/izborite-v-sofija-slivi-za-kmet-news_1382852.html", "text": "       е кмет на София вече 10 години и заслужава да продължи успешната си работа. Само под нейното ръководство столицата ни ще се превърне в световна туристическа дестинация. Ако туристите искат да видят руини като в Гърция, трябва да разгледат Ларгото. Ако искат да усетят духа на ралито „Париж-Дакар“, трябва да направят едно кръгче по Околовръсното – офроуд емоциите са гарантирани. Ако искат да се насладят на изригването на вулкан – трябва да посетят ТЕЦ София – същия дим и пушек, и даже някоя трайна болест за разкош.      За Йорданка Фандъкова може да гласувате напълно незаконно с билетче от 1.60 лв.\r\nАко спечели изборите за кмет на София, ще бъде просто прекрасно. Столицата ще цъфне като кюстендилска череша през април. Билетчетата за градския транспорт ще се печатат в печатницата в Костинброд.\r\nСофия ще се сдобие с нов, невероятен, корпулентен паметник. Той ще изобразява един велик издател на вестници седнал, а отзад – като рула тоалетна хартия ще излизат многобройните му печатни издания. Красота и аромат!  Освен това автобусите ще спират на всеки фризьорски салон и ще правят обратен завой, когато решат.\r\nСтолицата ни ще стане прекрасен град, защото братя Галеви ще получат званието „почетен гражданин на София“. – един от основателите на „Спаси София“. Това „Спаси София“ е възпитаният начин да кажеш „Уволни Фандъкова“.    Младият (31г.) Бонев от дете харесва трамваи. Ако трамваите в София се увеличат, от това най-доволни ще са децата, защото обичат влакчета на ужасите.\r\nБорис Бонев иска да направи София един зелен град, но това отчасти вече е постигнато – вижте колко е голяма Зелената зона за паркиране.\r\nЗа да бъде по-добър кмет от предишния, Бонев трябва да направи само едно – да намери един майстор, който да  постави две гранитни павета правилно в една равнина. Това досега не се е случвало в София! Името на председателя на Управителния съвет на Камарата на архитектите в България (леле, как звучи!) стана известно покрай скандала с терасата на шефа на КОНПИ Пламен Георгиев. Това не можеше да му се размине – тези неща са непростими – за награда някои хора направиха приятелката му много известна. (Агенция ПИГ благодари на МВР за любезно предоставените снимки.)\r\nЕдин от основните проблеми на София според Игнатов е мръсният въздух. Решението на проблема е много просто – трябва само едно – прозорците на редакциите на жълтите вестници да не се отварят, защото всяко отваряне рязко повиша нивата на метан в атмосферата.   Да стане кмет на София – за Борислав Игнатов това е нов проект, демек е архитект! Респект! Не за първи път се кандидатира за кмет на София. На изборите през 2003 г. Сидеров спечели по-малко от 2000 гласа.\r\nЕдно от първите обещания, които даде кандидатът за кмет на София Волен Сидеров е, че ще преосмисли Синята и Зелената зона за паркиране. Решението е елементарно – прави се една – Бяла зона – паркира се на цената на грам бело.\r\nАко стане кмет, ще има една голяма промяна. Руското посолство ще плаща лично на “Московска” 33 „Данък сгради и такса Кмет“. (от гръцки – вестител, посланик) е свръхестествено, безсмъртно, разумно същество, изразяващо волята на Бога и притежаващо нечовешки умения и възможности (способност да бъде невидим, способност да лети, ясновидство, способност да унищожава цели градове).\r\nПоследното, че има способност да унищожава цели градове, малко ни притеснява, затова няма да споменем, че номерът на Ангел Джамбазки в бюлетината е 34. - в книгата на Дъглас Адамс „Пътеводител на галактическия стопаджия“ има един гигантски компютър, на име Дълбока мисъл, който прекарва точно 7,5 млн. години разсъждавайки върху Живота, Вселената и Всичко останало и най-накрая тържествено заявява, че Абсолютният отговор е… 42.\r\nНомерът в бюлетината на Тончо Токмакчиев е 42.\r\nСмятате ли, че Дъглас Адамс и Дълбоката мисъл са имали точно това предвид? И ние не! - бивш депутат от БСП, бивш зам.министър на финансите и бивш репортер в „24 часа“, настоящ кандидат кмет.\r\nБезспорно Георги Кадиев е истински професионалист сред кандидатите за кмет на София – той е губил вече два пъти – 2009 и 2015 г. Ако загуби и този път, ще стане „три пъти“ – за щастие!   ", "date": "2019.10.11", "title": "Изборите в София: Сливи за Кмет"}
{"url": "https://www.actualno.com/crime/poveche-ot-godina-ne-mogat-da-raznishtjat-sluchaja-s-padnalija-ot-hotelska-terasa-i-zaginal-jambolski-fermer-news_1383412.html", "text": "       Измина повече от година от възникването на странния случай, при който 52-годишен от Ямбол падна от етажна тераса в хотел в Хисаря и загина. Инцидентът се случи на фаталния петък 13-ти юли 2018 г. Близо 15 месеца по-късно все още няма развръзка, която да посочи категорично какви са причините за случилото се и дали Димитър Попов е починал преди или след падането. Разследването по случая се проточва с непрекъснати искания от страна на Окръжна прокуратура-Пловдив са удължаване на срока.       Припомняме, че още тогава сестрата на загиналия - Живка Попова - обясни пред , че се води досъдебно производство за убийство, а в същото време се говори за нещастен случай, тъй като нямало открити следи от друг човек.   \"Въпросът е не да оправдаем виновен или да нарочим някого за такъв, а да намерим истината, което в България е едно от най-трудните, да не кажа непосилни, неща. Не твърдя, че има виновен. Просто има много несъответствия, които не водят до заключение за непредпазливост или нещастен случай. Но това са си мои съмнения и предположения. Надявам се фактологията и разследването да установят и изведат истината наяве. Да, употребен е алкохол. Но алкохол се употребява всяка вечер по баровете и заведенията. В крайна сметка има още нещо – брат ми се е намирал в обществено заведение. Станала е разправия с друг мъж. И що за маниер? Трябвало е да извикат полиция да се справи със ситуацията\", коментира малко след случилото се Попова. Вместо това, по думите й от тогава, е била изразена реплика от персонала, от типа на „излезте да се биете навън“.\r\nВ онзи момент Живка Попова изрази мнение, че, ако \"бяха извикали полиция, първо, и ако в хотела си бяха заключили вратите, второ, най-вероятно нямаше да се стигне до този инцидент\". Припомняме, че според първоначалната информация, причината за скандала между Димитър Попов и друг бизнесмен, присъствал на семинара в Хисаря, е жена. Тя не е била ничия дама, а просто колега, която фермерът от Ямбол канил няколко пъти на танц в трагичната нощ. Сега, повече от година след случилото се, разследващите продължават да търсят доказателства. Иззети са и записи от видеокамери в хотела.   Последното искане за удължаване на срока с още два месеца е от 30.09.19 г. с мотив, че се очакват материали от друг орган за решаване на преписката, като последен изходящ документ е постановление/писмо за удължаване на срока от административния ръководител, като не стават ясни повече подробности. Припомняме, че на 13.07.18 г. бизнесменът Димитър Попов бе открит мъртъв на територията на хотел в Хисар и основната версия, върху която се работи, е падане на тераса, до която всъщност достъп би следвало да има само персоналът.\r\nПовече за случая може да четете в .    ", "date": "2019.10.11", "title": "Повече от година не могат да разнищят случая с падналия от хотелска тераса и загинал ямболски фермер"}
{"url": "https://www.actualno.com/ruse/bsp-kym-gerb-agresijata-ne-moje-da-zamesti-lipsata-na-argumenti-news_1384057.html", "text": "      Българската социалистическа партия изпрати своята позиция относно дебат за местните избори в Русе, който е протекъл извън общоприетите норми. От партията се надяват този стил на предизборен диалог да не продължи, за да се запази до някаква степен нормалната конкуренция, която не включва използването на \"мутренски подход\". Публикуваме позицията на БСП без редакторска намеса:      \"На 10 октомври 2019 г., в ефира на Нова телевизия, се проведе дебат между кандидатите за кмет на община Русе. По време на дебата, а и след него \"агитката\", подкрепяща кандидата на ГЕРБ Диана Иванова, водена лично от председателя на общинската структура на партията Росен Даскалов, е - жестове на заплаха и думи, неприсъщи за политици, искащи доверието на избирателите. Не отива на новия общински председател на ГЕРБ в Русе да отправя следните заплахи към представители на БСП: “око за око, зъб за зъб”, както и “отвън ви чака група хора и всички методи са позволени”. На призива да се държи културно, той е отговорил: “ ”?    , че не е бил спазен регламентът за брой на подкрепящите кандидатите, като са били допуснати в импровизираното студио . Напомняме им, че в качеството си на организатор на дебати, носят отговорност за неговата почтеност и равнопоставеност. Вчера, за съжаление, такива не са били осигурени.\r\nНационалният предизборен щаб на БСП оценява това поведение като БСП стои зад всички свои кандидати и заявява, че те няма да се влияят от това и ще продължат да водят чиста кампания, залагайки на аргументите в политическия дебат, не на агресия.\"   ", "date": "2019.10.11", "title": "БСП към ГЕРБ: Агресията не може да замести липсата на аргументи"}
{"url": "https://www.actualno.com/asia/dve-civilni-jervi-na-minometen-obstrel-v-turcija-news_1384086.html", "text": "      Двама в днес при минометна атака на кюрдски бойци на турска територия, съобщи Анадолската агенция.      Снаряд е ударил къща в град Суруч, в съседство с Кобане в Сирия, който е под контрола на кюрдските милиции Отреди за защита на населението (ОЗН).   Кобане беше мястото на голяма, продължила месеци, битка през 2017 и 2018 г. от кюрдските сили за възобновяване на контрола върху града, държан по това време от джихадистите от „Ислямска държава\". в сряда срещу ОЗН, която счита за \"терористично\" продължение на кюрдските бунтовници в Турция.  Министърът на отбраната Хулуси Акар заяви, че досега 342 \"терористи\" от ОЗН са били убити по време на операцията, съобщава Анадолската агенция, цитирана от БГНЕС.\r\n\"Операцията върви по план\", каза той. \"Ние сме изключително внимателни, за да гарантираме, че няма да бъдат нанесени вреди на цивилни.\"   Турските медии по-рано съобщиха, че двама журналисти са ранени при стрелба от кюрдска страна в друг граничен град Нусайбин в провинция Мардин.    Кюрдските сили обстрелваха турските гранични градове през целия ден в четвъртък, при което бяха убити . ", "date": "2019.10.11", "title": "Две цивилни жерви на минометен обстрел в Турция"}
{"url": "https://www.actualno.com/goodnews/bezplatna-nauchna-programa-za-300-uchenici-startira-basf-v-bylgarija-news_1384077.html", "text": "      С експерименти за пречистване на вода, рециклиране, разграждане на пластмаси и получаване на метал от метални отпадъци стартира научната програма BASF Chemgeneration в България.  Първите лаборанти бяха ученици от 31 СУЧЕМ „Иван Вазов“. Научната програма на BASF Chemgeneration обхваща 8 страни от Централна и Южна Европа в партньорство с най-престижни научни и образователни институции в цяла Европа, включително и СУ „Св. Климент Охридски“.  Целта е чрез  практиката да образова учениците за значението на химията и естествените науки за създаването на устойчиво бъдеще.      „Естествените науки, новите материали и модерните технологии имат все по-голяма роля в опазването на околната среда и устойчивото развитие на планетата“, изтъкна при откриването на програмата управляващият директор на БАСФ ЕООД - България Марина Буковац. Тя е категорична, че образователните програми, насочени към децата са най-добрият начин да опазим природата и да намалим употребата на природни ресурси и изрази убеденост, че програмата Chemgeneration  ще покаже на учениците значението на науката за човечеството. Тя е насочена към гимназиалните ученици, за да им покаже колко важно е отношението към природата за бъдещето на цялото човечество. „Целта ни е да утвърдим прехода от линейна към кръгова икономика и да научим учениците на най-различни методи и начини как може повторно и за трети път да се използват продукти“, посочи Марина Буковац. „Мисията на програмата е не само да популяризира химията, но и да запознае гимназиалните ученици със завладяващата страна на химията, за да разберат как естествените науки помагат за устойчивото бъдеще“, добави тя.\r\nЗам.-министърът на образованието Таня Михайлова приветства инициативата и изказа увереност, че ползите за учениците ще са големи, тъй като те не само ще учат химия, но и ще виждат  приложимостта ѝ. „Скучните предмети всъщност са изключително интересни тогава, когато видите тяхната приложимост“, каза тя на учениците, непосредствено преди да се превърнат в лаборант-химици и да пробват да създадат чиста вода от сини и жълти мътни течности.   Такива и много други опити ще бъдат провеждани на територията на ТехноМеджикЛенд  с групи от по 20 ученици от различни училища в рамките на програмата. Тя ще протече в общо 15 практически семинара, така че 300 ученици ще могат да се запознаят с програмата. Експериментите, които ще се изпълняват показват как можем да се отървем от отпадъците и да ги вкараме отново в употреба, съобщи ръководителят на програмата в България доц. Лъчезар Христов, преподавател в Софийския университет „Св. Климент Охридски“.\r\nТой изнесе първата лекция пред нетърпеливите експериментатори, в която им обърна внимание на необходимостта от нулев отпадък, т.е. да преминем към кръгова икономика.\r\n\"15 милиарда дървета загиват всяка година, което е двойно повече от цялото население на Земята, т.е. заради всеки човек умират по две дървета всяка година\", посочи доц. Христов.    „Полиетиленовите пликчета, каквито ни дават във всеки магазин се произвеждат с невероятно скорост – броят им нараства със 160 хиляди всяка минута, което може да опраши земята няколко пъти. За една година се произвеждат, продават и използват около 5 трилиона такива пликчета. От тях около 1% влизат в повторна употреба, останалите 99% отиват на сметището, което е постоянен източник на отпадъци“, каза още доц. Христов и предупреди, че ако продължаваме така ще ни глътнат, няма да има къде да стоим.\r\n\"90% от суровините се превръща в отпадък преди още да е готов продукта, който се прави от тях, а  80% от готовите изделия спират да се използват след 6 месеца\", изтъкна още доцентът и даде пример с мобилните телефони, които често сменяме за по-нов модел.\r\nГенерирането на нови и нови боклуци и нови и нови сметища е голяма опасност, акцентира доц. Христов. „Боклуците не само загрозяват и стесняват жизненото ни пространство. Те представляват непосредствена опасност за нашия живот, защото не можем да ги изолираме от околната среда да не стават част от кръговрата на водата и да не попадат в чиниите ни. Ние ги изяждаме и вече страдаме и ние. Такива проблеми вече се забелязват ясно – в човешката кръв се забелязват повсеместно вещества, които изобщо не би трябвало да са там и които идват точно от този порочен кръг на обратното попадане на отпадъците в това, което ядем и пием“, посочи той.\r\nИнтерактивните семинари по химия ще се провеждат всеки втори петък от 14:00 часа в ТехноМеджикЛенд, София Тех Парк. За участие могат да кандидатстват само учители и училища, а подробностите и формулярите са достъпни в образователния портал на . ", "date": "2019.10.11", "title": "Безплатна научна програма за 300 ученици стартира BASF в България"}
{"url": "https://www.actualno.com/asia/kurdite-obstrelvaha-turski-grad-ima-zaginali-news_1384146.html", "text": "      Най-малко 8 мирни жители загинаха при обстрела на турския град Нусайбин по границата със Сирия, съобщи Анадолската агенция. Други 35 са пострадали.      Минометният обстрел се е водил от членове на Кюрдската работническа партия (ПКК) и Силите за народна самоотбрана\" (СНС), срещу които Турция извършва военната операция в Сирия източно от град Евфрат.   Общо 13 мирни жители на турски гладове са загинали при атаките на кюрдските формирования от началото на турската операция преди два дни – 8 в Нусайбин, трима в Акчакале и двама в Суруч.\r\nПКК действа на територията на Турция, а СНС – в Сирия. Турската операция цели да бъде създадена в северна Сирия буферна зона, която трябва да стане защитен пояс за турската граница. По замисъла на Анкара там трябва да се заселят сирийските бежанци.   ", "date": "2019.10.11", "title": "Кюрдите обстрелваха турски град, има загинали"}
{"url": "https://www.actualno.com/burgas/burgazlijka-shte-predstavja-bylgarija-na-mejdunaroden-konkurs-za-krasota-news_1383898.html", "text": "      Най-красивата бургазлийка - Мис България 2018 Теодора Мудева се подготвя за участието си на Световния финал Мис Планет. Той ще се проведе в Тбилиси, Грузия 16 до 21 октомври. В Грузинската столица тя ще се състезава за короната .      Мудева ще бъде част от интересната програма, която ще се проведе преди конкурса. Тя включва работа с дизайнери, хореографи, коафьори и стилисти. Момичетата ще се срещнат с кмета на Тбилиси и ще разгледат културните забележителностите на града.\r\nКрасавиците ще бъдат оценявани от международното жури, в чийто състав влизат модни специалисти, представители на пресата, артисти, певци и други. Пред тях те ще покажат своите таланти, национална идентичност, спортни умения. На Вечерта на Световния финал ще бъде обявена носителката на титлата Мис Планет 2019.\r\nХубавата бургазлийка се подготвя за представянето си на международния подиум от няколко месеца. Тя е състезател по спортни танци и затова е решила да представи специален танц, който е съчетание от български фолклорни мотиви и латино с модерно звучене.  През изминалата година Теодора Мудева носи достойно титлата Мис България. Тя стана инициатор на благотворителни акции в Бургас, беше лице на Националната кампания Мис България 2019 и част от журито на различни регионални конкурси. В началото на декември предстои да предаде короната на своята наследничка. ", "date": "2019.10.11", "title": "Бургазлийка ще представя България на международен конкурс за красота"}
{"url": "https://www.actualno.com/europe/njama-postradali-bylgari-v-tyrgovskija-centyr-v-manchestyr-news_1384099.html", "text": "      Няма данни за пострадали и български граждани при Великобритания, съобщават от Външно мнистерство.      По информация на властите в при инцидента са пострадали четирима души.  Задържан е 40-годишен мъж по подозрение, че е извършител на нападението. Мотивите още не са официално обявени.   Британската полиция апелира към гражданите ако разполагат с информация,  да я изпращат на телефон 101, като цитират номера на инцидента, който е 1055 от 11.10.2019 година. Гражданите във Великобритания могат да подават и анонимни сигнали на телефон 0800 555 111.\r\n Посолство на Република България в Лондон следи ситуацията и е готово да окаже съдействие на наши прострадали сънародници при необходимост.   ", "date": "2019.10.11", "title": "Няма пострадали  българи в търговския център в Манчестър   "}
{"url": "https://www.actualno.com/business/mejdunarodnijat-avtomobilnijat-salon-sofija-2019-otvori-vrati-news_1384062.html", "text": "             Международният автомобилен салон София 2019 отвори врати. В рамките на 10 дни столицата ни ще бъде дом на най-доброто, което автомобилната индустрия може да покаже тази година и всички водещи производители, събрани под покрива на Интер Експо Център в София. Изложението се организира от Асоциацията на автомобилните производители и техните оторизирани представители в България и е едно от 12-те изложения в света, включени в официалния календар на „Международната организация на автомобилните производители” (OICA), наред с автосалоните в Париж, Франкфурт, Женева, Детройт и Токио.\r\nНа откриването присъства министърът на транспорта, информационните технологии и съобщенията Росен Желязков, министърът на младежта и спорта Красен Кралев, заместник-председателят на Комисията по транспорт, информационни технологии и съобщения към НС Станислав Иванов, народни представители, ръководители на дипломатически мисии и търговски представителства, президентът Росен Плевнелиев, заместник-министрите на икономиката и на транспорта – Лъчезар Борисов и Ангел Попов, Анджела Тотева – зам.-председател на ДА \"Безопасност на движението по пътищата\", ръководители на държавни и изпълнителни агенции и други.    , каза още Александър Миланов. Министърът на транспорта Росен Желязков заяви, че посоката на развитие на автомобилната индустрия се вижда по експонатите, но едно е ясно – утрешният автомобил няма да е като вчерашния. Автомобилите ще стават все по-смарт, ще общуват един с друг, ще общуват с инфраструктурата, ще общуват с водача, ако има такъв в автомобила. Нови технологии ще помогнат автомобилите да стават все по-достъпни. „Ангажиментът на правителството е – все повече нови автомобили да са в обръщение, все повече нови автомобили да се купуват, да стават все по-достъпни. Това става с инструменти - фискални и други. Новият автомобил е не само по-екосъобразен, но и по-безопасен, а това наистина е целенасочена политика“, подчерта министър Желязков.      Работно време за посетители През делничните дни залите ще бъдат отворени от 10:30 до 19:30 часа, а в събота и неделя работното време е удължено – от 10:00 до 20:00 часа. Билети Билетите за възрастни са с цена 10 лева през делничните дни и 12 лв. през уикенда. След  17:00 часа цената е 8 лева. За деца между 8 и 16-годишна възраст, билетите съответно са 6 лева и 4 лева.  Билетите можете да купите на касите на изложбения център или онлайн през мрежата на Ивентим:      ", "date": "2019.10.11", "title": "Международният автомобилният салон София 2019 отвори врати"}
{"url": "https://www.actualno.com/healthy/vse-oshte-njama-protivogripni-vaksini-v-aptekite-news_1384093.html", "text": "      В аптечната мрежа в момента няма противогрипни ваксини. За това алармира Николай Костов, председател на Асоциацията на аптеките в България пред БНР.      Той уточни, че следващата седмица се очаква доставка само на една от двете ваксини.   \"Това се случва всяка година в този период - октомври. Ваксинациите се извършват до към края на месеца - тогава е най-интензивно търсенето. Пазарът е около 140-150 хил. ваксини годишно\", обяснява Костов.\r\nОт Националното сдружение на общопрактикуващите лекари призоваха Министерство на здравеопазването да удължи до края на януари срока личните лекари да поставят безплатната противогрипна ваксина на хората над 69 години, тъй като законовият срок до началото на декември е кратък с оглед на това, че ваксинирането ще започне към края на октомври, посочи доц. Любомир Киров, председател на сдружението.  Световната здравна организация препоръчва ваксинацията да започне в България дори в първите седмици на януари, когато е пикът на грипната епидемия. ", "date": "2019.10.11", "title": "Все още няма противогрипни ваксини в аптеките"}
{"url": "https://www.actualno.com/dobrich/dobrich-kandidatstva-po-proekt-za-podobrjavane-na-gradskija-transport-news_1383958.html", "text": "      Общинският съвет на Добрич кандидатстване с проектно предложение „Развитие на интегрирана система на градския транспорт на Добрич“ по Оперативна програма „Региони в растеж“. Целта е чрез подобряване на  условията на движение, повишаване ефективността на обществения градски транспорт и надграждане на възможностите за алтенративни форми на придвижване да се повиши качеството на живот.      В проекта са включени различни инвестиционни мерки с предварително заложен бюджет от индикативни стойности – интелигентна транспортна система, обновяване на съпътвстващата инфраструктура по една от големите транспортнти връзки в града – бул. „Добричка епопея“, закупуване на електробуси, зарядни станции, трансформатор, внедряване на система за управление на обществения транспорт и облагородяване на След реализацията на проекта кръстовищата в града ще са с по-добра прокускливост, а на превозните средства от градския транспорт ще бъде осигурено предимство чрез автоматизирано „умно“ управление на светофарите, ще бъде изградена автоматизирана система за управление и контрол на движението. Предвижда се монтиране на система за управление на трафика, със светофари в зависимост от тяхната натовареност. Ще бъде изграден и специализиран Център за управление на трафика. Диспечери в контролния център ще следят за местоположението на превозните средства, ще бъдат анализирани данни, необходими за публичните информационни услуги, до които ще се предлага достъп през уеб базирана платформа и светлинни табла по самите спирки. ", "date": "2019.10.11", "title": "Добрич кандидатства по проект за подобряване на градския транспорт"}
{"url": "https://www.actualno.com/analysis/putin-teroristite-tyrsjat-oporni-tochki-na-balkanite-i-v-azija-news_1384094.html", "text": "      Руският президент Владимир Путин вярва, че след поражението в Сирия много джихадисти ще се предислоцират в други региони, където искат да създадат опорни точки - те могат да се появят на Балканите, в Югоизточна Азия и на южните граници на Общността на независимите държави (ОНД), предаде РИА \"Новости\".      \"След като бяха победени в Сирия, много бойци ще се предислоцират в други региони, където се стремят да създадат нови опорни точки - на Балканите, в Югоизточна Азия и, разбира се, за наше съжаление, по южните граници на ОНД,\" каза Путин  на заседание на Съвета на държавните ръководители от Общността на независимите държави. На уебсайта на Кремъл беше публикувано изявлението му.   ОНД прие програма за сътрудничество в борбата срещу тероризма и екстремизма за следващите три години.\r\nЦеремонията по подписването се проведе в петък в Ашхабад след заседание на Съвета на държавните ръководители  на страните от ОНД.  Путин също така коментира предстоящите мащабни учения на САЩ и НАТО в Европа и каза, че Русия ще реагира „спокойно“ на тях.\r\nНа срещата в Ашхабад руският лидер отбеляза, че ще обсъжда възможни действия с колегите си. Путин отбеляза, че страната му също е провеждала големи учения, но това се е случвало далеч от границите на НАТО.   \"Ние специално провеждаме такива неща в дълбочина в Руската федерация, у нас участваха ", "date": "2019.10.11", "title": "Путин: Терористите търсят опорни точки на Балканите и в Азия "}
{"url": "https://www.actualno.com/society/novinite-naj-vajnoto-za-denja-11-oktomvri-news_1384101.html", "text": "              Работниците от торовия завод \"Неохим\" АД в Димитровград излязооха на протест. Те настояват да бъдат гарантирани работните им места, защото са започнали масови съкращения в компанията.   Два са клиповете във Facebook, предизвикали паниката през тази седмица главно след ромското население, че е възможно държавата да вземе деца от училище без обяснение. Това твърди в свой разказ пред Центъра за междуетнически диалог и толерантност \"Амалипе\" Деян Колев, който е бил на среща в сливенското село Сотиря. Никой няма да жертва нищо при преговорите с България – те ще продължат в комисията, без значение, какво се случва в полето на политиката. Ние сме комисия от учени и от тази позиция ще продължи нашата работа, без да обръщаме внимание, какво се случва в политически план”, заяви историкът Драги Георгиев, който ръководи македонската част на интердисциплинарната комисия между България и Северна Македония.      Над два месеца никой не дава информация дали разследва и на какъв етап е разследването, ако има такова, по сигнал на Ирен Савова, адвокат на бившия зам.-кмет на \"Младост\" Биляна Петрова. За охрана на военни имоти с отпаднала необходимост за Министерство на отбраната за отпуснати 13 млн. лв. за 2019 г. За 2016 те изразходвани за охрана на тези имоти са били 13, 702 млн. лв., 2017 – 12,772 млн., а 2018 г. 14, 982 млн. лв.   Петима основни кандидати за кмет на София се включиха в дебат за проблемите в транспорта в столицата. Йорданка Фандъкова (ГЕРБ), Мая Манолова (независим кандидат), Ангел Джамбазки (ВМРО), Борислав Игнатов (\"Демократична България\") и Борис Бонев (\"Спаси София\"/независим кандидат) отговаряха на въпросите на Богдан Милчев, за които не са били преддварително информирани. С откриването на участъка от автомагистрала \"Хемус\" между Ябланица и Боаза, българските строители имат какво да разказват в своите CV-та. Никога не е мислено да се развива инфраструктура в България. \"Статистика показа, че 8 от 10 деца в столицата са ставали обект на агресия в училище. Това е една, среда, в която взаимодействат много деца. Едно такова взаимодействие не може да се елиминира само от училището. Тя се мултиплицира и в никакъв случай българското училище не е основният източник на тази агресия. Средата, в която живеят децата има много фактори, цели индустрии и българското училище има за цел да ги компенсира.\" Северна Македония ще получи дата за започване на преговори за присъединяване към Европейския съюз. Това съобщиха дипломатически източници пред Канал 5. Поканата за започване на преговори няма да бъде безусловна, както се очакваше първоначално. Брюксел ще настоява страната да извърши съдебни реформи и да разследва и разкрие аферата „Рекет“.  ", "date": "2019.10.11", "title": "Новините: Най-важното за деня, 11 октомври"}
{"url": "https://www.actualno.com/america/ojestocheni-sblysyci-v-ekvadorskata-stolica-news_1384145.html", "text": "      Днешните протести на коренното население на Еквадор срещу икономическите реформи на президента Ленин Морено отново прераснаха в стълкновения с полицията. Съответните кадри от столицата Кито се излъчват по Periscope, предаде БГНЕС.      Кадрите са заснети в парка „Аламеда”, на тях се виждат големи групи в маски, които викат антиправителствени лозунги, блокират улиците, издигат барикади, палят огньове, разбиват плочките на тротоарите. Част от тях са въоръжени с копия, железни пръти и бухалки. По улиците се „чуват звуци, напомнящи взривове.   Протестиращите се опитват да стигнат до Националната асамблея (парламентът), достъпът до нея е препречен от полицията. По нея летят предмети, включително горящи. Полицията ги призовава да си разотидат, прибягват и до сълзотворен газ срещу тях. На някои кадри се виждат как хора във военни униформи носят пострадали на носилки. Няма информация за броя на ранените от сблъсъците. ", "date": "2019.10.11", "title": "Ожесточени сблъсъци в еквадорската столица "}
