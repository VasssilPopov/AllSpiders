{"url": "https://www.actualno.com/society/sos-detski-selishta-tyrsi-priemni-roditeli-ot-cjalata-strana-news_713181.html", "text": "  Търсят се приемни семейства, информира БТВ. От SOS Детски селища България очакват родители, които са готови да осигурят на деца, лишени от родителска грижа, среда на любов, доверие и сигурност. В навечерието на един от най-светлите семейни празници.     Ирена и Стефан Василкьови си имат една дъщеря и още три приемни деца. Рецептата за успеха им включва любов и отдаденост. Те казват, че семейството е убежище, когато възникне проблем, силата, когато им трябва подкрепа и радостта, когато празнуват. Учители по професия са двамата съпрузи от семейство Василкьови. Решението да станат приемни родители било някак естествено. Имат и лична мотивация. Стефан и Ирена пожелават на приемните си деца да бъдат отворени към приемните си родители, защото те са техни приятели и мислят за тях, като за собствени деца.   В момента от SOS разполагат с 29 приемни семейства в София и Перник и още 45 във Велико Търново, Габрово и Трявна. Търсят се още родители.", "date": "2018.12.23", "title": "SOS Детски селища търси приемни родители от цялата страна"}
{"url": "https://www.actualno.com/society/bylgarija-e-na-dynoto-pri-mnojestvo-ot-statistikite-na-evrostat-news_713179.html", "text": "  В голяма част от резултатите от проведени статистически проучвания България е на дъното. Това стана ясно, по време на интервю по БНТ, с Марияна Коцева - генерален директор на ЕВРОСТАТ.     Ръководителят на статистическата служба съобщи, че през 2016 г. и 2017 г. за първи път се регистрира отрицателен прираст на населението на Европа. А България е сред водещите класацията в този негативен естествен прираст. Коцева отбеляза, че като цяло населението намалява по-бързо в няколко други държави, като Латвия, Хърватска и Литва, но причината там е по-голямата емиграция. Докато у нас, отрицателният приръст е най-силно изявен по брой на ражданията и съответно - починалите, обясни Марияна Коцева. \"Намалената раждаемост и процесът по застаряване на населението в България, които са започнали още през 90-те години, сега дават своя негативен резултат.\", каза тя.   Освен това, голям процент от българските младежи на възраст между 16 г. и 24 г. нито учат, нито работят. А 80% от българите, които са до 31 г., живеят с родителите си до навършване на тези години. В тази сфера класацията повежда Малта. \"В южния пояс това са и културно исторически традиции, така че не може да се обясни само с икономическата ситуация.\", коментира статистиката Коцева.\r\nПо процент от населението с дигитални умения на гражданите на Европа, България също е на дъното. У нас едва 30% от хората имат дигитални познания, докато средният процент за Европейския съюз в тази област е 60%, а в скандинавските държави - 80%. По думите на генералния директор на ЕВРОСТАТ, България е на дъното и на още една класация, която извежда статистически данни от въпроса колко са доволни и щастливи хората у нас. \"Затова, може би, можем да гледаме по-оптимистично на света и на нещата които се случват.\", прикани от ефира на БНТ Марияна Коцева.  Положителни резултати се наблюдават за 2018 г. по отношения на икономическия ръст в страната и Европейския съюз, общо, където е достигнато най-виското равнище на заетост и безработицата се понижава, връщайки се до предкризистното равнище, след финансовата криза, започнала през 2008 г.", "date": "2018.12.23", "title": "България е на дъното при множество от статистиките на ЕВРОСТАТ"}
{"url": "https://www.actualno.com/asia/osem-miniori-zaginaha-v-rusija-tyrsjat-tjaloto-na-devetija-news_713175.html", "text": "  Спасители са открили телата на осем души в мина в град Соликамск, на около 1 500 километра североизточно от Москва, където се случи авария снощи, информира БНТ. Злополуката възникнала в мина за добив на калиев карбонат, собственост на руската компания \"Уралкалий\". Спасителните екипи са се спуснали отново в мината, за да издирват тялото на деветия миньор.     В тази връзка, президентът на Русия Владимир Путин разпореди да се отпусне максимална помощ на семействата на жертвите от мината в Соликамск. Правителството на Пермския край ще изплати на близките на загиналите по 1 милион рубли, което се равнява на около 15 000 щатски долара, заяви губернаторът Решетников.   ", "date": "2018.12.23", "title": "Осем миньори загинаха в Русия, търсят тялото на деветия"}
{"url": "https://www.actualno.com/curious/dneven-horoskop-za-24-dekemvri-news_713162.html", "text": "        Днес си спомнете всичко хубаво, което се е случило през изминалата година и си обещайте, че през следващата добрините ще бъдат още повече.    Спомнете си какво сте дали на другите през годината и помислете какво още бихте могли да дадете. Обадете се на всички хора, които обичате.   Това е ден, в който да изкажете на глас всички най-мили пожелания, за които се сетите. Не пестете думите и нека  те идват от сърцето ви.        Това е ден, в който да бъдете щедри в думи, подаръци и обещания. Получаваме толкова, колкото даваме, така че не се колебайте да дадете повече. Това е ден за равносметка. Не се винете за грешки, щом сте ги разбрали - всичко е наред. Обещайте си, че няма да повторите нито една от тях. През този ден бъдете сигурни, че сте направили най-доброто за себе си и близките си. Вие ще сте добре, ако и семейството ви е добре.      Това е ден, в който да не пестите красотата във вас и около вас. Направете така, че всяко ваше действие или дума да допринесе са празничната обстановка. Това е ден, в който ще получите много подаръци и от сърце. Направете същото за близките си и и дарете с най-скъпото ви - вашата любов.    Това е ден, в който може да направите всички около вас щастливи. Вие сте човек от изключително значение за семейството ви - покажете, че и те за вас са толкова ценни. Това е ден, в който вярваме във вълшебства. Сега е моментът да се отпуснете и да видите как те се сбъдват едно по едно. Това е ден, в който да се опитате да бъдете по-различни. С повече вяра, без предразсъдъци - в най-изчистения ви вид. Ще ви се получи страхотно!    Това е ден, в който да се отпуснете и да се наслаждавате на тишината и спокойствието. Това са най-големите подаръци за вас. Помислете как може да си ги осигурявате по-често.", "date": "2018.12.23", "title": "Дневен хороскоп за 24 декември "}
{"url": "https://www.actualno.com/analysis/svetyt-prez-2018-godina-idva-li-krajat-na-vojnata-v-sirija-news_712011.html", "text": "   Войната в Сирия се точи вече осма година и неизвестните там са много. Сега изглежда сякаш конфликтът е най-близко до своя край, но дали е така? Изминалата 2018 година беше изпълнена с важни събития, касаещи Сирия. Когато става въпрос за събития в Сирия и Близкия Изток като цяло, трябва да се има предвид, че там протичат сложни процеси. Техният генезис датира много назад във времето и касае отношенията между отделни етно-религиозни общности и опитите за \"елелементарно\" представяне от мейнстрийм медиите е довело до сериозно изкривяване на истината. В предстоящия обзор ще се опитаме да представим основните играчи, които се явяват страни в конфликта, като няма да се придържаме към строга хронология, а ще дадем приоритет на събитията по важност.       Началото на годината беше белязано от , край Дамаск. Целта беше стратегическата база за ремонт на военна техника, която се намира в западната част на обкръженото предградие. Джихадистите от Хаят Тахрир ал Шам, формирана около Джебхат ан-Нусра (сирийския клон на Ал Кайда) обединиха сили с Ахрар ал Шам (протурско джихадистко прокси, което се счита за представителство на Мюсюлманското братство в Сирия) и заедно нападнаха позициите на сирийската армия. Терористите успяха да обкръжат базата, а след това се опитаха да я щурмуват. Сирийска армия в продължение на няколко дни успешно защитаваше позициите. На 4 януари сирийската армия предприе контраатака. След масирани военновъздушни удари елитните формирования на сирийската армия атакуваха джихадистките позиции в квартала Хараста с цел да разбият обръча в обградената военна база. В следствие от дейтствията на сирийската армия джихадистите от Хаят Тахрир ал Шам започнаха да напускат позициите си южно от град Синджар и да местят складовете си с амуниции от гореспоменатия град и от град Хан Шейхун. Това се дължеше на изключителната бързина, с която сирийската армия, водена от специалното подразделение \"Тигри\", напредна към града. Само за 10 дни елитният отряд освободи 12 селища, намиращи се на север от стратегическата авиобаза Абу Дахур , които до момента бяха под контрола на Хаят Тахрир ал Шам. Сирийската армия щурмува и две селища от другата страна - откъм град Алепо.\r\nИнтересен факт е, че специалното подразделение \"Тигри\" не е от редовната сирийска армия. Те са изключително добре обучени доброволци, с голям опит и най-модерните оръжия в Сирия. Победата, която извоюваха сирийските сили за стратегическата база \"Абу Дахур\", беше от сериозно значение за по нататъшните военни ходове.   Ключови точки от конфликта бяха боевете в провинция , Хама и Алепо. Правителствените сили водеха битка на няколко фронта. Ахрар ал Шам, подкрепени от така наречената \"свободна сирийска\" армия, се притекоха на помощ на Хаят Тахрир ал Шам, като предприеха масирана контраатака срещу сирийската армия, биеща се в района около авиобазада Абу Духур. В същото време и ИДИЛ (Ислямска държава) атакуваха правителствените сили. NDF (националните защитни сили) на Сирия бяха подкрепени активно, както от \"тигрите\", така и от Лива ал Кудс (Йерусалимската бригада - проправителствена милиция, съставена от палестински доброволци, живеещи в град Алепо), които участваха в защитата на стратегическата авиобаза. Паралелно с това правителствените сили продължиха да напредват западно от град Кханасер,  територии контролирани от ИДИЛ.\r\nБитката се водеше с променлив успех, като Хаят Тахрир ал Шам, подкрепени от други джихадистки групировки, превзеха над 20 селища в Идлeб към средата на януари. Проправителствени източници съобщиха, че терористите са използвали лошото време, което не е позволявало сирийската армия да бъде подкрепена от въздуха. В този момент на сцената се появиха и , които с артилерия. Президентът на Турция , че иска да прочисти южната турска граница от силите на кюрдите. Тук е моментът да споменем, че кюрдските военни са активно подпомагани . са около 2 милиона и формират приблизително 10 процента от населението. Правителството на позволи на кюрдите, намиращи се около град Манбидж, да преминат през територията, контролирана от армията, за да  пратят подкрепления и амуниции на своите другари в кантона Африн. Също така командването на сирийската армия обяви, че всеки турски самолет, който навлезе над сирийското въздушно пространство, ще бъде мишена за сирийската противовъздушна отбрана. Въпреки деградацията на след опита за преврат, САЩ продължиха да се съобразяват с турското настояване кюрдите да не бъдат допускани като страна в международните преговори за бъдещето на Сирия. Същевременно , че кюрдските представители трябва да участват в политическия процес – макар че тази позиция няма кой знае какви реални последствия.    Що се отнася до военните действия край Идлеб, важно е да се спомене ключовата роля на сирийските ВВС, подпомагани активно от руските. Уахабитската организация Хаят Тахрир ал Шам, водеща свирепи боеве за авиобазата \"Абу Дахур\", пък се намира под прякото влияние на Саудитска Арабия. Важна роля за сирийските сили имаше удържането на град Синджар, който беше атакуван от ИДИЛ, с цел обграждането на \"тигрите\", за да ги лишат от връзката им с другите части на сирийската армия. От запад армията на Асад се биеше срещу HTS (Хаят Тахрир ал Шам), Ахрар ал Шам, ТИП (тюркменска ислямска партия) и ССА(свободна сирийска армия).\r\nВажен ход за сирийската армия беше успешното овладяване на железопътната линия между градовете Хама и Алепо в началото на февруари. Като значим успех за Хаят Тахрир ал Шам беше отчетено свалянето на руски самолет Су-25. Пилотът катапултира, но след това беше убит от джихадистите. Доста нашумя случай край град Дума, Източна Гута, където джихадисти използваха отвлечени сирийски деца като човешки щит.\r\nПоявиха се информации за в град Дума от страна на сирийската армия, водена от Башар Асад. Те бяха подкрепени от САЩ (американският президент Доналд Тръмп ) и Франция, но и припомни как е обявила, че е открила в контролирана от бунтовниците територия, а малко след случилото се в Дума вече посочи, че са открити химически отрови в складове на терористи, . И се започна играта с информация и дезинформация - мисията на ОЗХО беше бавена, преди да стигне до града и дори по нея, излъчено беше по \"Россия 24\" със сирийче за лъжите на \"Белите каски\", разпространени бяха снимки от Дума, при които \"белите каски\" къпят с  маркуча разни хора, за да ги \"предпазят от хлорина\", а други са оставени  без ръкавици и противогази, сякаш са абонирани за безсмъртие, появи се и по темата. Разследване на ОЗХО посочи други за предполагаема химическа атака в Сирия.\r\nПровинциите Хама и Алепо цялостно бяха изчистени от ИДИЛ. Четири дни бяха необходими на \"Тигрите\" и подкрепящите ги подразделения за да освободят 170 населени места и 1100 кв.км. територия през февруари. Израел и , въпреки че от ответна страна нямаше отговор в този период. САЩ твърдяха, че са извършили \"защитни\" удари, без да дават обяснения какво по-точно означава \"защитни\". под претекст, че ги е страх от иранското присъствие в Сирия. Не последваха удари срещу ИДИЛ, чието присъствие на израелската граница е от години, нито пък срещу Ал Кайда, което позволи на за икономическите интереси на САЩ в региона, макар че режимът на Путин също използваше формирования, за които отричаше, че . Такова е , което претърпя изключително в сблъсък с американски военни, за което обаче не се разбра почти нищо официално, макар че за такъв сблъсък след мащабни журналистически разследвания на западни медии. А военният министър на Израел призна, че предпочита ИДИЛ пред Асад. През 2013 г. Израел разреши на американската компания да експлоатира района, след като бяха открити петролни залежи там. Проверка показва, че тя е управлявана от следните хора: Дик Чейни (бивш вицепрезидент на САЩ от времето на Джордж Буш), Рупърт Мърдок (медиен магнат), Джеймс Уозли (бивш шеф на ЦРУ), Джейкъб Ротшилд и Лари Съмърс (бивш управител на американския държавен резерв). Това дава едно обяснение защо след всяко движение на Сирийската армия към Кунтейра следваха израелски удари.\r\nЩо се отнася до ударите в Дейр ез-Зор, там кюрдите завладяха най-голямото нефтено находище в Сирия - \"Омар\". В този район няма никакви кюрди, но с наближаването на Сирийската армия към Дейр ез-Зор, САЩ и кюрдските им съюзници за близо седмица овладяха всички находища в района. Преди това завладяха и язовир Табка, където се произвежда близо 1/3 от електричеството в Сирия. Логично кантонът Африн не представлява никакъв интерес за американската коалиция, нищо че там 80% от населението са кюрди и се счита за най-кюрдския район в Сирия - там обаче няма  находища на петрол.   Един от най-важните ходове за сирийската армия беше настъплението им към . Там бяха разположени салафитско-уахабитски групи, чиито членове пращат собствените си малки дъщери да се взривяват в Дамаск, което се разбира от приложеното видео. Покъртителни са и кадрите, в които сирийски граждани са затваряни в клетки и са използвани като жив щит във военни действия. В жертва на подобни действия се превръщат дори деца. Показателно е облеклото на жените в контролираните от салафитските групи територии. Те са изцяло покрити с никаби, защото следват ученията на саудитския ислям, а не традиционния за Сирия ислям от школата на ханафите. Овладяването на Източна Гута беше от стратегическо значение, защото от там ежедневно се най-многолюдният град в страната. Сред най-потърпевшите от ударите на терористичните групировки са християнските градове и квартали.  Впечатление правеха и съвместните действия на различни групировки, насочени срещу правителството на Башар Асад. Ахрар ал Шам се обединиха с Нуредин Ал Зинки, за които различни информации сочат, че получават финансиране от САЩ.\r\nТук е моментът да обърнем внимание и на друга силна джихадистка групировка - Файлак Ал Рахман. Te са втората сила след Джайш Ал Ислам. Тази група е контролирана и финансирана от Катар. За разлика от другите 3 групировки в Източна Гута, те се опитаха да си докарат имидж на \"умерени революционери, борещи се против режима на Башар Асад\". Освен религиозни убийства и отвличания, може да споменем, че групата на Файлак Ал Рахман стана известна със стрелба по протестиращи граждани.\r\nПо време на операцията към Източна Гута през пункта Хамурия са потърсили спасение при сирийската армия около 10 000 цивилни граждани при сирийската армия. Информацията беше разпространена дори от част от световните информационни агенции.\r\nВажна роля имаше . Това се случи към края на март, а кюрдските войски в региона се оттеглиха. По данни на кюрдската администрация, по време на турската операция \"Маслиновата клонка\" са убити 500 цивилни граждани и над 1000 са ранени. Отрядите за народна самоотбрана (YPG) са дали 820 жертви.\r\nРуският министър на отбраната Сергей Шойгу заяви през март, че за една седмица са били предотвратени 3 опита за употреба на химически оръжия от страна на опозицията в Източна Гута. Той отбеляза още, че в рамките на 5 дни около 80 хиляди цивилни са били евакуирани от територията, контролирана от бунтовниците. Реакции на освободените цивилни граждани, може да видите в следващото видео.  бяха последвани от израелски бомбандировки. Два израелски F-15 от ливанското въздушно пространство, изстряха 8 ракети и се изтеглиха. В същото време сирийската армия беше обвинена за използване на химическо оръжие в Дума, район контролиран от Джайш ал Ислам. В противоречие с твърденията за химическа атака, в освободения град Дума се проведе многочислен про-правителствен митинг. Въпреки това срещу Сирия, подкрепени от Германия и Турция, както и от ЕС в лицето на Доналд Туск. Джайш Ал Ислам са единствената фракция в сирийската война, за която е безспорно доказано, че е използвала химически оръжия. Това стана през 2016 г, в Алепо. Тогава ислямистите обгазиха с хлорни снаряди квартал \"Шейх Максуд\", контролиран от кюрдските милиции. Скандалът беше голям. Джайш Ал Ислам се видяха принудени да признаят, че са използвали химически боеприпаси, но хвърлиха вината на полеви командир, който самоволно е взел решението и щял да бъде наказан.\r\nПо време на боевете в Дамаск и Източна Гута редица световни медии разкриха за Според споразумението членовете на организациите и техните семейства получават възможност да се изтеглят към Идлиб в замяна на освобождаването на цивилното население от контролираните от джихадистите градове, като Куфрая и Фаула.\r\nВажна победа извоюва сирийската армия вземайки под контрол магистралата между и град Хама, което улесни логистиката на армията на Асад. Ключова цел за сирийската армия беше провинция Дараа. Същевременно обект на нападение на ИДИЛ бе стратегическият град Абу Камал. ИДИЛ атакуваха правителствената армия и от изток - пресичайки с лодки река Ефрат, и от запад - през пустинята. Абу Камал беше успешно защитен, благодарение и на намиращите се в района ирански и други шиитски милиции, чиято цел е да пазят този изключително важен от стратегическа гледна точка град.\r\nСирийската армия продължи да жъне военни успехи и в Дараа. Там също военните бяха посрещани като освободители, както личи от следващото видео.  Към средата на юли сирийската армия , с малки изключения останали под влиянието на ИДИЛ. , която претърпя масирани атаки от страна на ИДИЛ. Сирийската армия отвърна с контраудар, но джихадистите подложиха на терор местното население. Световните агенции предадоха за отвлечени жени от групировката.\r\nСирийските сили продължиха с настъплението срещу ИДИЛ покрай границите с Йордания и окупираните от Израел Голански възвишения. В разгара на лятото по цялата фронтова линия в провинция Идлеб имаше взаимни артилерийски обстрели и набези на диверсионни групи, които потърсиха слабите места на противника. Сирийските и руски ВВС увеличиха интензитета на бомбардировките, а джихадистите на няколко пъти обстрелваха жилищните квартали на Алепо.\r\nДоста пъти от началото на сирийската война се публикуваха слухове или манипулации за евентуална военна намеса на Китай в конфликта. През август за пръв път имаше изявление на официален китайски представител (посланика в Сирия), че това ще се случи. В провинция Идлеб има поне 10 хиляди джихадисти - уйгури, членове на свързаната с Ал Кайда Туркестанска ислямска партия. Същата се бори и за отцепване на уйгурския автономен район от Китай и създаване на ислямски емират там.\r\nНа практика към края на лятото Идлеб и Латакия останаха последният бастион на джихадистките групировки. Арестите на мирни граждани от страна на ситуираните там групировки не се отричат дори от про-опозиционните медии. Все още ожесточени боеве се водеха край Суейда, където, макар и обградени, бойците на ИДИЛ оказваха сериозна съпротива.\r\nКъм края на август се очакваше всеки момент да започне голяма военна операция срещу Идлеб. , близо до Сирия. По непотвърдена информация и двете сили концентрираха и подводници.\r\nСъщевременно сирийски християни от град Камишли протестираха против кюрдската окупация. Кюрдите от своя страна отправиха изстрели във въздуха, за да разпръснат демонстрантите.\r\nМеждувременно, турската армия продължи да струпва сили покрай границата със Сирия при Идлеб. Информация за турски военен конвой, който е пресякъл границата на Сирия и се движи през провинция Идлеб към град Морек, Северна Хама, на практика потвърди, че турците превръщат своите т.нар. наблюдателни пунктове във военни бази.\r\nКъм края на септеври Сирия беше отново атакувана с въздушни удари от страна на Израел. Този път целта на нападението беше международното летище в .\r\nНа Източния бряг на река Ефрат кюрдите, подкрепени от ВВС на САЩ, претърпяха поражения срещу ИДИЛ. Град Хаджин не беше превзет, а позициите, които кюрдите овладяха при границата с Ирак (от другата страна на град Абу Камал) бяха загубени. Това се случи към края на ноември.\r\nВъпреки принципното споразумение за деескалация в Латакия, Хама, Идлеб и Алепо бойните действия продължават. Терористите почти всекидневно обстрелват и пращат диверсионни групи в армейския тил. Сирийската армия отвръща на ударите. Руски и сирийски разузнавателни самолети са забелязани над Латакия, а също така и елитния 5-ти корпус на сирийската армия беше изпратен на този фронт.\r\nПрез последния месец от годината изключително тежки боеве за град Хаджин се провеждат между ИДИЛ и SDF-СДС. В последните дни, към силите на СДС в района на Хаджин са се присъединили и отряди от \"Женските сили за самоотбрана\" (YPJ). Кюрдските сили са превзели поне половината град. ВВС на САЩ бомбардират усилено позициите на ИДИЛ. Засега джихадистите дават много сериозен отпор.\r\nИзключително важен за изхода на войната ход може да се окаже от Сирия. Американските власти заявиха, че изтегляне на силите e в ход, след като президентът на САЩ Доналд Тръмп написа в социалната мрежа Twitter, че унищожаването на \"Ислямска държава\" е било единствената причина САЩ да бъдат там, а тази цел била изпълнена. Още преди избирането си за президент Доналд Тръмп беше заложил в програмата си изтеглянето от Сирия. На няколко пъти САЩ изявяваха намерение да оттеглят войниците си, но това често беше последвано от информация за химическа атака.\r\nВ края на годината, САЩ изглежда най-после взе решението да се оттегли. Повечето американски сили са разположени в Северна Сирия, макар че малък контингент се намира в гарнизон в Ат-Танф, близо до йорданската и иракската граница.\r\nМнозина анализатори не вярват на обяснението на Тръмп и подозират, че САЩ просто ще пренасочат вниманието си към Иран и Венецуела. Не се изключва и възможността за сделка с Русия, свързана с геополитическите интереси на двете страни. Отворен остава въпросът и какво ще се случи с подкрепяните от САЩ кюрди, след като Турция изглежда няма никакво намерение да последва примера на САЩ. Отговорите на тези въпроси ще бъдат дадени в бъдеще. Изключително важна роля за успехите на сирийската армия имаше Иран. Въпреки налаганите американски санкции, страната остава много сериозен фактор в региона.\r\nПрез май от историческото ядрено споразумение. Сделката ограничаваше активността  на ядрената политика на Иран за сметка на освобождаването от санкции. Дори и този ход обаче беше направен със смекчаващи обстоятелства. няма да бъдат засегнати от новите петролни санкции срещу Иран, наложени от САЩ. Те още имат право да продължават да купуват ирански петрол. Става въпрос за България, САЩ, Австралия, Израел, Австрия, Чехия, Унгария, Словакия, Швейцария. А с Иран и се противопостави на САЩ, като дори тръгна да прави на европейски компании, търгуващи с Иран, от . Редица анализатори обаче задоха резонния въпрос - ще иска ли една компания да се лиши от американския пазар за сметка на иранския, независимо за коя област става въпрос?\r\nРазвитието на Иран и отношенията с великите сили се очаква да продължи да бъде от ключова роля и за решеването на сирийският конфликт. От началото на година 750 хил. сирийци са се върнали по домовете си, но в същото време и повече от 900 хил. нови бежанци са напуснали страната, пише EurActiv, позовавайки се на данни на Върховния комисариат на ООН  за бежанците.\r\nЕкспертите отчитат нарастващ брой на сирийците, които искат да се върнат в Сирия след военни успехи на режима на Башар ал Асад, подкрепени от Русия и Иран, от освобождаването на Хомс, Алепо и предградия на Дамаск.\r\nЧесто обаче те заварват домовете си напълно разрушени или заселени от други техни сънародници, останали без имот от войната. В страната няма работа и около 70% от хората живеят в изключителна бедност - с по-малко от два долара на ден. Почти няма работещи болници, здравни центрове и училища.\r\nЕкспертите отбелязват още един притеснителен факт - перспективите за бъдещето не са много по-обнадеждаващи. Затова не е чудно, че нова вълна бежанци се задава - за първите четири месеца на годината 920 хил. сирийци са напуснали домовете си. Това е най-големият брой на бежанци от 2011 година насам.\r\nРастящият брой бежанци се подхранва и от ожесточени боеве в южната част на страната, които подгониха към 6,6 млн. души към други райони на Сирия. Повечето бежанци се нуждаят от помощ, за да оцелеят - от храна, вода и лекарства. Намират подслон в изостанени сгради или лагери, а децата рядко посещават училище.\r\nУсловията в съседните страни не са много по-добри - 3 млн. сирийци живеят в лагери в Турция. В Ливан и Йордания подслон от войната намират по около 1 млн. души. Въпреки че краят на войната в Сирия изглежда по-близо отвсякога, едва ли някой може да се наеме да прогнозира кога и как това ще се случи. Сирия обаче едва ли ще бъде отново цяла. Надяваме се, че с настоящият обзор сме развенчали част от митовете и сме ви помогнали да разберете поне в известна степен процесите в Сирия, причините и следствията от тях. Ще продължим да следим за вас ситуацията в страната, а дотогава както стана модерно напоследък - Pray for Syria! (Молете се за Сирия).", "date": "2018.12.23", "title": "Светът през 2018 година: Идва ли краят на войната в Сирия?"}
{"url": "https://www.actualno.com/moresport/tajbe-usein-mechtaja-za-olimpijsko-zlato-news_713182.html", "text": "  \"Мечтая за олимпийско злато, защото само то ми липсва във витрината, която баща ми подрежда вкъщи.\", каза предаването \"Тази неделя\" по БТВ спортист №1 на България Тайбе Юсеин.     Тя е състезател по борба, със 17-годишна кариера. Юсеин сподели, че наградата е специална за нея, защото вече се чувства оценена и в България, след като през 2018 г. стана световна и европейска шампионка в своята категория.   Тайбе не скри и щастието си от факта, че се е сбъднало коледното й желание - да спечели титлата \"Спортист на годината\". Момичето разказа, че 2018 г. е била една от най-успешните й досега в спортен план. И поясни, че подготовката за новия сезон вече е започнала на Белмекен.\r\nПрез следващата година на Тайбе Юсеин й предстои републикански шампионат по борба през януари и международен турнир \"Дан Колов\" в Русе през март. Освен това, в програмата й са включени и участия на европейско и световно първенства.  ", "date": "2018.12.23", "title": "Тайбе Юсеин: Мечтая за олимпийско злато"}
{"url": "https://www.actualno.com/crime/osyden-za-krajba-ubi-s-bradva-vyzrasten-myj-v-selo-vranjak-news_713189.html", "text": "  Криминално проявен уби с брадва възрастен мъж в белослатинското село Враняк, след което се предаде в полицията, съобщава btv. Престъплението е извършено пред очите на 82-годишната съпруга на загиналия. Жената е в шок и е настанена в болница. Тя разказва, че извършителят влязъл и директно започнал да нанася удари на мъжа й.     Убиецът Николай е съсед на жертвата - Димитър Маринов. Лежал е в затвора за кражба на 1 000 лева от дома на същото възрастно семейство. „Казват ми, че са го пуснали тук по коледните празници, явно се е напил и решил да си отмъсти.”, разказа потресен от случилото се внукът на загиналия.   Извършителят си тръгнал чак, когато съпругата на Димитър му дала 1 600 лева, като преди това я е бил и й счупил телефона. С част от парите убиецът си купил цигари и дрехи, след което се предал на органите на реда. А жената, която е инвалид, едва успяла да излезе на двора, за да повика помощ.\r\nТова е третото посегателство на въпросния Николай над беззащитни старци. Хората се страхуват да замръкнат. Първото му влизане беше при един възрастен мъж, който почина. С нож, взе му 200 лева. Въобще, трябва да се преосмисли целият закон за наказанията.”, коментира кметът Жени Узунова.  ", "date": "2018.12.23", "title": "Осъден за кражба уби с брадва възрастен мъж в село Враняк"}
{"url": "https://www.actualno.com/europe/otpadnaha-podozrenijata-sreshtu-sypruzite-za-incidenta-na-getuik-news_713185.html", "text": "  Мъжът и жената, задържани във връзка с пробивите в сигурността и прелитането на дронове над лондонското летище „Гетуик“, бяха освободени, пише dariknews.bg.     На нито един от двамата не е повдигнато обвинение по случая. \"Задържаните съдействаха изцяло на полицията и мога със сигурност да кажа, че те вече не са заподозрени за инцидента с дроновете на летище „Гетуик“, заяви детектив Джейсън Тингли от полицията в Съсекс, която разследва инцидента.   ", "date": "2018.12.23", "title": "Отпаднаха подозренията срещу съпрузите за инцидента на \"Гетуик\""}
{"url": "https://www.actualno.com/curious/sedmichen-horoskop-za-24-30-dekemvri-news_713166.html", "text": "        Празничната седмица може да ви се стори суетна и изтощителна, но затова пък ще ви даде възможност да обсъдите много неща. В понеделник се опитайте да не пилеете емоциите си, като по този начин си усложнявате живота. Във вторник се вгледайте в текущите събития и те ще ви показват дали се движите правилно към своите цели, или е необходимо бързо да промените нещо. Четвъртък и петък ще трябва да положите усилия да бъдете по-търпеливи и внимателни с близките си.     През празничната седмица ще ви бъде даден шанс за сериозна придобивка, но тя няма да падне от небето. По-скоро ще стои някъде за където , за да стигнете ще трябва да положите не малко усилия. В понеделник и вторник не си мислете да не спазвате правилата. Оптимизмът е възможно да ви дойде в повече в четвъртък, но не му се отдавайте изцяло. Оставете това за втората половина на петък, но имайте едно наум за извънредни задачи. Ако обстоятелствата ви го позволяват прекарайте почивните дни с изключен телефон, без Интернет и с повече истинско общуване.   Тази седмица ще ви дари с много приятни изненади, добри новини и интересни възможности в личен план. Важното е да не си позволявате да държите сметка на никого. Ако нещо не ви е ясно ще трябва да изчакате до сряда, когато всичко ще се изясни изцяло. Четвъртък и петък може да решите въпрос, свързан с дома, който значително ще улесни битието ви. Събота и неделя ще трябва да останете у дома и да се довършите това,  за което Съдбата така мило ви помогна.        В празничната седмица следвайте убежденията си и морала и няма да сгрешите. Вторник и и сряда може да постигнете повече отколкото сте предполагали единствено благодарение на това да уцелите точния момент, за да реагирате навреме на казана реплика. В четвъртък си починете от това напрежение, като се потопите в рутинна работа. Петък може да ви потопи в някои семейни въпроси за разплитане, но няма как. Само вашето сърце може да намери верния отговор. Почивните дни посветете на преговори в избягване на войната, защото в студените дни е хубаво  да има кой да ви  топли. Празничната седмица може да ви завари в странно настроение, което още в понеделник трябва да се опитате да регулирате и  да определите от коя страна на нещата стоите – оптимизма или песимизма. Във вторник бъдете от кротките, защото всяка друга позиция може да ви изложи на риск. Не съжалявайте за въздържаността, защото само ще спечелите от нея. В четвъртък обаче ще трябва да сте самата невинност и толерантност, за да може да планирате петъчния ден по ваш вкус. В събота и неделя не превишавайте възможностите си, за да няма отрицателни последици за тялото ви. В празничната седмица ще са необходими повече предпазливост и чувствителност в общуването с колегите и близките. Във вторник ще ви е трудно да потиснете своите чувства, симпатии, антипатии. Така те може да повлияят на нагласата, стимулите и целите ви. В сряда и четвъртък може да ви бъде наложено да започнете ново дело. Напълно сте способни да се справите със задачата. В петък ще разберете, че понякога животът изисква промени. През почивните дни най-доброто, което може да направите за себе си е да не си отказвате нищо, но и да се вглеждате в случващото се и знаците. В никакъв случай не се захващайте за работа, ако обстоятелствата се стичат по благоприятен начин.      Празничната седмица може да ви зарадва с положителни промени в личния ви живот. Удобен момент за договаряне на условия е сряда – настоявайте на своето, но приемете и някое от желанията на отсрещната страна. Четвъртък и петък са подходящи дни за организирането на събитие, както и за закупуването на аксесоари за него. Събота и неделя е добре да се откъснете от желанията си, за да разгледате ситуацията извън вашата позиция. Това ще е само във ваша полза, за да подобрите отношенията в семейството ви. Посветете седмицата на грижата за вас и вашето здраве. Намалете порциите наполовина и започнете постепенна промяна в начина ви на хранене, движение и мислене, защото то също е важно. Четвъртък може да ви изненада с новина, която да доведе до сериозни промени в начина ви на живот или досегашния график на задълженията ви. Ще трябва да си наложите да сте по-спокойни в последния работен ден. Плановете ви може да претърпят промени през почивните дни. Ядосването няма да ви помогне да ги приемете по лесно, а ако се замислите, те съвсем не са толкова лоши.    През тази седмица посветете времето си на спокойствието. Не насилвайте събитията, а се потопете в празничната атмосфера. В четвъртък и петък не изисквайте от околните невъзможното, една настойчивост може само да налее ненужно масло в огъня. През почивните дни посветете част от времето на домашни дела. Някои новини ще ви тласкат към промени и изясняване на подробности, но не задълбавайте прекалено. Тази седмица е добро време да се заемете с изучаването на чужд опит или да се възползвате от него. В последния работен ден близки и хора, които чакат вашето внимание. Не позволявайте на съмненията и ревността да развалят празниците ви. Опитайте се да прекарате празничните дни по ваше собствено усмотрение, но и не пропускайте благоприятния момент да направите нещо полезно за себе си  и за дома, в който живеете и за хората, които обичате. През тази седмица отделяйте основно внимание на детайлите, премахнете безпорядъка, подредете всичко, което има нужда от повече ред. Четвъртък е добър ден за диети, разтоварване, козметични процедури. В петък в отношенията ви с близките може да изплуват сериозни теми. Затова през почивните дни ако ви се наложи да комуникирате ще ви е трудно да  съгласувате интересите. Проявете повече грижа към околните и отложете вземането на важни решения за по-добри моменти.    През тази седмица нуждата ви от внимание ще бъде толкова изострена, че рискувате да се държите като дете. Сега, обаче е време за взаимност. Ако не може да дадете на другите, това което искате от тях, най-добре не казвайте нищо. В четвъртък и петък ще трябва да се занимаете с повече лични проблеми, които сте чакали да се разминат от само себе си. Опитайте се да се поставите от другата страна на нещата, така ще спечелите и вие. През тази дни потискайте притока на адреналин или му дайте воля във физически израз като спорт и активни разходки.", "date": "2018.12.23", "title": "Седмичен хороскоп за 24-30 декември"}
{"url": "https://www.actualno.com/politics/karajancheva-s-40-te-leva-pensionerite-shte-opitat-neshta-koito-obichajno-ne-si-pozvoljavat-news_713192.html", "text": "  С 40-те лева коледни добавки, които държавата дава на пенсионерите, те ще могат да си направят една не много богата трапеза, но по-различна от обичайната, каза председателят на Народното събрание Цевта Караянчева в интервю за НОВА ТВ. По думите на шефката на парламента, всеки един от по-възрастните българи ще може да опита неща, които, може би, не си позволя през останалото време. Но защо този факт съществува, тя не коментира. Според Караянчева отпускането на допълнителни средства за пенсионерите показва отношение към тях, от страна на държавата, защото те заслужават да живеят по-достойно.     Председателят на Народното събрание на България коментира и ситуацията с оставката на Валери Симеонов. Караянчева счита, че това действие е компромис, от страна на управляващите. Тя каза, че Симеонов вече е осъзнал и разбрал, че трябва да се оттегли, защото \"това напрежение, което се генерираше с неговите думи, дали извадени от контекста, или казани несъзнателно, все пак провокираха недоволството\".   ", "date": "2018.12.23", "title": "Караянчева: С 40-те лева пенсионерите ще опитат неща, които обичайно не си позволяват"}
{"url": "https://www.actualno.com/business/cenata-na-benzina-i-dizela-padna-s-5-st-news_713194.html", "text": "  Ново поевтиняване на горивата се наблюдава от няколко дни, пише . Масовият бензин в големите вериги се продава за 1,94 лв. за литър, а дизелът е на стойност 2,14 лв. за литър. До скоро цените бяха с 5 стотинки по-високи.     При бензина това е най-ниското ниво от 30 месеца насам. По-евтин не е бил от юни 2016 г. Цената на дизела е на 8-месечен минимум. Причината за поевтиняването е падането цената на петрола.   В края на миналата седмица котировките му се задържаха под 54 долара за барел. Ако тези нива останат и през тази седмица е възможно да има нов спад на цените на горивата и бензинът да премине под 1,90 лв./л., а дизелът - под 2,10 лв./л.", "date": "2018.12.23", "title": "Цената на бензина и дизела падна с 5 ст."}
{"url": "https://www.actualno.com/europe/predpolagaem-djihadist-be-deportiran-vyv-francija-svyrzvat-go-s-napadenieto-nad-sharli-ebdo-news_713196.html", "text": "  Предполагаем джихадист беше депортиран във Франция от Джибути, във връзка с терористичното нападение срещу сатиричното издание \"Шарли ебдо\", преди близо четири години, информира . Френският министър на вътрешните работи Кристоф Кастанер написа в Туитър, че Питър Шериф се е укривал от френското правосъдие и задържането му е в резултат от \"ефективността на френските служби за сигурност и международната комуникация\".     Предполага се, че той е бил в тесен контакт с братята Шериф и Саид Куаши, извършили нападението срещу \"Шарли ебдо\". В петък френската прокуратура поиска 14 души да бъдат изправени пред съдебен състав заради предполагаема замесеност в нападенията от януари 2015 г., при които загинаха 17 души. Парижката прокуратура заяви, че предполагаемият джихадист е бил екстрадиран във Франция, след като е бил задържан наскоро в Джибути. А след пристигането си на летище \"Шарл де Гол\" в Париж е бил отведен в ареста.   Повдигнати са му обвинения в престъпно сдружаване с цел тероризъм. Френският министър на отбраната заяви, че обвиняемият е изиграл \"важна роля в организирането\" на нападението срещу \"Шарли ебдо\". Шериф, известен още като Абу Хамза, е бил близък приятел на двамата братя, които убиха 11 души в редакцията на сатиричното издание и полицай недалеч оттам, преди да бъдат ликвидирани.\r\nВ началото на миналото десетилетие той е посещавал Ирак и Сирия, а от 2011 г. се е укривал от френските власти.  ", "date": "2018.12.23", "title": "Предполагаем джихадист бе депортиран във Франция, свързват го с нападението над \"Шарли ебдо\""}
{"url": "https://www.actualno.com/politics/sydija-lalov-trjabva-li-dete-da-se-chuvstva-napadnato-ot-dyrjavata-nezavisimo-dali-e-izvyrshilo-prestyplenie-news_713205.html", "text": "  \"Никаква необходимост няма за лица, които извършват битови престъпления и не засягат тероризъм, да не бъдат уведомявани техните близки. Особено за децата това е пагубно\", заяви в предаването \"120 минути\" по БТВ Методи Лалов - съдия в Софийския районен съд.     Той коментира новия закон, според който близките на пълнолетни лица, задържани за престъпление, няма да бъдат уведомявани 48 часа, а на непълнолетните - 24 часа, ако наблюдаващият прокурор реши. Според Лалов, независимо дали едно дете е невинно или виновно, чрез новите мерки ще пострада психиката му, като то може да се чувства нападнато от държавата и дори изоставено от близките си. А всъщност те са хората, които следва да преценят кой адвокат да го защитава.   По думите на софийския съдия, това ще е удар във въздуха и засяга неоправдано съществени граждански права. Представя се, че е в изпълнение на европейска директива, но тя не поставя изискване да се осъществява точно това, което се прави в момента в България с този закон. \"Ако това е трудът, са си изгубили времето, за да направят нищо\", категоричен е Методи Лалов. Той подчерта, че директивата е насочена към хипотези, касаещи тероризъм и престъпни групи, с цел - задържаният да не уведоми своите съучастници, да не избягат и прочие.\r\nПрипомняме, че вчера в предаването \"Тази събота\" по БТВ заместник-председателят на ГЕРБ се изказа по следния начин за закона, питайки риторично \"какъв е проблемът да не бъдат уведомени родителите на дете, което е заловено с взривни вещества или наркотици\". И обеща парламентът да не се съобрази изобщо с президентското вето.  ", "date": "2018.12.23", "title": "Съдия Лалов: Трябва ли дете да се чувства нападнато от държавата, независимо дали е извършило престъпление"}
{"url": "https://www.actualno.com/sofia/ruskata-elha-v-centyra-na-sofija-dovede-do-skandal-mejdu-mvr-i-podkrepjashti-ukrajna-video-news_713216.html", "text": "  Със сигурност мнозина от софиянци и гостите на столицата са видели, че на площад \"Св. Неделя\" от поне една седмица е разположена елха - \"подарък от София за Москва\". Днес, 23 декември, тя предизвика скандал.     Причината - председателят на Сдружението на украинските организации в България Олена Коцева реши да направи инициатива, с която \"да украси\" елхата. С украсата се иска свобода за пленените от руския флот украински моряци след инцидента в .\r\nЗаради случилото се намеси полиция, включително въоръжени с автоматично оръжие. Беше направена проверка на всички участници, закачили своята \"украса\" на елхата, и отправено предупреждение, че такaва \"украса\" не може да се слага без съгласувателно писмо.  . Полицаите пък не влязоха в диалог дали в случая с поставянето на самата елха става дума за \"комунистически символи\" и съответно дали това по закон в България не подлежи на санкция.\r\nКоцева не за пръв път се сблъсква с МВР заради Русия. Предният път тя беше във фокуса на силовите органи във Facebook срещу руския патриарх Кирил.    ", "date": "2018.12.23", "title": "\"Руската\" елха в центъра на София доведе до скандал между МВР и подкрепящи Украйна (ВИДЕО)"}
{"url": "https://www.actualno.com/society/novinite-naj-vajnoto-za-denja-23-dekemvri-news_713214.html", "text": "   Редакционният екип на ви представя вечерния информационен бюлетин, посветен на най-важните акценти от днешния 23 декември, неделя.       Според руския вестник \"Известия\" жертвите са 20-тина души, но информацията е по-стара. AFP съобщава за най-малко 43 жертви, като агенцията вече коригира броят на 62-ма загинали - по информация на Индонезийската агенция по бедствията. Информацията се потвърждава и от други световни медии.   Драстично нарасна броят на жертвите, след бедствието в Индонезия. От 62-ма, само за около два часа, загиналите вече са над 200. Около 850 души са ранени, а 30 са в неизвестност, пише theguardian.com. Очаква се броят на жертвите да продължи да се увеличава, тъй като все още не са достигнати всички засегнати области. \"Не приемаме становището че двата самолета \"F-16\" и \"Грипен\" са несравними. Ако трябва да ползваме сравнението на заместник-държавният секретар на САЩ Джон Съливан - кое е по-добро: ябълките или портокалите са по-здравословни. Разбира се, че всеки има лично мнение.\" Така вицепрезидентът на производителите на \"Грипен\" - СААБ - за Централна и Източна Европа, Красимира Стоянова коментира ситуацията с избора за нов изтребител на България.     Окончателно - гъстата мъгла и неопесъченият път са причина за тежкия пътен инцидент край пазарджишкото село Звъничево, съобщава БТВ. Припомняме, че при вчерашната катастрофа загинаха петима души, а сблъскалите се автомобили са общо 11 на брой. На една от пострадалите жени е извършена операция и състоянието й към момента е стабилно. \"Никаква необходимост няма за лица, които извършват битови престъпления и не засягат тероризъм, да не бъдат уведомявани техните близки. Особено за децата това е пагубно.\", заяви в предаването \"120 минути\" по БТВ Методи Лалов - съдия в Софийския районен съд.    \"Ако не кажеш определено нещо, ти си труп!\" С тези думи твърди, че е била заплашвана Биляна Петрова, която е заподозряна в корупция, докато бе заместник-кмет на столичния район \"Младост\", заедно с кметът на същата зона - Десислава Иванчева. Припомняме, че те, както и третият подсъдим - Петко Дюлгеров, напуснаха килиите си и преминаха в режим на \"домашен арест\". Те бяха лишени от свобода в продължение на осем месеца. В голяма част от резултатите от проведени статистически проучвания България е на дъното. Това стана ясно, по време на интервю по БНТ, с Марияна Коцева - генерален директор на ЕВРОСТАТ. Късният следобед на 22 февруари 2018 година изненада голяма част от енергийния сектор у нас със съобщение от чешката компания CEZ Group за продажбата на активите си в България. Още повече, че само часове по-рано енергийният министър Теменужка Петкова беше в Народното събрание пред ресорната комисия и не даде индикация, че ще има новини от Прага. С 40-те лева коледни добавки, които държавата дава на пенсионерите, те ще могат да си направят една не много богата трапеза, но по-различна от обичайната, каза председателят на Народното събрание Цевта Караянчева в интервю за НОВА ТВ. По думите на шефката на парламента, всеки един от по-възрастните българи ще може да опита неща, които, може би, не си позволя през останалото време. Но защо този факт съществува, тя не коментира. Според Караянчева отпускането на допълнителни средства за пенсионерите показва отношение към тях, от страна на държавата, защото те заслужават да живеят по-достойно. Криминално проявен уби с брадва възрастен мъж в белослатинското село Враняк, след което се предаде в полицията, съобщава btv. Престъплението е извършено пред очите на 82-годишната съпруга на загиналия. Жената е в шок и е настанена в болница. Тя разказва, че извършителят влязъл и директно започнал да нанася удари на мъжа й.  Семейство англичани дариха над 10 000 паунда за читалището в село Миндя, Велико Търново, информира btv. ”Съдба” нарича идването си в малкото великотърновско населено място великобританката Бевърли Кокс. Тя живее в село Миндя от 13 години.", "date": "2018.12.23", "title": "Новините: Най-важното за деня, 23 декември"}
{"url": "https://www.actualno.com/politics/f-16-sreshtu-gripen-izbra-li-bylgarija-po-neizgodnata-oferta-news_713210.html", "text": "  \"Не приемаме становището че двата самолета \"F-16\" и \"Грипен\" са несравними. Ако трябва да ползваме сравнението на заместник-държавният секретар на САЩ Джон Съливан - кое е по-добро: ябълките или портокалите са по-здравословни. Разбира се, че всеки има лично мнение.\" Така вицепрезидентът на производителите на \"Грипен\" - СААБ - за Централна и Източна Европа, Красимира Стоянова коментира ситуацията с избора за нов изтребител на България.     В предаването \"120 минути\" по БТВ тя опроверга думите на Съливан, че изтребителят \"Грипен\" не може да се сравнява, а \"F-16\" е оръжейна система, доказана в битки и ползвана от Гърция, Румъния и съюзници извън НАТО, като Израел. Преди седмица отново в същото предаване той заяви, че САЩ предлага технологии, които не са налични на \"Грипен\".\r\nВ отговор Стоянова бе категорична, че самолетът който се предлага в момента на България - F-16-V - не съществува. Даже и заводът, който ще бъде в Южна Каролина, също не съществува. \"Така че само можем да предполагаме какви технологии ще има включени в този самолет.\", каза Красимира Стоянова. Тя допълни, че \"Грипен\" е забележителна оръжейна система, доказана в международни мисии на НАТО. Използва се от натовски партньори и от страни нечленки на НАТО. \"Не мога да приема становището, че САЩ има технологии, които ние не притежаваме.   Самолетът, който ние предлагаме, е на въоръжение в момента, а другият не е в нито една страна, а само на хартия.\", заяви вицепрезидентът на СААБ. Тя посочи, че е изненадана от решението процедурата да се ограничи до фирми произвеждащи \"F-16\". И припомни случаят от предишната, проведена преди две години процедура, която бе прекратена през 2017 г., с цел да се поканят повече участници, да се разшири листата и да има повече конкурентноспособност.  Красимира Стоянова отрече категорично, че не е имало лобизъм, от страна на производителя, да бъде избран \"Грипен\". Тя отхвърли категорично становища, че предварителната процедура е била непрозрачна и заяви, че по цена най-добрата оферта е точно тяхната. \"Значително по-евтина е нашата оферта от тази, за \"F-16\". В цифри не мога да бъда конкретна. Аз призовавам Министерството на отбраната на България да отвори офертите и да покаже истинските цените и резултатите от работната група. Ако тогава все още нашето предложение бъде прието, като по-лошо, ние ще си тръгнем без никакъв друг коментар.\", посочи Стоянова.\r\nТя обясни, че цената в офертата на СААБ е под 1,5 млд лева, като по този начин се предоставя възможност българската страна в рамките на отделения бюджет да може да си закупи първоначалания пакет от въоръжение, както и да си подсигури инфраструктурните разходи. По думите на Красимира Стоянова, България избра значително по-скъпата оферта, и то със стотици милиони левове. В заключение, вицепрезидентът на СААБ уточни, че офертата на САЩ не отоваря на четири от задължителните седем изисквания. Сред тях са, че цената е над изисквания бюджет, версията, която се предлага не е на въоръжение никъде по света в момента и други.\r\nОт разговора стана ясно, че правителството на Швеция ще излезе с официално становище по случая. Красимира Стоянова завърши с метафора: \"Представете си, че се играе футболен мач. Минават 90 минути игра. Резултатът е 2:1 за Швеция. Но съдията дава последния сигнал и казва, че уважаемите зрители не са разбрали и резултатът не е 2:1, а 3:2.    ", "date": "2018.12.23", "title": "\"F-16\" срещу \"Грипен\" - избра ли България по-неизгодната оферта?"}
{"url": "https://www.actualno.com/europe/styklar-i-syprugata-mu-zapodozreni-za-incidenta-s-dronove-nad-letishte-getuik-news_713143.html", "text": "  Стъклар е арестуван по подозрение за организиране на нападението с дронове на летище „Гетуик“, пише вестник The Telegraph. Шефът му обаче настоява, че той е бил на работа „почти през цялото време“ на инцидента.         Стъклар е заподозреният за организиране на нападението с дронове на лондонското летище „Гетуик“, информира \"Фокус\". Шефът на арестувания мъж, обаче, е категоричен, че той е бил на работа „почти през цялото време“ на инцидента. Бившата му партньорка също твърди, че във времето, в което дронът отново е бил забелязан над летището, мъжът е бил с нея.   Любителят на дронове - Пол Гейт - е 47-годишен. Той е задържан със съпругата му - 54-годишната Илейн Кърк в дома им в Кроули, Западен Съсекс. Жилището им е отдалечен само на пет минути с кола от летище \"Гетуик\". Приятели на двойката твърдят, че госпожа Кърк няма „никакви интереси“ към дронове или летене.\r\nДвойката е разпитана по подозрение, че е предизвикала тридневния хаос на второто по натовареност летище във Великобритания, като е пускала постоянно безпилотния апарат в ограниченото въздушно пространство.  ", "date": "2018.12.23", "title": "Стъклар и съпругата му - заподозрени за инцидента с дронове над летище \"Гетуик\""}
{"url": "https://www.actualno.com/sofia/zamyrsjavaneto-na-vyzduha-v-sofija-4-pyti-nad-normata-no-se-izchistva-news_713144.html", "text": "  В 11 града у нас е отчетено замърсяване на въздуха. Това сочат данни на показателя \"Air Quality Index\" на Европейската комисия. Данните от тази сутрин показват, че концентрацията на фини прахови частици (PM10) е над нормите в редица градове у нас. Най-мръсен е въздухът в София, където запрашаването е около 4 пъти над среднодневните норми от 50 µg/m3. Най-големи стойности в столицата са регистрирани в станциите в \"Павлово\" и „Хиподрума“. Близо три пъти над нормата е запрашаването в Шумен.      Данните от тази сутрин показват, че концентрацията на фини прахови частици (PM10) е над нормите в редица градове у нас, съобщава \"Фокус\". Най-мръсен е въздухът в София.   Гражданската платформа обаче показва малко по-различни данни за столицата от тези на ЕК. Най-голямо е замърсяването в \"Сухата река\", където цветът е виолетов т.е. 10 пъти над нормата. В червено са \"Младост\", \"Дружба\", ж.к. \"Яворов\", \"Дианабад\", \"Изгрев\" и \"Студентски град\". Но \"Манастирски ливади\", \"Овча купел\" и \"Борово\" са абсолютно чисти, по-ниско е запрашването в \"Хиподрума\", \"Стрелбище\", \"Иван Вазов\", където нормата се движи около 50 микрограма на кубичен метър т.е. гранична стойност и качеството на въздуха бързо се подобрява. А за днес се очаква умерен вятър, който да издуха мръсния въздух.\r\nБлизо три пъти над нормата е запрашаването в Шумен. Замърсяване е отчетено още и в Благоевград, Видин, Враца, Горна Оряховица, Перник, Пловдив, Плевен, Сливен и Смолян.  ", "date": "2018.12.23", "title": "Замърсяването на въздуха в София - 4 пъти над нормата, но се изчиства"}
{"url": "https://www.actualno.com/society/prognoza-za-vremeto-23-dekemvri-nedelja-news_713133.html", "text": "  Днес (23.12.18 г.) в повечето райони на страната ще бъде слънчево, с максимални температури между 6° и 11°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Биляна Маркова.         Днес (23.12.18 г.) в повечето райони на страната ще бъде слънчево, с максимални температури между 6° и 11°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Биляна Маркова.   С преминаването на атмосферен фронт, през нощта облачността ще е значителна и на места, главно в Северна и Източна България, ще има превалявания от дъжд. Ще има и условия за образуване на поледица. Още преди обяд от запад облачността ще се разкъсва и намалява. В повечето райони ще стане предимно слънчево. Вятърът ще се ориентира от запад-северозапад и ще бъде умерен.\r\nМинималните температури ще са от -2° до 3°, а по морското крайбрежие - до 5°. Максималните температури ще са достигнат стойности от 6° до 11°, а по високите полета на Западна България ще са малко по-ниски - между 2° и 5°. По Черноморието облачността ще е променлива, като преди обяд ще бъде по-значителна. На места се очаква да превали дъжд. Ще духа умерен вятър от запад-северозапад. В морските райони максималните температури ще са между 8° и 11°. Температурата на морската вода е около 7° - 8°. Вълнението на морето ще е 1-2 бала.  В планините облачността ще е по-често значителна и на много места ще има слаби валежи от сняг. Ще духа силен, по високите и открити части бурен северозападен вятър. Максималната температура на височина 1 200 метра ще е около 3°, а на 2000 метра – около -3°. Атмосферното налягане е и ще остане по-високо от средното за месеца.", "date": "2018.12.23", "title": "Прогноза за времето - 23 декември (неделя)"}
{"url": "https://www.actualno.com/smolyan/v-chepelare-otkriha-ski-sezona-s-bogata-programa-ochakvat-se-rekorden-broj-turisti-news_713140.html", "text": "  Ски зона „Мечи чал“ приветства любителите на зимните спортове с и отлични условия за практикуване на зимни спортове през вчерашняи ден. Официалният старт на сезона бе даден вчера на площад „Олимпийски“ в Чепеларе от кметът на общината Славка Чакърова и зам.-министърът на туризма Ирена Георгиева. Сред официалните гости на откриването бе и генералният консул на Република Турция в Пловдив Хюсейин Ергани.     \"Пампорово и Чепеларе се за ваканция и почивка. Тук природата е била повече от щедра, а и хората са построили много и наистина резултатите са окуражаващи. Освен успешният миналогодишен сезон 2017-2018, резултатите за първите десет месеца на тази година са повече от обещаващи. Курортен комплекс \"Пампорово\" и региона са посетени от , реализирани са над 356 хиляди нощувки, а приходите от туризъм и от нощувките са над 15 милиона и 500 хиляди лева. Прогнозите за предстоящия зимен сезон също са добри. Освен българите, които са повече от 65 % от туристите тук, очакваме и гости от съседните Сърбия, Македония, Румъния, но и от по-далечните Израел и Ирландия\", заяви по време на събитието Ирена Георгиева. Зам.-министърът подчерта, че само чрез на Министерството на туризма, на местната власт и на бизнеса ще се постигне всеобщата цел – България да бъде дестинация на четири сезона.  Георгиева изтъкна още, че Министерството на туризма работи усилено с МВР за облекчаване на визовия режим за турските туристи.\r\nНа въпрос на за липсата на кадри в туризма и ролята на министерството за смекчаването на този проблем, зам.-министърът заяви, че за безплатно обучение на кадри вече дава успех.\r\n\"От изключителна важност е работодателите да бъдат активни и да подават в бюрата по труда своите заявки за кадрите, които искат да обучат. Ние сме готови да им съдействаме с всички сили, за да не се лутат в административни процедури\", заяви Ирена Георгива.    В заключение тя посочи, че дуалното обучение е също сред най-важните фактори за преодоляването на проблема с липсата на кадри.   „Бяхме домакин на част от състезанията по колоездене по трасето на пистата на Мечи Чал. В резултат на добрата работа между местната администрация и бизнеса, от Българската хотелиерска и ресторантьорска асоциация, както и с награда от екипа на в-к „Стандарт“ в категория „Зимна туристическа дестинация“. Това означава, че общите ни усилия са забелязани“, заяви от своя страна Славка Чакърова.\r\nТя изказа благодарност на всички, които през годините са положили усилия да развият ски зона „Мечи Чал“, като посочи, че се очакват още инвестиции, благодарение на които курортът ще може да предложи конкурентни на европейските условия.\r\nЧакърова каза още, че в момента общината е в .   „Вече цяла година работим и се надяваме през следващата година да започне разширението, както и поставянето на система за изкуствен сняг. Пистата е дълга почти 6 км. Всички в туристическия бранш се надяваме да бъде заснежена, защото това ще предложи много повече възможности за спорт през сезона. Процедурите са тежки, но сме на финала и очакваме удостоверението на МЗХГ за промяна на предназначението на земята, за да пристъпим към отчуждаването“, допълни Чакърова. В заключение тя заяви, че се , който да свързва Пампорово и Чепеларе и изрази надежда, че до година-две инвестицията ще бъде реализирана.\r\nСлед официалното откриване на сезона бяха наградени най-изявените спортисти на Чепеларе. За поредна година за номер едно бе избран сноубордистът Радослав Янков. На тържеството, за втора поредна година, той получи наградата \"Спортист на годината\" и заяви:   \"За поредна година благодаря, че съм избран за спортист на годината на град Чепеларе, за , въпреки че годината не ми беше толкова успешна, както предишните два сезона, съумях да направя някакви класирания. Желая на всички в града успешен сезон, успешен сезон на курортите, на хората в Чепеларе. Бъдете здрави и весело изкарване на празниците\". От общината и Сдружението на хотелиерите, ресторантьорите и търговците в града се бяха погрижили всички гости на откриването да бъдат заредени с добро настроение, като бяха осигурили безплатно топъл чай, храна, забавни игри и томбола с великолепни награди. Любимката на всички поколения българи Росица Кирилова пък зарадва, от своя страна, всички гости с вечните си хитове.\r\nЗа трета поредна година ски зони Пампорово и Мечи чал ще работят , а връзката помежду центровете се осъществява посредством безплатни ски бусове по график. Това е едно от предимствата на Пампорово-Мечи чал, което дава много голям избор и възможности за туристите.\r\nПрез сезона предстоят много интересни и разнообразни събития в курорта, а основният акцент в календара е домакинството в средата на месец март, когато в Пампорово ще гостуват и ще обменят опит над 1000 от най-добрите ски и сноуборд инструктори в цял свят.", "date": "2018.12.23", "title": "В Чепеларе откриха ски сезона с богата програма, очакват се рекорден брой туристи"}
{"url": "https://www.actualno.com/asia/blizo-300-000-sirijci-sa-se-vyrnali-po-domovete-si-news_713142.html", "text": "          Почти 300 000 сирийци са се върнали по домовете си след двете операции на Турция в северна Сирия. Това е посочва вътрешният министър на Турция Сюлейман Сойлу на координационна среща за нередовната миграция, съобщава \"Фокус\".   След двете операции на Турция – „Щитът на Ефрат“ и „Маслинова клонка“ терористите са били прогонени от северносирийските градове Джераблус, Ал-Рай, Дабик, Ал-Баб и Африн.\r\nПрипомняме, че убежище в Турция намериха повече от 3,5 млн бежанци, след началото на конфликта в Сирия. А някои турци ги приемат, като икономически товар и като заплаха за работните си места.  ", "date": "2018.12.23", "title": "Близо 300 000 сирийци са се върнали по домовете си"}
{"url": "https://www.actualno.com/asia/drastichno-narasna-brojat-na-jertvite-sled-bedstvieto-v-indonezija-news_713152.html", "text": "  Драстично нарасна броят на жертвите, след бедствието в Индонезия. От 62-ма, само за около два часа, загиналите вече са над 200. Около 850 души са ранени, а 30 са в неизвестност, пише theguardian.com. Очаква се броят на жертвите да продължи да се увеличава, тъй като все още не са достигнати всички засегнати области.     Припомняме, че най-силно засегнат от огромната вълна цунами, ударила Индонезия, след изригване на вулкан, е районът Панделан, в провинция Бантен в Ява. Неговата територия обхваща националния парк Уджунг Кулон и популярните плажове, югозападно от столицата Джакарта.   Освен цунамито, вероятно причинено от комбинацията между изригването на вулкана Анак Кракатау и подводно срутване, учените твърдят, че също така приливните вълни са се образували и заради пълната луна. Смята се, че вулканичната активност е изпратила вълна в села и хотели в популярния туристически район на пролива Сунда между Ява и Суматра.", "date": "2018.12.23", "title": "Драстично нарасна броят на жертвите, след бедствието в Индонезия*"}
{"url": "https://www.actualno.com/society/bonus-malus-zasega-v-neopredeleno-bydeshte-moje-po-skypo-da-plashtat-mladite-shofiori-news_713217.html", "text": "  Отлагат въвеждането на новата система \"бонус - малус\", която трябва да диференцира цените на гражданската отговорност, съобщи БТВ. От Комисията за финансов надзор обявиха, че не се ангажират, както със срокове за приемане на наредбата, така и за реалния ѝ старт. Още повече че приложението на \"бонус - малус\" зависи от изграждането на информационната система между МВР и Гаранционния фонд, която все още не е готова.     Първоначалните намерения на надзора бяха \"бонус - малус\" да заработи ако не през януари, то в първите месеци на 2019 г. За да се ползва максималният бонус обаче, шофьорите ще трябва да са изрядни поне 7-8 години. Предвижда се в първата година, след въвеждането на системата, да се трупа историята на водачите. Всички да са равни, без значение дали до сега са предизвиквали катастрофи, или притежават златен талон.   След общественото обсъждане, председателят на КФН Карина Караиванова обяви, че е готова да се откаже от най-спорните идеи. А от Института за пътна безопасност предупреждават, че един сериозен процент от онези, които ще трябва да плащат по-скъпите застраховки, едва ли ще го правят. „Хора, които са в малус групата просто няма да купуват застраховка. Това не значи, че няма да ползват автомобилите си. Това е външен ефект, който не е оценен”, коментира Надежда Минкова от организацията. Заедно с математици, е предложени изготвената система да се изтегли и да се напише изцяло нова, но различна философия. А именно – младият шофьор да плаща по-скъпа застраховка.", "date": "2018.12.23", "title": "\"Бонус-малус\" - засега в неопределено бъдеще, може по-скъпо да плащат младите шофьори"}
{"url": "https://www.actualno.com/business/bylgarija-prez-2018-godina-ginka-vyrbakova-i-izchezvashtija-investitor-news_712845.html", "text": "  Късният следобед на 22 февруари 2018 година изненада голяма част от енергийния сектор у нас със съобщение от чешката компания CEZ Group за в България. Още повече, че само часове по-рано енергийният министър Теменужка Петкова беше в Народното събрание пред ресорната комисия и не даде индикация, че ще има новини от Прага.     Недоумение всъщност събуди не толкова новината за излизане на компанията от страната, защото за това се говори отдавна, а и CEZ през последните години променя профила си и поетапно се изтегля от Балканите, колкото избраният купувач - малкоизвестната \"Инерком България\". За хода на сделката съдехме по публикации в изданието\"Лидови новини\", собственост на чешкия премиер Бабиш, и от казаното от ухо на ухо. Липсата на информация пък роди редица каламбури в социалните мрежи и собственикът на компанията доби публичност като \"Гинка от Пазарджик\" и \"леля Гинка\", която вместо да плати сметките за тока взела, че си купила директно енергото... Бившият енергиен министър , сега председател на парламентарната комисия по енергетика, дори си призна, че първоначално е сметнал информацията за продажбата за така модерната в последно време \"фейкнюз\" и също се пошегува, че правителството можеше поне да ѝ предложи да купи и реакторите за АЕЦ \"Белене\" и така да се сложи край и на тази енергийна драма.\r\nОказа се обаче, че собствениците на \"Инерком\" - Гинка Върбакова и нейният съпруг Славчо, са много добре познати на енергийния министър и макар тя да беше категорична, че не е знаела за хода на сделката, беше принудена , за да замаже поне малко зараждащия се скандал - само че тя изобщо не беше приета, просто беше подмината с мълчание. Премиерът пък видя сценарий за сваляне на правителството и обеща да \"разнищи до край\" сделката, за да няма никакви съмнения.\r\nНо вълната продължи да набира скорост и заваляха редица въпроси и на първо място: как компания с активи за около 100 млн. лева, базирана в Пазарджик и управляваща едва няколко соларни парка, ще има капацитета да бъде собственик на активи за милиарди, част от националната сигурност, и да обслужва над 2 млн. крайни потребители? Ще може ли да осигури 350 млн. евро, за каквато неофицално се говореше, че е цената на ЧЕЗ България, както и други , като например заем от Европейската банка за възстановяване и развитие (ЕБВР), и ще стане ли това без да бъдат заложени самите активи, които придобива?  Оставката на Петкова, обещанията на Борисов и обясненията на щастливия купувач Гинка Върбакова не успокоиха гнева на опозицията, която настоя за проверки на всякакво ниво, за съставянето на анкетна комисия в парламента, както и държавата да поеме управлението на активите на CEZ в свои ръце. Така, по искане на БСП, в Народното събрание беше съставена поредна , която за няколкото месеца на своето съществуване търпеливо изслуша и собственика на \"Инерком\" , и обясненията на замесени институции, сред които ДАНС, разузнаването, главният прокурор, Комисията за енергийно и водно регулиране (КЕВР), Комисията за финансов надзор (КФН) и банки, които бяха заявили интерес да отпуснат заем за покупката на активите на чешката компания у нас. От официално информацията в своя позиция до депутатите, че многократно са изпращали покана към правителството да изкупи бизнеса им в България, но отговор така и не са дочакали.\r\nВ резултат на всички тези заседания, получени и изчетени депутатите, водени от Жельо Бойчев от БСП, заключиха, че не могат да открият причина сделката да бъде спряна институционално, но пък посочиха доста проблеми при приватизацията на активи в миналото - след изминалите години тези заключения сякаш остават за протокола.l\r\nВ работата си депутатите уж трябваше да повдигнат въпроси като например за ролята на и връзките му със собствениците на \"Инерком\" - семейство Върбакови, които докрая обаче останаха неизяснени. , който има редица бизнеси и партньорства в България - включително с , считана за приближена до Бойко Борисов, не беше познат на главния прокурор , когато той се изправи пред анкетната комсия за ЧЕЗ, отговаряйки на въпрос на червения депутат Крум Зарков. От CEZ официално потвърдиха, че Молчан е бил преводач на българската група, отишла в Прага, за да сондира мненията относно участието на държавата България в продажбата.    В крайна сметка ръководителят на временната комисия за ЧЕЗ реши, че има по-интересни занимания от политиката и макар засега да остава депутат, публичните прояви на Бойчев станаха по-редки. А комисията реши . Министър Петкова запази поста си, след като за нея се застъпи вицепремиерът Валери Симеонов. Правителството пък в рамките на няколко седмици на няколко пъти промени позицията си за сделката - от чрез изкупуване на дял в \"Инерком\" и изпращане на Върбакова в Прага да преговаря за тази възможност, до позицията, че и ако няма нарушения по нея и Върбакови успеят, нека я финализират.\r\nМежду временно \"Инерком\" уведоми Комисията за защита на конкуренцията (КЗК) за хода на продажбата и зачака разрешението от регулатора, което изглеждаше чисто формално на фона на желанието на енергийния Давид да гътне Голиат. Комисията обаче също успя да изненада енергийните среди отсъждайки, че . При обединението \"Инерком\" със своите шест парка с мощност от малко над 21 мегавата и ЧЕЗ България със своята единствена централа с под 5 мегавата мощност, или общ дял от 2,5% от цялото производство на соларна енергия в страната, може да се установи монополно положение в този сектор, . Така най-накрая държавата си отдъхна - пречка за финализирене на сделката беше намерена, а решението реално постави под въпрос въобще продажбата на активите - вече трябва да се търси инвеститор с по-малко активи, а вероятно и опит, в енергетиката и от \"Инерком\".\r\nАргументите на КЗК съвсем очаквано бяха определени като неоснователни и накараха участниците в сделката да атакуват решението в съда, а в опит да спаси сделката Гинка Върбакова все пак реши , за който преди 10 години е помогнал друг чешки инвеститор - , осигурявайки чрез заем, вече изплатен, към 80% от нужните пари. След антимонополната институция се съгласи отново да разгледа казуса, макар че отначало настояваше, че съдът ще реши всичко по казуса.\r\nСлед бурните обсъждания и месеците в търсене на причина сделката да бъде спряна все още е трудно да се каже дали \"Инерком\" ще бъде новият управник на енергийната мрежа в Западна България. Още в първите часове, когато стана ясно, че са предпочитаният купувач, от компанията бяха категорични, че ще финансират сделката със заеми от \"големи международни банки\". Кои са те остана търговска тайна, но в началото на декември изтече и се оказа, че \"Инерком\" май не са успели да си и Гинка Върбакова не беше допусната в надзорните съвети на ЧЕЗ Електро и ЧЕЗ Разпределение. След това стана ясно, че CEZ Group официално се е обърнала към втория в класирането - . За тази компания вече веднъж се заговори след информация на Ройтерс, че те са сред предпочитаните от CEZ купувачи. Оказа се, че компанията играе чрез свой български партньор - търговецът на електроенергия , който обаче безславно фалира без много шум в края на 2017 година - след решение на КЕВР, че не е изпълнила договори за доставка на ток. \" , че нищо не е загубено, но в Чехия се заговори, че офертата на Върбакова вече не се ползва с приоритет.\r\nНезависимо от това кой ще бъде новият собственик на активите на CEZ в България фактът е, че големите инвеститори един по един напускат страната, а на тяхно място не идват други. Така бавно затъваме и възможността пазарът и икономиката ни някога да станат нормални все по-видимо се отдалечава.   ", "date": "2018.12.23", "title": "България през 2018 година: Гинка Върбакова и изЧЕЗващия инвеститор"}
{"url": "https://www.actualno.com/crime/poredno-bjagstvo-na-zatvornik-ot-bylgarski-zatvor-news_713186.html", "text": "  Поредно бягство на затворник т български затвор. Осъждан за убийство и други престъпления мъж е успял да избяга от обекта, на който работи в София, съобщава bTV. Затворникът вече е арестуван. Той работи на територията на Националната следствена служба.     Димитър Стоянов е избягал вчера. Снощи се очаквало той да се прибере в затворническото общежитие в Казичене, където изтърпява наказание при по-лек режим, но така и не се появил. Все още не са ясни обстоятелствата, при които е успял да напусне работното си място.   Веднага, след като става ясно, че той е изчезнал, е започнало издирването на мъжа. Стоянов е бил заловен днес и вече се намира в Софийския затвор. Бягството обикновено води до удължаване на наказанието зад решетките.", "date": "2018.12.23", "title": "Поредно бягство на затворник от български затвор"}
{"url": "https://www.actualno.com/europe/v-nachaloto-na-2019-g-se-ochakva-merkel-da-poseti-gyrcija-news_713159.html", "text": "  Очаква се германският канцлер Ангела Меркел да пристигне на двудневно посещение в Атина на 10.01.19 г., информира dariknews.bg. Там Меркел, която неотдавна отстъпи ръководството на Християндемократическия съюз, ще се срещне с гръцкия президент Прокопис Павлопулос, с премиера Алексис Ципрас и с лидера на основната опозиционна партия Кириакос Мицотакис.     Според източници от Берлин, основната цел на посещението е да предаде положително послание след излизането на Гърция от спасителните й програми. Моментът на посещението изглежда е свързан и с регионалните събития на Балканите. Меркел вероятно ще подкрепи левия премиер на Гърция преди очаквания парламентарен вот по споразумението за името на Република Македония.   Прилагането на третата спасителна програма от управляващата партия СИРИЗА и сътрудничеството в миграционната криза подобриха отношенията между двамата лидери, които бяха сериозно влошени заради решението на Ципрас да свика референдум за мерките за икономии през 2015 г.", "date": "2018.12.23", "title": "В началото на 2019 г. се очаква Меркел да посети Гърция"}
{"url": "https://www.actualno.com/society/shefyt-na-opu-pazardjik-ne-e-nujno-da-se-opesychava-suha-nastilka-news_713147.html", "text": "  Окончателно - гъстата мъгла и неопесъченият път са причина за тежкия пътен инцидент край пазарджишкото село Звъничево, съобщава БТВ. Припомняме, че при вчерашната катастрофа загинаха петима души, а сблъскалите се автомобили са общо 11 на брой. На една от пострадалите жени е извършена операция и състоянието й към момента е стабилно.     Към днешна дата надлезът вече е опесъчен. Проверките на мястото на трагедията продължават. Ангажирана с поддържането на участък на трагедията е \"Пътища-Пловдив\", с подпизпълнител \"Еко-хидро\", информира НОВА ТВ. Очевидци и участници в инцидента твърдят, че надлезът край село Звъничево е бил заледен в ранните часове на деня, а вече осем години в отсечката липсва и осветление. Освен това, знаци за ограничение на скоростта няма. По думите на хората, опесъчаването е било извършено, като \"след дъжд - качулка\", снощи в 21:30 ч.   Шофьор на автобус, движещ се от Братаница до Звъничево, е един от първите свидетели на тежката катастрофа. Пред НОВА ТВ той разказа, че едната от колите, участници в инцидента, го е изпреварила малко преди надлеза, преминавайки с по-висока за метеорологичните условия скорост. Там, на леда, возилото е поднесло, след което един в друг са започнали да се блъскат автомобилите.\r\nПо казуса, директорът на Областно пътно управление (ОПУ)-Пазарджик - Мая Шимбова посочи, че проверките за инцидента все още продължават и независимо дали има знак, или не, съгласно Закона за движение по пътищата, разрешената максимална скорост в населено място е 50 км/час, при благоприятни климатични условия.  Тя изрази разнопосочност в отговорите си. Първоначално заяви, че не е валял дъжд, т.е. съоръжението и настилките са били сухи, заради което не е имало нужда да се опесъчава. Но гъстата мъгла е образувала кондензирана водна пара, което би могло да допринесе за заледяване. \"Фирмата е опесъчавала, но не може всички съоръжения да бъдат обработени едновременно.\", каза Шимбова. Минути след това, тя заяви, че е било планирано надлезът да бъде опесъчен, но на малко по-късен етап.\r\n\"Ако се докаже, че фирмата изпълнител не си е свършила работата, то тя ще бъде санкционирана, съгласно договора, за непочистен участък и закъснение на изпълнение на дейностите.\", каза в заключение Шимбова, като не успя да посочи точният размер на глобите, които биха могли да бъдат наложени.   ", "date": "2018.12.23", "title": "Шефът на ОПУ-Пазарджик: Не е нужно да се опесъчава суха настилка"}
{"url": "https://www.actualno.com/society/koledno-teatralno-predstavlenie-si-spretnaha-jenite-ot-slivenskija-zatvor-news_713163.html", "text": "  Коледно тържество ще се състои в женския затвор в Сливен, пише nova.bg. Жените посрещат празниците с пищно представление. Те не наричат местата, където спят килии, а стаи. Мечтаят, съжаляват за загубеното време с близките си и опитват се да живеят като всички други хора.     „Забравям, че съм в затвора. Може би това е единственото време, в което чувствам, че съм свободна”, споделя изигралата Снежанка в коледното представление. Галя е разказвач на пиесата. Тя е в затвора от дълго време, но не иска да каже конкретното престъпление, за което е осъдена, както повечето жени в затвора. „Аз мисля, че като съм направила тази грешка когато съм била млада, това не ме оправдава, но всеки един човек в един момент се срамува от себе си. Всеки казва, че е направил грешка и това е, до там. Аз може би няма да си простя никога. Най-ценното е свободата, семейството, но това съм го загубила отдавна. Доброто в мен е много повече сега, отколкото преди години.”, споделя Галя.   Жените представят коледната постановка в театралната зала на затвора. „Благодарни сме за наличието на тази зала. Имахме постановка на „Железния светилник” с благотворителна цел и с парите си подновихме завесите. Това представление е емоция, обогатяване на култура, на емоционален свят, среща с доброто, вяра, надежда за всяка от участничките.”, разказва Сийка Павлова, началник сектор „Социални дейности”. За участничките в постановката има и награди, като най-голямата е домашен отпуск. „Тази традиция се е превърнала в потребност за голяма част от жените и те я очакват с нетърпение, а когато завърши една изява, питат за следващата.”, добави Павлова.", "date": "2018.12.23", "title": "Коледно театрално представление си спретнаха жените от сливенския затвор"}
{"url": "https://www.actualno.com/crime/biljana-petrova-ako-ne-kajesh-opredeleno-neshto-ti-si-trup-news_713157.html", "text": "  \"Ако не кажеш определено нещо, ти си труп!\" С тези думи твърди, че е била заплашвана Биляна Петрова, която е заподозряна в корупция, докато бе заместник-кмет на столичния район \"Младост\", заедно с кметът на същата зона - Десислава Иванчева. Припомняме, че те, както и третият подсъдим - Петко Дюлгеров, напуснаха килиите си и преминаха в режим на \"домашен арест\". Те бяха лишени от свобода в продължение на осем месеца.     В интервюто за БТВ Биляна Петрова заяви, че не би могла да каже точно какво се е случило. Заплахите срещу нея започнали от самото задържане, дори когато са били още при колата. \"Искаха да говоря неистини и в точно определени моменти, но аз отказвах.\", заяви Петрова. Тя каза, че хората, които са я заплашвали, не са се представили по никакъв начин, но би могла да разпознае лицата им. А коя е службата, на която са служители, ще обяви по време на съдебното заседание. Подсъдимата съобщи, че в сградата на следствието се е чувствала в безопасност. Надява се, че и в момента - вкъщи няма да й се случи нещо лошо.   Страхува се, обаче, за своя адвокат - Ирен Савова, тъй като разбрала, че са разлепени нейни некролози из София. В тази връзка, Биляна Петрова се обърна към главния прокурор на България - Сотир Цацаров с въпроса защо не се разследват заплахите срещу нея и Десислава Иванчева и го задочно го обвини в избирателност на разследванията. Оставената под домашен арест Петрова твърди, че през цялото време е била заплашвана, а арестът им с Иванчева е извършен в \"пълно информационно затъмнение\".\r\nТя бе категорична, че \"твърдо не е имало подкуп и не сме се уговаряли за такива неща, нито сме знаели, че в колата се намира тази сума\". Тя си е създала различни хипотези, относно това, как парите са се озовали в колата, но не пожела да коментира публично, преди тезите да бъдат обсъдени първо в съда. Обръщайки се към един от основните свидетели в процеса срещу тях - Александър Ваклин - Биляна Петрова го запита защо \"пред медиите говори едно, а в съдебна зала - друго и защо при условие, че никой нищо не е искал от него, той търси начин да \"стопли отношенията\".  Бегло тя обясни и за условията на килията, в която е била държана осем месеца, като посочи, че там липсват отваряеми прозорци. \"Защо трябва преди да си осъден, да минеш пред ада?\", завърши разказа си Петрова, след първите часове, прекарани у дома. В дните, в които ще си бъде вкъщи, тя заяви, че освен да се види и да си поприказва с близки и приятели, ще готви и защитата си.", "date": "2018.12.23", "title": "Биляна Петрова: \"Ако не кажеш определено нещо, ти си труп!\""}
{"url": "https://www.actualno.com/society/otkrivat-do-1-500-novi-mesta-za-detski-gradini-v-sofija-news_713168.html", "text": "  През 2020 г. баните в Овча купел и Банкя ще бъдат цялостно ремонтирани. Освен това, още догодина ще бъдат открити между 1 100 и 1 500 нови места в детските градини в столицата. Това заяви заместник-кметът по културата доцент доктор Тодор Чобанов в онлайн предаването „100 лица за столицата“. Той уточни, че ремонтът на банята в Банкя е вече в ход, а този, на банята в Овча купел предстои да започне в летните месеци на идната година.     6 000 000 лева са осигурени за ремонта на сградата в Банкя, като средствата са привлечени и не са от бюджета на Столична община. Банята в Овча купел, която е един от най-красивите архитектурни паметници на София, предстои да се превърне в научно-образователен център, като втория и третия етаж ще бъдат адаптирани за учебни и научни дейности. За ремонта е сформиран голям екип от експерти в областта на балнеологията и рекреацията, като са осигурени 3,3 млн. лева европейски средства.\r\nРаботи се за възстановяване на банята в „Горна баня“, която е знакова за квартала и част от неговата история. Тодор Чобанов е категоричен, че сградата трябва да запази своето предназначение на баня, каквото е и настояването на жителите на района. Там основният проблем е недостатъчният дебит и концесията, която е сключена през 90-те години с бутилираща компания. Остават още няколко години до изтичане на тази концесия и дотогава трябва да бъде намерено работещо решение за съдбата на тази баня.\r\nОтносно една от най-актуалните теми през последните дни, а именно съдбата на северното крило на Централната минерална баня в столицата, заместник-кметът посочи, че още в древен Рим термите не са били само място за хигиена, а също и за култура, търговия, срещи и обществени въпроси. Банята е била нещо като съвременния МОЛ. „В този смисъл, най-големите терми, тези на Диоклециан днес са музей на старите надписи. Банята в Атина още 50-те години е трансформирана в музей на народното гръцко изкуство.“, посочи Чобанов, аргументирайки намерението на общината северното крило на сградата да бъде превърнато в музей.  Дебитът на карстовия извор е намалял с над 30% след земетресението през 2012 г. и дори при леки сеизмични събития пътят на водата продължава да се променя. Преди няколко години мазета на съседни сгради са били наводнени с минерална вода.   Изчисленията показват, че за нормално обезпечаване на нуждите на минералната баня е необходим дебит от 25 литра за секунда. В момента той е около 12, като осем от тях отиват за свободно ползване от населението на чешмите до банята.     В тази връзка, Тодор Чобанов заяви, че никога в историята на София не са се строили толкова много детски градини, като през последните години. \"За съжаление, в първите години на ХХI век е взето грешното решение да бъдат закрити 40 детски заведения. Ако това не се беше случило, сега на практика нямаше да има недостиг на места.\", посочи в предаването Чобанов. Той припомни, че за последните 10 години са изградени близо 100 обекта, а през 2019 г. предстои да се работи по нови 15. ", "date": "2018.12.23", "title": "Откриват до 1 500 нови места за детски градини в София"}
{"url": "https://www.actualno.com/celebrate/sv-naum-preslavsko-ohridski-news_712390.html", "text": "  Преп. Наум Охридски бил най-младият от учениците на светите братя Кирил и Методий, в гр. Девол, Македония, наставлявал в Христовата вяра, там се подвизавал и починал в 910 година. Мощите му са източник на изцерения.     Преп. Наум Охридски умрял на 23 декември 910 година, когато се и празнува неговата памет. Но навярно поради това, че тогава е зимно време, а при това и Коледен пост, още от дълбока древност Охридската архиепископия, закрита като самостоятелна през 1767 година, установила 20 юни като ден за по-тържествено чествуване на неговата памет По Пространен православен месецослов, изд. Тавор и Жития на светиите, Синодално издателство 1991 година ", "date": "2018.12.23", "title": "Св. Наум Преславско-Охридски"}
{"url": "https://www.actualno.com/europe/16-migranti-zaloveni-v-ribarski-korab-na-pyt-ot-francija-kym-velikobritanija-news_713200.html", "text": "  16 мигранти, сред които две деца, бяха заловени в опитите си да достигнат с рибарски кораб от Франция до Великобритания, пише . Те бяха спрени тази нощ край северното френско пристанище \"Булон сюр Мер\", около 06:00 ч. българско време.     Рибарският кораб плавал без светлини и не отговарял на радиосигнали. След като не получили реакция, служители от френския Център за морски операции извикали специален спасителен кораб, който да подпомогне плавателния съд, отдалечил се вече на 10 километра от френския бряг. Така властите взели в свои ръце съдбата на 16-те мигранти \"в както изглежда добро здравословно състояние\".   От октомври опитите на мигранти да прекосят водите между Франция и Великобритания зачестиха, въпреки рисковете, свързани с натоварения морски трафик, силните течения и ниската температура на водата, отбелязва \"Франс прес\".  ", "date": "2018.12.23", "title": "16 мигранти заловени в рибарски кораб, на път от Франция към Великобритания"}
{"url": "https://www.actualno.com/society/njama-danni-za-postradali-bylgari-sled-cunamito-v-indonezija-news_713169.html", "text": "  Няма данни за пострадали българи от цунамито в Зондския пролив в Индонезия, регистрирано на 22.12.18 г. в Зондския пролив между островите Ява и Суматра. Информацията съобщиха от посолството на Република България в Джакарта.     Бедствието, вероятно причинено от вулканична дейност на Анак Кракатау, е нанесло щети на девет хотела и 480 къщи в района. Най-малко 168 души загинаха, 745 са ранени, а 30 все още се издирват.   Посолството ни в Джакарта следи обстановката и е на разположение за информация, координация и съдействие. При необходимост, гражданите могат да позвънят на денонощния телефон +62 812 9600 0691.\r\nПътуващите в чужбина български граждани могат по желание да се регистрират в системата на МВнР „Пътувам за…“. Така в случай на нужда ще получават предупреждения и контакти на най-близката българска консулска служба, която ще бъде известена за присъствието им в съответната държава.  ", "date": "2018.12.23", "title": "Няма данни за пострадали българи, след цунамито в Индонезия"}
{"url": "https://www.actualno.com/crime/kola-osymna-sys-zabiti-kirki-na-kapaka-news_713171.html", "text": "  Столичен шофьор получи стряскащо предупреждение върху колата си, пише . Инцидентът се разиграва едва три дни преди Рождество Христово. Гледката, която се разкрива пред собственика на \"Хонда\", е четири забити червени кирки.     Кадърът е заснет на 22.12.18 г., а мястото е улица \"Мила родина\" в столични квартал \"Стрелбище\". Причината най-вероятно е неправилно паркиране, но е възможно е да е и по-сериозен конфликт.", "date": "2018.12.23", "title": "Кола осъмна със забити кирки на капака"}
{"url": "https://www.actualno.com/europe/makron-se-zakani-sys-strogi-merki-sreshtu-demonstraciite-na-jyltite-jiletki-news_713172.html", "text": "  Президентът на Франция Еманюел Макрон обяви, че правителството ще вземе строги мерки срещу хората, извършили погроми по време на демонстрациите на \"жълтите жилетки\", съобщава dnevnik.bg, позовавайки се на местни медии.     \"Внимателно следих през деня какво става в страната и бях информиран за случващото се от министъра на вътрешните работи Кристоф Кастанер. Френското правосъдие ще вземе много строги мерки срещу нарушителите на закона.\", подчерта Макрон. Той допълни, че сега на Франция са ѝ необходими ред и съгласие и е важно разногласията да бъдат ликвидирани.   От вчера той е на двудневно посещение в Чад. Макрон посети военната база в Нджамена, на чиято територия се намира генералният щаб на френските части, участвали в регионалната антитерористична операция \"Бархан\".", "date": "2018.12.23", "title": "Макрон се закани със строги мерки срещу демонстрациите на \"жълтите жилетки\""}
{"url": "https://www.actualno.com/asia/cunami-izbi-desetki-hora-v-indonezija-sled-izrigvane-na-vulkan-video-news_713141.html", "text": "  Огромна вълна цунами удари Индонезия след изригване на вулкан и изби десетки хора, съобщават редица световни медии.     Според руския вестник \"Известия\" жертвите са 20-тина души, но информацията е по-стара. AFP съобщава за най-малко 43 жертви, като агенцията вече коригира броят на - по информация на Индонезийската агенция по бедствията. Информацията се потвърждава и от други световни медии. Очаква се броят на жертвите да се увеличи, а ранените са стотици - има данни за поне 584. Дотук още няма информация за загинали чужденци.  Ударът на вълната е в района на Зондския пролив, в южната и западната част на остров Суматра - районите на Панденланг, Южен Лумпунг и Серанг, които са популярни туристически дестинации и се намират на около 180 километра от индонезийската столица Джакарта. Панденланг е най-засегнатото място, като там досега официално са потвърдени 33 смъртни случая.  Според информацията изригването е на вулкан, известен като \"детето\" на легендарния Кракатау - вулканът Анак Кракатау. На индонезийски \"Анак\" означава \"дете\". През 1883 година Кракатау изригва така, че унищожава две трети от острова, на който се намира и убива над 36 000 души. Има обаче предположения и, че голямо подводно срутване е причинило цунамито, като е цитирана Индонезийската метеорологична служба. Експерти казват, че всъщност е имало комбинация от срутване и изригване. А Индонезийската геологична служба е засякла активност на вулкана от няколко дни насам.  Според британския вестник The Guardian, видеото, което виждате точно над този абзац, е заснето на концерт на местната музикална група Seventeen. Групата вече публикува официално изявление, след като вълната удари техния концерт и съобщи, че басистът им, както и мениджърът им, отговарящ за пътуването, са били намерени мъртви, а още четирима души от бандата липсват.      Припомняме, че през 2004 година земетресение с магнитуд 9,3 по Рихтер до Суматра предизвика цунами, което уби 220 000 души. А тази година, през септември, град Палу , което уби . Индонезия е една от държавите, намиращи се в т.нар. Пръстен на на огъня в Тихия океан, където вулканичната активност е особено силна.       ", "date": "2018.12.23", "title": "Цунами изби десетки хора в Индонезия след изригване на вулкан (ВИДЕО)"}
{"url": "https://www.actualno.com/actualno/djado-koleda-trjabva-i-da-otnema-podaryci-news_713134.html", "text": "  Дали Дядо Коледа не само раздава, но и отнема подаръци? Защото може би е добра идея да си ги взема обратно понякога. Особено когато става въпрос за лоши ... не само деца.     Защото, нали ако 15-годишен е преносител на взривни вещества и наркотици, какъв е проблемът никой да не разбере, щом бъде арестуван? Нали така каза Чичко Физкултурник, докато си с милиарди от нашите пари – щом е така, няма проблем и подаръци да няма.\r\nНо само за взрив и дрога ли? А за корупция? А за управление, което не ни вади от последното място по жизнен стандарт в ЕС? А за главен прокурор, който заплашва в ефира на БНТ съответния неудобен предприемач? , като ще задавате на г-н Прокопиев въпроси, на които даже е забравил отговорите, дали пък няма да има оправдание поради изтекла давност – щом е толкова назад във времето? А г-н Пеевски защо не го питате как стана успял млад мъж? Или Ви е неудобно от някой с равностойни и по-големи габарити?\r\nКоледа и Нова година идват – но с индивиди, оперирани от чувство за поне малко срам, нищо ново не идва.    Ивайло Ачев ", "date": "2018.12.23", "title": "Дядо Коледа трябва и да отнема подаръци"}
{"url": "https://www.actualno.com/goodnews/anglichani-dariha-10-000-paunda-za-popravka-na-pokriv-na-selsko-chitalishte-news_713164.html", "text": "  Семейство англичани дариха над 10 000 паунда за читалището в село Миндя, Велико Търново, информира btv. ”Съдба” нарича идването си в малкото великотърновско населено място великобританката Бевърли Кокс. Тя живее в Миндя от 13 години.     ”Бяхме чували, че България е хубаво място за живеене. В Англия трябваше да живеем там, където работим. Нямахме дом. И искахме някакво постоянно място, където да ходим и където да живеем, ако пожелаем. Направихме проучване и се влюбихме във Велико Търново. Дойдохме през февруари, беше минус 18 градуса. Беше най-големият сняг, който съм виждала. Отне ни шест часа да стигнем от София до тук! Разгледахме няколко къщи и се влюбихме в тази, в Миндя.”, спомня си Бевърли Кокс.   В 100-годишната къща, която превръща в свой дом, Бевърли се отдава на хобито си - да рисува. А картините си често излага в старото читалище. \"Читалищата са сърцето и душата на селата. Всички празненства се случват тук, децата правят театър тук, тук правим литературни четения, уроци по български. И когато разбрахме, че покривът е в толкова лошо състояние, искахме да помогнем!\", казва още Бевърли.\r\nЧе покривът на сградата скоро ще падне разбират и Иън и Катрин - също избрали Миндя за свой втори дом преди 12 години. Така, тайно семейството дарява 10 000 паунда. Бевърли, Иън и Катрин вече плануват следващите си проекти - искат да превърнат едната зала на читалището в театър, а другата - във фитнес зала.  ", "date": "2018.12.23", "title": "Англичани дариха 10 000 паунда за поправка на покрив на селско читалище"}
{"url": "https://www.actualno.com/health/9-nachina-da-testvate-sami-zdraveto-si-u-doma-news_712816.html", "text": "  Ако нещо със здравето ви притеснява, но не сте сигурни дали е необходима консултация с лекар, има друга възможност. Направете някой от описаните тестове у дома и така ще се ориентирате как сте с кръста, очите, артериите или храносмилането. Ето и самите тестове, описани от сайта .          са като епидемия, особено при работещите на бюро или при възрастните. В половината от случаите може да е артрит, обяснява гръбначният хирург Муштак Ашак от Бирмингам. Ставните връзки, които се намират от двете страни на гръбнака, свързват отделните прешлени. При заболяването, което се наблюдава в , се износва тъканта, свързваща ставите.\r\nЗа да проверите дали имате и вие такъв проблем, първо се изправете, после се наведете назад от кръста колкото можете, като че ли играете танца лимбо. Ако имате проблем, това движение ще засили търкането между костите и ще усетите болка. Може да се наложи изясняване на диагнозата на скенер, а след това лекарят ще изпише стероидни инжекции и физиотерапия, за да се намали възпалението.   Забавеното храносмилане може да е свързано с различни здравни проблеми – синдром на нервния стомах, гастроентерит или, макар и много рядко, с туморни образувания. Хапнете малко сладка царевица, а след това измерете времето от яденето до момента, в който ще изхвърлите люспите в тоалетната. Време за храносмилане от 24 до 48 часа се смята за нормално. След три дни вече се смята, че процесът е твърде бавен. Ако пък изхвърлите царевицата за по-малко от 24 часа, няма за какво да се притеснявате.        Най-простият начин да проверите как работят , е като ходите бързо в продължение на 2 минути, а в същото време разговаряте. Може да си бъбрите и по мобилния телефон, докато изкачвате стълбите. Стане ли дишането учестено и усещате дискомфорт, трябва непременно да отидете при личния си лекар. Обезпокоително е и ако се чува свирещ звук. Заболяванитята на са често срещани – може да става дума за прекомерно отделяне на хормони или пък за намаленото им производство. Треперещите ръце често са знак за хиперактивна щитовидна жлеза и това важи особено за жените между 20 и 40-годишна възраст. Жлезата произвежда прекалено много от хормона тиротоксин, пулсът се ускорява, мускулатурата става напрегната , човек губи тегло необяснимо, появяват се нервност и проблеми със съня. За да проверите хормона, опънете напред ръка с дланта надолу и отгоре сложете лист хартия среден размер. Ако хартията се тресе видимо, това може да означава свръхактивна щетовидна жлеза.\r\nПри обратния процес, когато не произвежда достатъчно тиротоксин, метаболизмът и рефлексите са бавни. Един от начините да проверите дали имате този проблем е с рефлекса на глезена. Кръстосайте крак върху крак. Опънете бавно горния, като гледате ахилесовото сухожилие, намира се точно над петата. Рязко го ударете с лъжица. Глезенът обикновено реагира мигновено. Ако обаче има забавен рефлекс или пък кракът се върне бавно в първоначалната си позиция, може да имате хипоактивна щитовидна жлеза.       Проблеми с координацията може да са сипмтом за заболявания като множествена склероза или дори за инсулт. За да направите теста, седнете срещу приятел и го помолете да движи пръста на ръката си (така, че да я стигате) няколко сантиметра вляво, после вдясно, назад и напред. При всяко движение докосвайте пръста му, а после носа си. Ако имате увреждане на малкия мозък, няма да успеете да хванете пръста. Запушените артерии са сериозен риск за сърцето, но останалата част от тялото също страда. Много хора имат периферна артериална болест, водеща до нарушено кръвоснабдяване. Дали случаят при вас е такъв, можете да проверите с известния тест на Бергер. Легнете на леглото и вдигнете и двата си крака под ъгъл от 45 градуса. Задръжте така за 2 минути. Ако някой от краката ви стане много блед, това може да е свързано с лошото кръвообращение. След това пуснете краката надолу от леглото. Кръвта нахлува бързо в тях. Има ли проблем, ще трябва да чакате по-дълго време. Вместо нормалния розов цвят кракът ви ще придобие червен. С годините слухът отслабва, но може да има и други причини освен възрастта. Бързо ще проверите състоянието на слуха си с помощта на ръчен часовник. Отидете в тиха стая. Запушете едното си ухо с пръст, като държите часовника с ръка до другото. После постепенно отдалечавайте часовника. Трябва да го чувате дори на една ръка разстояние. Може да направите теста и по друг начин: помолете приятел да шепне високо. В този случай трябва да можете да чувате думите и от 1 крачка разстояние.    Бенките, които имаме по рождение, трябва да се наблюдават поради опасността от меланом, който е най-опасният рак на кожата. Основният признак за злокачествен процес е, ако бенката започне да променя цвета и формата си. Трудно е да помним как е изглеждала тя преди година, затова можете да ги снимате с дигитален апарат през определен период. Слагайте и линийка до тях, а след това качвайте снимката в компютъра, като отбелязвате датата. Правете го на всеки 6 месеца. Ако има разлика в снимките, ще я забележите. Това е тест за състоянието на централната част на ретината. С възрастта понякога се развива макулна дегенерация, която води до ослепяване. Погледнете към рамката на врата или прозорец от разстояние. Първо закрийте едното око, а после другото. Трябва да виждате краищата на рамката като вертикални и хоризонтални паралелни линии. Ако краищата по някакъв начин ви се виждат изкривени, тогава може да имате макулна дегенерация. Правете теста редовно. Ако забележите проблем, веднага отидете на очен лекар.", "date": "2018.12.23", "title": "9 начина да тествате сами здравето си у дома"}
{"url": "https://www.actualno.com/chronicles/syvetskata-armija-okupira-kabul-stolicata-na-afganistan-news_712356.html", "text": "  На 23 декември 1979 г. Съветските военни сили нахлуват в Афганистан и Червената армия окупира столицата. Те превръщат града в команден център на действията си по време на 10-годишния конфликт между подкрепяното от СССР местно правителство и бунтовниците муджахидини. На 30 януари 1989 г. американското посолство в Кабул е затворено. През 1992 г. градът попада в ръцете на местните военни след краха на прокомунистическото правителство на Мохамед Наджибула. По време на разцеплението на силите във враждуващи фракции градът търпи сериозни поражения.     През 1993 г. електричеството и течащата вода са напълно прекъснати. По това време военните сили на Бурханудин Рабани, оглавяващ Джамиат-и-Ислами, поемат контрол над града, но фракцията на номиналния министър-председател Гулбудин Хекматяр Хезб-и-Ислами започва постепенно отцепване на райони от града, което продължава до 1996 г. Кабул е раздробен на зони, в които се води ожесточена борба между Джамиат-и-Ислами, Адбул Рашид Достум и политическата фракция Хезбе Уахдат. Жертвите сред мирното население са десетки хиляди, а мнозина напускат града. По данни на Обединените нации около 90% от всички сгради в Кабул са разрушени по време на тези тежки размирици.   На 26 септември 1996 г. Кабул е окончателно завзет от талибаните, които публично линчуват и екзекутират бившия президент Наджибула и неговия брат. С окупирането на столицата талибаните слагат край на битките между враждуващите групи. Бурханудин Рабани, Гулбудин Хекматяр, Абдул Рашид Достум, Ахмед Шах Масуд, всички водачи на различни фракции, избягват от града.\r\nПочти пет години след началото на талибанския режим, през октомври 2001 г. САЩ нахлуват в Афганистан. През следващите месеци талибаните напускат Кабул след интензивните бомбардировки над града от страна на американските военновъздушни сили. Същевременно Афганистанският Северен Алианс (бивши муджахидини) постепенно възвръща контрол над града. На 20 декември 2001 г. Кабул става столица на Афганистанската преходна администрация, която се трансформира в сегашното афганистанско правителство. То се ръководи от Хамид Карзай, който от своя страна е подкрепян от САЩ.  ", "date": "2018.12.23", "title": "Съветската армия окупира Кабул, столицата на Афганистан"}
{"url": "https://www.actualno.com/europe/den-na-nacionalen-traur-v-polsha-news_713154.html", "text": "  Ден на национален траур в Полша бе обявен днес, съобщава НОВА ТВ. Ще бъде почетена паметта на загиналите 13 миньори в мина в Североизточна Чехия. Тогава бяха ранени още 10 души. 12 от загиналите са поляци.     Причина за трагедията е взрив на газ на дълбочина  от почти  900 метра под земята. Инцидентът се разследва от специална комисия.  Това е най-смъртоносната злополука в чешка мина от 1990 г. насам, когато при пожар в галериите под земята близо до Карвина, загинаха 30 миньори.   ", "date": "2018.12.23", "title": "Ден на национален траур в Полша"}
