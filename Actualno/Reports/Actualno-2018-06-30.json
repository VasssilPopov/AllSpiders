{"url": "https://www.actualno.com/football/urugvaj-e-vtorijat-14-finalist-na-svetovnoto-pyrvenstvo-v-rusija-news_682527.html", "text": "   продължава да ни поднася красиви срещи и в 1/8-финалите. След като по-рано днес Франция и Аржентина ни поднесоха голово шоу със седем гола, което \"петлите\" спечелиха, сега и Уругвай и Португалия показаха красива игра на Мондиал-а в Русия, който урусите спечелиха с 2:1.  Единсон Кавани даде аванс на своя тим още в 7'. Той комбинира добре с Луис Суарес, а звездата на Барселона върна жеста с отлично центриране, което Кавани превърна в гол.\r\nПрез втората част \"мореплавателите\" се върнаха в срещата, след като Пепе бе оставен непокрит в наказателното поле при центриране от корнер и бившият играч на Реал Мадрид нямаше проблем с глава да изравни. Радостта на шампионите от Евро 2016 обаче трая едва 7', тъй като именно след грешка на Пепе се стигна до бърза атака на двукратните световни шампиони, която Кавани завърши с прецизен удар.   В хода на срещата видяхме и един от най-красивите моменти на Световното до тук. .\r\nТака в рамките на по-малко от 6 часа видяхме как двете най-големите звезди на световния футбол - Кристиано Роналдо и Лионел Меси напускат шампионата в Русия.    Всичко най-интересно от победата на Уругвай над Португалия, както и видео от попаденията, може да видите в .", "date": "2018.06.30", "title": "Уругвай е вторият 1/4-финалист на Световното първенство в Русия"}
{"url": "https://www.actualno.com/curious/mesechen-horoskop-za-uli-2018-godina-news_682490.html", "text": "     През този месец устойчивост и сила ще ви дава общуването с близките и разширяването на комуникацията с други хора. Какъвто и проблем да се появи той ще  той ще може да бъде решен благодарение на разумни преговори и готовност за компромис. Първите 10 дни от месеца служебните пътувания ще доведат до дълготрайни положителни резултати. Ако планирате почивка през юли нека тя да бъде кратка и не много далечна. Добре е да отложите отпуската за следващия месец. Средата на периода е време за упорита работа, благодарение на която да затвърдите служебните си позиции. Замествайки някого качествата ви може да станат по-забележими от началниците и това да спомогне за издигането ви в работата. Последната декада на юли е време за спокойствие. Избягвайте промените, сега имате нужда от стабилност. Наслаждавайте се на хармонията която цари във връзката ви.    През юли ще преливате от енергия. Най-добре е да насочите силите си в активна почивка, опознавайки нови предизвикателства и спортове.  Прекалената енергичност в работата ви по-скоро ще ви създаде проблеми, отколкото да ви е от полза. Сега нямате нужда от нови предизвикателства на работното място. Най-добре не предизвиквайте съдбата. Средата на месеца е добър период за самостоятелните представители на знака да потърсят своята половинка.  Не се спирайте пред нищо в търсенето на любовта. Пътувайте, посещавайте непознати места, за да внесете свежа струя въздух в живота си. Последните дни на юли са подходящи за анализ на финансовото състояние и планиране на бюджета.     Юли ще бъде истински горещ месец за представителите на знака Близнаци. Със сигурност няма да ви е скучно, тъй като непредвидени събития ще изникват едно след друго. Много е важно да бъдете предпазливи в първите дни на периода. Пазете се от финансови спекулации и мошеници. Не носете големи суми пари в себе си, както и скъпи вещи. Средата на месеца може да ви подведе с невярна информация. Не бързайте да взимате решения без да сте проверили всички факти и обстоятелства. Последните дни на юли ще ви донесат желаното спокойствие. Това е най-подходящото време за почивка. Изберете тихо и спокойно място без особени предизвикателства. Юли ще ви дари с пълна кошница възможности за положителни промени в живота на представителите на знака Рак. Използвайте началото на периода за служебни цели и сключване на изгодни сделки. Не щадете сили и време постигането на целите ви. В средата на месеца е вашето време за почивка, като най-добре не си поставяйте предизвикателства. Заложете на повече тишина и сън. Ще имате нужда от тях, за да възстановите силите си след силното начало на месеца. Краят на юли ще ви запознае с нови хора, с които ще имате шанса да създадете успешно бизнес партньорство.        Този месец няма да ви пожали. На хоризонта ще се появят изкусителни бизнес възможности, които няма да ви е лесно да подминат. В продължение на няколко дни ще се наложи да съчетавате приятното с полезното и е напълно възможно това да доведе до чувство за изтощение. В средата на месеца направете така че да си откраднете няколко дни пълноценна почивка. Не предприемайте промени в личен план, защото това ще ви изтощи допълнително. Връзката ви е спокойна и това не винаги означава че е скучно. Наслаждавайте се на това което имат. То никак не е малко. Това е месец, в който ще може да се погрижите за себе си. Намалете работното темпо, никой не очаква героични постъпки от вас. Най-подходящото време за почивка е в средата на месеца. Най-добре планирайте посещението на няколко места, разнообразявайте обстановката, за да натрупате, колкото се може повече различни впечатления, които да се превърнат в незабравими спомени. В личен план ви очакват приятни изненади. Неочаквано събитие може да развали някои от плановете ви, но това ще ви донесе само радост и щастие. Периодът е подходящ за въвеждането на нов хранителен режим и умерена физическа дейност.    Това е месец на активни промени в личен и служебен план. Пред вас изникват възможности, които би било глупаво да пропуснете, но ще изисква подсилено вложение на време и ресурси от ваша страна. Тази внезапна промяна може да предизвика недоволство от страна на партньора ви. В никакъв случай не отстъпвайте от желанията си, а се опитайте да балансирате ситуацията, така че всеки да е доволен. Много скоро трудът ви ще даде първите си плодове и партньорът ви ще се убеди в правотата ви. Проявете търпение до настъпването на този момент.   Това е месец за любовни приключения и постижения. Съдбата ще ви срещне с човек много различен от вас, но който ви привлича неудържимо и въпреки различията не може да спрете  да копнеете за него. Махнете лупата, с която се вглеждате в различията и недостатъците и се оставете на течението на любовта, което ще ви доведе към щастието. Много скоро ще усетите, че непривичната ситуация ви носи повече щастие, отколкото притеснение. Веднъж отпаднали страховете ви ще освободят място за това, което винаги сте търсили.    Юли ще изиска от представителите на знака Стрелец да бъде по предпазливи, отколкото е характерно за един от най-горещите месеци. Бъдете внимателни в това, което правите и най-вече в общуването си с близките и любимия човек. Ваше категоричност по даден въпрос може да обиди някого и развалянето на отношенията да създаде ненужно напрежение. Преди да кажете нещо си помислете как бихте се почувствали ако адресата на думите  сте вие. В средата на периода се погрижете за здравето си - не правете компромиси с хигиената и излагането на слънце. Избягвайте храненето на места със съмнителна хигиена. В края на месеца ще ви доскучае и сами ще потърсите по-сериозно занимание. Не се спирайте, ако ви се работи. Докато останалите са уморени и с нетърпение очакват почивката си вие ще сте изпълнени с непреодолимо желание за работа. Много добре знаете кога е точният момент да изпъкнете и да вложите повече енергия, за да изпреварите конкуренцията. Използвайте първата половина на месеца за активна работа, търсене на кадри и вложения. След това обаче е добре да си дадете почивка, тъй като разсеяността може да доведе до грешки. Тогава може да си позволите далечно пътуване и запознанства с нови хоризонти и непознати светове. Краят на месеца е добре да помислите за продължаване на образованието ви и повишаване на квалификацията.    Първите 10 дни от месеца ще изискат от представителите на знака Водолей да бъдат сдържани в своите разходи. Все пак е добре да дадете малка част от приходите си за благотворителност.  Средата на месеца е подходящ период за постигането на служебни цели. Не робувайте на предразсъдъците, че щом лятото е в разгара си работата трябва да остане на заден план.  Вероятно това ще бъде най-ползотворните период през годината, така че не стойте със скръстени ръце. Последните дни на юли може да посветите на почивка, свързана с подобряване на здравословното ви състояние. Анализирайте нещата, които ви ядосват и се опитайте да елиминирате тяхното влияние върху вашата психика. През юли ще имате шанса да довършите неща, с които  се борите повече време от обикновено. Дори да ви се струва невъзможно, ще може да се справите с всички предизвикателства, но това ще изисква повече усилия последователност от ваша страна. В средата на месеца ще имате изобилие от свободно време, което ще се изкушите да запълните с непознати за вас дейности. Нека предпазливостта бъде на първо място и не предприемайте рисковани действия. Това е време, в което да се придържате към златната среда. Краят на юли ще ви предложи служебно предизвикателство, което би било глупаво да подминете.", "date": "2018.06.30", "title": "Месечен хороскоп за юли 2018 година"}
{"url": "https://www.actualno.com/europe/chetiri-prichini-za-sreshtata-na-putin-i-trymp-v-helzinki-news_682472.html", "text": "  Срещата на руския президент Владимир Путин и американският му колега Доналд Тръмп ще се проведе на 16 юли в Хелзинки. От Кремъл по-рано съобщиха, че на срещата президентите смятат да обсъдят перспективите за по-нататъшното развитие на двустранните отношения, актуални въпроси от международния дневен ред. Това ще бъде първата среща  между лидерите на двете страни, без да е обвързана със среща на върха.  Преди година Путин и Тръмп се срещнаха за пръв път в Хамбург в рамките на G20, а след това през ноември 2017 г. на срещата на за кратко си поговориха във Виетнам на срещата на върха на APEC.\r\nФинландското издание Ilta-Sanomat цитирано от РИА Новост посочва четири причини, защо за място на провеждане на срещата са избрали Хелзинки.       Първата „финландска“ среща през 1975 г. се проведе по повод преговорите на президента на САЩ Джералд Форд с генералния секретар на ЦК на КПСС Леонид Брежнев. Резултатът бе подписване на Хелзинкското споразумение – документ, подписан от държавните глави на 35 страни с декларация за подобряване на отношенията между комунистическите и капиталистическите държави. Впоследствие, говорейки за споразумението те ще имат предвид „разведряване“ във времето на студената война.    През 1990 г. няколко месеца преди разпадането на СССР, Джордж Буш (баща) и Михаил Горбачов обсъждаха в Хелзинки кризата в Персийския залив.\r\nПрез 1997 г. в официалната резиденция на финландския президент Ментоними президентът на САЩ Бил Клинтън и президентът на Русия Борис Елцин проведоха руско-американски преговори.   Днес Белият дом и Кремъл се надяват, че предстоящата среща ще доведе до подобряване на руско-американските отношения, пише изданието.     Още една причина, по данни на изданието е, че Финландия е „неутрална страна“, тъй като тя не влиза в НАТО. Членството на Финландия в Европейския съюз свързва страната със Запада, освен това тя е в добри отношения както със Съединените Щати, така и с Русия.    В допълнение към историческите причини Хелзинки е логистично удобно място за среща. Преди руско-американската среща, Тръмп ще бъде в Брюксел на срещата на НАТО на 11-12 юли. След това ще се срещне с премиерът на Великобритания Тереза Мей и кралица Елизабет Втора във Великобритания на 13 юли. На 15 юли в Москва ще завърши Световният  футболен шампионат. Времето за полет между Хелзинки и Москва отнема около час и половина, което е удобно за руския лидер, пише изданието. Краткото време между тези събития, това според изданието е възможност за руския президент да привлече максимално световното внимание. Путин ще вземе участие в най-голямото спортно мероприятие в света, а на следващият ден ще се срещне с Тръмп.   От друга страна, пише Ilta-Sanomat срещата във Финландия дава възможност за символичен жест, който може да има важно значение за международните отношения. Тръмп ще напусне срещата с НАТО, за да се срещне с Путин. Това подчертава неговата неотдавнашна критика към лидерите от НАТО, състоящо се в това, че трябва да инвестират повече във военни разходи. Срещата на неутрална почва може да окаже натиск върху лидерите на НАТО, за увеличаване на разходите за отбрана, което от своя страна ще облекчи финансовата тежест на САЩ, смята изданието.", "date": "2018.06.30", "title": "Четири причини за срещата на Путин и Тръмп в Хелзинки"}
{"url": "https://www.actualno.com/society/ne-se-ochakva-uslojnjavane-na-obstanovkata-v-stranata-news_682482.html", "text": "  Не очаквам усложнения на обстановката в страната. Всички реки вече са в коритата си. Това коментира за агенция „Фокус“ главен комисар Николай Николов, директор на Главна дирекция „Пожарна безопасност и защита на населението“.  „Нашите служители заедно с организираните доброволци имат за задача да доотводнят всички мазета, приземни гаражи, дворове. Разбира се, там, където е възможно. Направена е необходимата организация“, заяви той.   Река Малък Искър вече е в коритото си, уточни той. Отводнителни операции вече са започнали в  Етрополе и Роман, където тази река създаде проблеми.   „На места токът все още не е пуснат, но служителите от енергоразпределение работят активно. Разбира се, свлачищните процеси не могат да се овладеят толкова бързо“, допълни пожарникар номер едно.\r\nДиректорът на ГД „Пожарна безопасност и защита на населението“ обърна внимание, че днес за страната е обявен жълт код, но не за валежи, а за силни ветрове.       От пресцентъра на МВР също съобщиха, че обстановката в страната се нормализира и няма сигнали за бедстващи хора. По-късно от пресцентъра на ведомството обаче съобщиха за загинал мъж от токов удар, докато е отводнявал мазето си в гр. Роман.\r\nЯзовир „Ябланица“ край Етрополе, Софийска област се изпуска контролирано.\r\nВъзстановени са дигите на река Чая до Катуница в област Пловдив, съобщи от своя страна кметът на община Садово Димитър Здравков. По думите му оттичащата се вода е заляла големи земеделски площи и нанася поражения на производителите.       Екипи на Пожарна безопасност“ продължават да работят по отводняване на дворове и мазета в Роман. Без електроенергия е село Караш в община Роман, като очакването е за поетапно пускане на електричеството.\r\nЧастично бедствено положение е обявено засега в село Горна Митрополия, Плевенско, заради голям водосбор.", "date": "2018.06.30", "title": "Не се очаква усложняване на обстановката в страната"}
{"url": "https://www.actualno.com/health/eksperti-opovestiha-naj-opasnite-hrani-predizvikvashti-rak-news_682495.html", "text": "  Експерти оповестиха най-опасните хранителни продукти, в състояние да предизвикат рак, пише британското издание Which, специализирано по отношение на проверката на качеството на потребителските стоки и услуги.  Така например сред храните, увеличаващи риска от рак на червата и стомаха е . Производителите се опитват да продължат срока на съхранение и да променят вкусовите му качества с помощта на нитрати, които са канцерогенни. Световната здравна организация напомня, че дори 50 грама преработено месо на ден (около две парчета бекон) увеличават риска от развитие на рак на червата с 18 процента.   Друг фактор, влияещ върху възникването на злокачествени тумори е потреблението на . Независимо, че учените не са установили пряка връзка между сладките и онкологията, честото приемане на храни с повишено съдържание на захар води до появата на наднормено тегло, което от своя страна увеличава риска от развитие на рак.   Авторите на статията твърдят, че .\r\nЗа намаляване на вероятността от заболяванията с рак експертите препоръчват употреба на така наречените : зелен чай, куркума, нар, мазни риби, боровинки, зеленчуци и плодове.       ", "date": "2018.06.30", "title": "Експерти оповестиха най-опасните храни, предизвикващи рак"}
{"url": "https://www.actualno.com/sciencelogy/nova-google-socialna-platforma-se-prevryshta-v-predizvikatelstvo-za-konkurencijata-news_682370.html", "text": "  От Google провеждат експерименти с нова социална платформа, наречена \"Neighbourtly\" на територията на Индия. Платформата e определяна като \"хипер-локална социална мрежа\" и е чат от програмата на Google \"Следващият милиард потребители\". Услугата е стартирала на територията на Мумбай, но много скоро се е разпространила и върху други градове.   уточняват, че специфичното при хипер-локалните социални мрежи е тяхната локална насоченост. За пример: влаков машинист в Мумбай станал свидетел на инцидент, по-рано този месец. Той използвал приложението за да попита всички хора в близост, как би могъл да помогне на пострадалия и отговорите били получени мигновено. Не след дълго машиниста публикувал щастлив край на историята: пострадалият бил получил адекватна медицинска помощ, благодарение на получените съвети. Цялата история се развива и стига до положителна развръзка в рамките на минути.   Локалната социалната мрежа предразполага комуникацията между хора, които се намират близко едни до други. Чрез приложението те споделят мнения и въпроси за най-различни неща: от производители на кухненски шкафове, различни сервизи, онлайн магазини и какво ли още не.   Бройката на индийците, които използват смартфони достига почти половин милиард и от Google виждат в това възможност по отношение на социалните мрежи да предложат платформа тип \"всичко на едно място\". Според Сатиш Мийна, анализатор във Forrester Research, Google се опитват чрез новата си платформа да се превърнат в значим играч в нишата на социалните мрежи, след като гиганта не успя да се включи адекватно в последната вълна социални мрежи.      ", "date": "2018.06.30", "title": "Нова Google социална платформа се превръща в предизвикателство за конкуренцията"}
{"url": "https://www.actualno.com/society/brojat-na-neobitaemite-jilishta-v-bylgarija-otdavna-e-nad-milion-news_682474.html", "text": "  Броят на необитаемите жилища в България расте. Те са 1 220 416 или над 31% от всички жилища в страната. В същото време все повече хора нямат шанс да се сдобият със собствен жилищен имот или имат нужда от подкрепа, за да вземат под наем. Затова една от основните задачи при управление на жилищния фонд в България е да се намери начин броят на необитаемите жилища да бъде намален и да се повиши тяхната използваемост. Това е една от целите, заложени в Националната жилищна стратегия, която е качена на сайта на МРРБ и на Портала за обществени консултации за обществено обсъждане.  В стратегията се посочва, че жилищното строителство непрекъснато расте. В периода до 2020 г. ще бъде надминат строителният бум от 2007-2009 г. с изграждане на около 20 хил. жилища на година. Тези прогнози са направени на база очаквания икономически растеж в страната и нарастващия инвестиционен интерес, който се изразява в търсене на терени и големия брой издадени строителни разрешения. Броят на жилищата надхвърля броя на домакинствата, а жилищното потребление е сравнимо с това в ЕС (550 жилища/1000 обитатели). Но проблемът е, че финансовата достъпност до жилище се влошава. Отношението цена/доход нараства. През 2015 г., по данни на НСИ, цената на жилищата надхвърля над 6,6 пъти доходите. За сравнение през 2013 г. това съотношение е 6,3 или се увеличава делът на хората, нуждаещи се от подкрепа за придобиване или наемане на жилище.   Друг идентифициран в стратегията проблем е, че общественият жилищен фонд е сведен до символичен дял от 2,4%. Той трудно се управлява, поради разпръснатостта му сред частни жилища в етажна собственост, а общините разполагат с ограничени ресурси за неговото поддържане.   Изводът е, че е необходимо да се намерят механизми за адаптиране на съществуващия жилищен фонд и рационалното му използване. Една от идеите е да се реализират изменения в сферата на данъчното облагане, като се  предвидят стимули за предоставяне на необитавано жилище за социални цели. Целта на общественото обсъждане на Стратегията е именно да се съберат идеи и да се изработи най-добрия механизъм, който да е в полза на всички заинтересовани страни.\r\nВ стратегията се посочва още, че над 91% от фонда е с надеждна конструкция – масивна стоманобетонна, панелна или масивна. Повече от три четвърти от апартаментите в страната обаче са в сгради, които са на възраст над 30 години. Липсата на поддръжка на тези сгради води до бързото влошаване на състоянието им, затова съществува остра потребност от масово обновяване на съществуващия жилищен фонд и повишаване на неговата използваемост, се посочва в Стратегията. Друг извод в нея е, че делът на собствениците на жилища, които се затрудняват да издържат собствеността си в сегашните пазарни условия, се увеличава. Но поради факта, че много хора са затруднени да отделят средства за поддържане на жилищата си, се предлага възможността те да ползват нисколихвени кредити или други финансови инструменти, които да се комбинират с безвъзмездна помощ. Размерът на помощта ще зависи и от мерките, които се финансират. Предлага се подкрепата за подобряване на конструктивна устойчивост и енергийната ефективност да се реализира единствено в случай, че обновяването не ангажира повече от 50% от стойността при ново строителство. В масовия случай, обновяване чрез изпълнение на всички предписания на техническия паспорт би покрило по-малко от 30% от стойността на ново строителство.       За да се провежда активна и системна жилищна политика, е необходимо ясно да се определят отговорностите на централно и местно ниво. На централно ниво е необходим орган, администриращ цялостна система за жилищно субсидиране и провеждащ на практика националната жилищна политика. На местно ниво е необходим капацитет за създаване и изпълнение на общинските жилищни програми. Това не освобождава държавата от отговорности към социалното жилище и обновяването на съществуващия фонд, с които ще се изпълнят поетите ангажименти към Новия дневен ред за градовете на ЕС и Дневен ред 2030 за устойчиво развитие.", "date": "2018.06.30", "title": "Броят на необитаемите жилища в България отдавна е над милион"}
{"url": "https://www.actualno.com/europe/merkel-e-poluchila-syglasie-na-14-chlenki-na-es-za-vryshtane-na-migranti-news_682505.html", "text": "  Германският канцлер Ангела Меркел е получила съгласието на 14 членки на ЕС за бързо връщане на мигранти, опитващи се да влязат в Германия, като в същото време изразила готовност за изпращане на полицаи в България да помагат за охрана на външните граници на съюза, предаде Дойче веле, цитирайки германската информационна агенция ДПА.  Меркел разказва за споразуменията в писмо от осем страници до партийните лидери на нейните два коалиционни партньора - Християнсоциалния съюз и Германската социалдемократическа партия, посочва ДПА, която получила достъп до документа.   Посочените страни в писмото, съгласили се да приемат мигранти, са Унгария, Полша, Чехия, Белгия, Дания, Естония, Франция, Финландия, Литва, Латвия, Люксембург, Холандия, Португалия и Швеция, уточнява БНР..   В петък германското правителство съобщи, че е сключило сделка за връщане на мигранти, които в бъдеще достигнат границите на страната с Гърция и Испания, ако първата им регистрация е в тези две страни.\r\nКандидатите за убежище, идващи в Германия, които първо са били регистрирани в друга страна членка на ЕС, трябва да бъдат отведени в по-големи \"центрове за събиране\", където техните случаи ще бъдат разгледани, се казва още в документа.       Меркел пише още, че Германия е готова да изпрати служители на федералната полицая в България да помагат за укрепване на охрана на външните граници на Евросъюза. При договаряне на тази мярка с България това допълнително ще ограничи броят на хората, влизащи в страните от Шенгенското споразумение, добавя тя.\r\n„Ние ще укрепим силите на (граничната агенция) ФРОНТЕКС, разположени в Гърция по границата с Македония и Албания“, се казва още в писмото. На Гърция и България трябва да бъде помогнато за укрепване на граничните им полиции, посочила Меркел, която планира прилагане на тези мерки в края на август. „Ние също така трябва да бъдем готови за подкрепа, ако е необходимо, на Словения и Хърватия, що се отнася до защита на границите“, отбелязала канцлерката.\r\nВътрешният министър на Меркел Хорст Зеехофер от баварския Християнсоциален съюз даде на канцлерката срок до юли да вземе мерки за възпиране на мигрантите, идващи в Германия или в противен случай може да се стигне до разпадане на нейната управляваща коалиция.       В писмото Меркел информира лидерите на двете партии, коалиционни партньори на нейния Християндемократически съюз, за резултатите от срещата на върха на ЕС, на която бе договорено споразумение за миграцията между европейските лидери.", "date": "2018.06.30", "title": "Меркел e получила съгласие на 14 членки на ЕС за връщане на мигранти"}
{"url": "https://www.actualno.com/politics/borisov-jasno-kazah-che-migranti-sys-stara-data-njama-da-priemame-news_682519.html", "text": "  Много ясно казах, че със стара дата не може да приемаме мигранти. Това каза пред журналисти министър-председателят Бойко Борисов по повод разпространена по-рано информация от чужди агенции, че германският канцлер Ангела Меркел е постигнала споразумение с 14 държави за връщане на мигранти.  Ако някой има нужда от мигрантите да ги вземе. Защо трябва ние да бъдем наказвани, постави въпрос премиерът на България.   „Предложих за 1 или 6 месеца да спрем достъпа до ЕС, да си решим спокойно всички проблеми. Винаги съм бил за европейски решения. Бил съм атакуван за това в България, но в случая мисля, че позицията ни е еднакво коректна към всички“, каза още Борисов, цитиран от агенция Фокус.   „Винаги съм казвал, че Германия е моторът на Европа. Винаги съм казвал, че последното десетилетие канцлерът Меркел е допринесла за просперитета и то в пълния обем на цяла Европа, не само на Германия. Разговарях миналата седмица и с премиера на Бавария. Били сме винаги най-солидарни. Само че аз солидарността я разбирам по друг начин всяка държава да си носи отговорността за границата. Говоря за външните държави. Да, когато вълната дойде, всички бяхме неподготвени, но в България по най-бързия начин две правителства предпочетоха да изграждат съображенията. Изградихме ги – над 230-240 километра. Инвестирахме в полиция, жандармерия, сменихме закона, пратихме армията. Получихме и финансова помощ от ЕК“, каза още Борисов. По думите му миграционният поток е сведен до нула.\r\nБлагодарим. А и дадохме принос със срещата на върха между ЕС и турския президент Ердоган. Така че усилията на България плюс работещото споразумение между ЕС и Турция гарантираха външните граници на ЕС. Това е солидарност. Много ясно казах, че със стара дата не можем да приемаме мигранти, защото не сме виновни, че сме последни в ЕС. От 2015 т. до четвъртък срещу петък през нощта сме защитавали една и също позиция, която е работеща за всички европейски държави“, подчерта той.       Според него тя е насочена към това едновременно да се задействат трите мерки.\r\n„Мислех, че след като сме се спогодили с толкова труд, тази тема ще се работи, а няма да се коментира. Трите мерки трябва да действат едновременно и да влязат (в сила) едновременно. Първата – осигуряване категорично на външните граници на ЕС чрез финансова помощ, хора, техника за Гърция, Италия, Испания и България. Едновременно с това да се преговаря с държави, без да им се назовават имената извън Европа, където да се направят такива „хот спотове“, или платформи, за да може хората, които си мислят, че могат да намерят работа и препитание в Европа да отидат там. Категорично да се разделят двата вида мигранти – бягащите от войната от икономическите. Това не е едно и също“, подчерта Борисов.\r\n„Самите ние, когато българи отидат в Европа, ние тихомълком си връщаме доста от нашите сънародници, които не се занимават там с това, което законът повелява.       Третото е да се говори за вторичното преразпределение в Европа. Сиреч, ако една държава е изпуснала мигрантите, минали нелегално, не си е изпълнила ангажиментите, тогава разбирам – да се върнат. Но тези, които са влезли по официален път, съгласно всички споразумения и да отишли да търсят препитанието си в Европа една част първо по какъв начин ще бъдат върнати отново и второ, защо ни наказват за нашето усилие и усърдие“, постави въпрос Борисов.", "date": "2018.06.30", "title": "Борисов: Ясно казах, че мигранти със стара дата няма да приемаме"}
{"url": "https://www.actualno.com/curious/dneven-horoskop-za-1-uli-news_682513.html", "text": "     През този ден онези от вас, които от скоро са обвързани ще се учудят колко сериозно партньорът им възприема връзката. От вас не се изисква прекален ентусиазъм, просто бъдете себе си и това е достатъчно.    Това е ден, в който да празнувате свободата си. Изобщо не увесвайте нос и се захванете за всички положителни моменти в живота, които ни дава свободата.     Погрижете се да убедите половинката си, че любовта ви е незаменима. Това ще стане с действия а не с думи, дори не е с подаръци. Това е ден за сбъдване на желания и мечти. Бъдете по-смели. Ще се учудите приятно, колко от  идеите ви ще бъдат посрещнати ентусиазъм от партньора ви.     Денят обещава толкова много общуване, че е възможно да ви заподозрат в специални отношения с повече от един човек. Понякога репутацията е всичко, особено когато е пикантна. Не я разваляйте. Това че вие сте в дадено настроение не означава, че другите са на същата вълна. Важното е да получите, това което искате от точния човек. Другото е без значение и не го взимайте присърце.    Днес ще очаквате доказването на правотата ви по даден въпрос. За съжаление ще трябва да изчакате още време докато това се случи, но дотогава се дръжте на ниво.   Този ден е добре всичко да бъде в разумен баланс. Редувайте умерено вино и любовта, като не прекалявате нито с едното, нито с другото. Почивните дни са затова!    Посрещнете първия ден на юли с по-голяма доза оптимизъм. Синоптиците обещават слънце, така че имате поне един повод за празнуване. Тази неделя дръжте езика зад зъбите си. Може да споделите информация, която да разкрие важна тайна за вас пред хора, които не трябва да знаят толкова много подробности за плановете ви.    Колкото и да се опитвате да отричате някои неща днес ще ви се изпречват на всяка крачка и ще ви „бодат“ очите. По-добре не бягайте, а просто изживейте тога, което толкова настоятелно иска да влезе в живота ви. Ненадминати сте в измислянето на оригинални идеи, но днес трябва да надминете себе си. Ако вдъхновението ви е изоставило просто бъдете себе си-това е достатъчна награда за партньора ви.", "date": "2018.06.30", "title": "Дневен хороскоп за 1 юли"}
{"url": "https://www.actualno.com/crime/jena-e-zaginala-v-plovdiv-sled-kato-e-bila-blysnata-ot-avtobus-news_682521.html", "text": "  Жена на видима възраст между 60-70 г. е загинала на място, след като е била блъсната от автобус №9 на градския транспорт в пловдивския квартал „Тракия“. Това съобщават от пресцентъра на МВР. Сигналът за инцидента на Околовръстен път в кв. „Тракия“ е подаден в 14 часа.  Първоначалната информация гласи, че жената е пресичала неправилно.\r\nПричините за инцидента се изясняват. Районът е отцепен, а на мястото има  екипи на полицията и на Криминалистична лаборатория. Движението не е затруднено. От МВР напомнят, че Околовръстния път била то на Пловдив, или София не е място за пешеходци.              ", "date": "2018.06.30", "title": "Жена е загинала в Пловдив, след като е била блъсната от автобус"}
{"url": "https://www.actualno.com/football/francija-pregazi-arjentina-i-e-pyrvijat-14-finalist-na-svetovnoto-v-rusija-news_682499.html", "text": "  Франция е първият 1/4-финалист на , след като победи Аржентина с 4:3 в спиращ дъха двубой, пълен с обрати.  Изключителен мач направи Килиан Мбапе, който отбеляза две попадения и спечели дузпа за френския тим след невероятен пробив и спринт през центъра. Той се превърна и в първия тийнейджър, който се разписва два пъти в мач от Световното след легендарния Пеле, който през 1958 вкарва два на Швеция във финала за първата световна титла на селесао. Антоан Гризман отбеляза от дузпа, а Павар вкара след невероятен удар с външен фалц. Този двубой беше и под номер 80 за Дидие Дешан начело на Франция и вече е селекционерът с най-много мачове с \"петлите\".   Попаденията за Аржентина отбелязаха Анхел Ди Мария и Меркадо. Голът на Ди Мария беше негов втори на световно, като и двата са отбелязани на 1/8-финал. В 93' влезлият като резерва Агуеро отбеляза трети гол във вратата на Лорис след перфектно центриране на Меси.   Всичко най-интересно за изразителната победа на Франция и головете от мача с Аржентина може да прочетете в .", "date": "2018.06.30", "title": "Франция прегази Аржентина и е първият 1/4-финалист на Световното в Русия"}
{"url": "https://www.actualno.com/society/novinite-naj-vajnoto-za-denja-30-uni-news_682532.html", "text": "      Премиерът Бойко Борисов предаде председателството на Съвета на ЕС на  австрийския канцлер Себастиан Курц. Австрия поема за трети път (1998 и  2006 г.) европредседателството на Съвета на ЕС.    Много ясно казах, че със стара дата не може да приемаме мигранти.  Това каза пред журналисти министър-председателят Бойко Борисов по повод  разпространена по-рано информация от чужди агенции, че германският  канцлер Ангела Меркел е постигнала споразумение с 14 държави за връщане  на мигранти.     Германският канцлер Ангела Меркел е получила съгласието на 14 членки  на ЕС за бързо връщане на мигранти, опитващи се да влязат в Германия,  като в същото време изразила готовност за изпращане на полицаи в  България да помагат за охрана на външните граници на съюза, предаде  Дойче веле, цитирайки германската информационна агенция ДПА.     Дали САЩ ще признае правото на Русия да анексира Крим - този въпрос стана актуален, след като американският президент Доналд Тръмп не отговори категорично половин месец преди срещата си с Владимир Путин каква ще е позицията на САЩ. Руски войски, бойни самолети и атакуващи хеликоптери са изтеглени от  бойното поле в Сирия през последните няколко седмици, в ход, който както  Москва твърди, е началото на края на участието на страната в  разкъсаната от войната нация, пише американското издание The Washington  Times, цитирано от АFP. Прочулият се в цял свят сътрудник на американската АНС Едуард Сноудън разкритикува руското правителство, наричайки го корумпирано. Сноудън стори това  пред германското издание Süddeutsche Zeitung, предаде The Guardian.    Уроци по киберхигиена за ученици от първи до дванадесети клас  започват в училищата от новата учебна година. Това съобщи  зам.-министърът на образованието Деница Сачева по време на представяне  на първия по рода си интерактивен урок за безопасно сърфиране в  интернет. Броят на необитаемите жилища в България расте. Те са 1 220 416 или над 31% от всички жилища в страната. В същото време все повече хора нямат шанс да се сдобият със собствен жилищен имот или имат нужда от подкрепа, за да вземат под наем. БСП се припозна за пореден път като част от гражданите. Софийският клон на Столетницата обяви, че подкрепя гражданския протест срещу увеличението на цените на тока, парното и водата. За сумата 21,5 млн. лв. ще бъде обновено пространството около  храм-паметника \"Св.Александър Невски\". Дейностите стартират от 2 юли. Франция е първият 1/4-финалист на Световното първенство по футбол, след като победи Аржентина с 4:3 в спиращ дъха двубой, пълен с обрати. Изключителен мач направи Килиан Мбапе, който отбеляза две попадения и спечели дузпа за френския тим след невероятен пробив и спринт през центъра.", "date": "2018.06.30", "title": "Новините: Най-важното за деня, 30 юни"}
{"url": "https://www.actualno.com/society/sedmichna-prognoza-za-vremeto-za-2-8-uli-news_682041.html", "text": "  В понеделник ще бъде предимно слънчево, без валежи и с температури между 22 и 26 градуса.  От вторник нататък лятото ще започне да се връща с пълна сила – във втория ден от следващата седмица ще бъде слънчево и топло, с температури от 23 до 27 градуса.   В сряда и четвъртък максималните температури ще достигнат 31  градуса. Облачността ще бъде променлива, възможни са валежи от дъжд с гръмотевици.   В петък максималните температури няма да превишават 29  градуса. На отделни места ще превали, но по Черноморието валежи не се очакват.\r\nПрез почивните дни не се очаква особена промяна на времето. Облачността остава променлива с вероятност от  слаб дъжд. Максималните температури ще бъдат между 26 и 29 градуса.       ", "date": "2018.06.30", "title": "Седмична прогноза за времето за 2-8 юли"}
{"url": "https://www.actualno.com/chronicles/pri-katastrofa-zagivat-legendarnite-futbolisti-georgi-asparuhov-i-nikola-kotkov-news_682392.html", "text": "  30 юни 1971 г. е една от най-черните дати в историята на българския    футбол. На моста Витиня на път за Враца загиват Георги Аспарухов -  Гунди   и Никола Котков.  На 30 юни двамата славни играчи тръгват за юбилейния мач  по случай    50-годишнината на Ботев (Враца), но не стигат никога. Попречва им    товарен ЗИЛ, който засича Алфа Ромео-то, в което се возят играчите.   Аспарухов натискa докрай спирачката, но това не помогнало. Предната    част на купето се удря в резервоара на тежката машина. По колата се    разлива бензин и се тя плавма за миг. Двамата загиват на място.   Погребението на Гунди и Котков се превръща в ден за всенароден траур.    Психолозите и до днес изследват това грандиозно проявление на масова    психоза. По неофициални данни над 550 000 души се сбогуват завинаги с    гениалните футболисти.\r\nИзточник: Уикипедия       ", "date": "2018.06.30", "title": "При катастрофа загиват легендарните футболисти Георги Аспарухов и Никола Котков"}
{"url": "https://www.actualno.com/politics/borisov-predade-predsedatelstvoto-na-syveta-na-es-na-sebastian-kurc-news_682486.html", "text": "  Премиерът Бойко Борисов предаде председателството на Съвета на ЕС на австрийския канцлер Себастиан Курц.  Австрия поема за трети път (1998 и 2006 г.) европредседателството на Съвета на ЕС. Мотото му през втората половина на 2018 г. е „За Европа, която защитава“, а бюджетът възлиза на 43 млн. евро. Основните приоритети, заложени за 6-месечното австрийско председателството са сигурност и борба срещу нелегалната миграция, осигуряване на просперитет и конкурентоспособност чрез дигитализация, стабилност в непосредственото съседство, съобщава агенция „Фокус“.\r\nНа пресконференция преди предаването на председателството, Себастиан Курц заяви, че Австрия желае да бъде страна, която изгражда мостове. „Горди сме, че на 1 юли можем да приемем председателството. За нас това е чест, но и отговорност. Европа се намира в трудно и сложно положение, ситуацията не лесна. Съществуват същ различни напрежения с Русия и САЩ. Европа преживява Брекзит. Австрия желае да бъде една страна, която изгражда мостове“, заяви Курц. Той допълни, че Австрия ще работи работим за силен ЕС.   Във връзка с мотото на председателството на Австрия „Европа, която защитава“, премиерът Бойко Борисов коментира: „Можем да сме защитени само когато сме единни. Борисов заяви, че тъй като в момента целият свят е футбол си позволява символично да връчи на Себастиян Курц знамето на ЕС върху триъгълен флаг.     1. Сигурност и борба срещу нелегалната миграция\r\nТемата ще бъде обсъдена на неформална среща на високо равнище на 20 септември 2018 г. в Залцбург и на неформалната среща на министрите на външните работи Гимних. Според австрийското правителство Механизмът за преразпределение на бежанци не функционира, затова следва да се търсят алтернативи. Австрия желае прекратяване на дискусията по преразпределението и концентриране върху защитата на външните граници на ЕС. Разчита на разширяване на мандата, увеличаване числеността и финансирането на Фронтекс, както и на осигуряване на по-осезаема помощ на място за страните по произход. Подкрепя изграждането на приемни центрове за бежанци извън територията на ЕС.\r\nПоради опасенията от неконтролирани миграционни потоци към Европа ще се обсъди реформата на Общата европейска система за убежище и укрепването на Европейската гранична и брегова агенция „Фронтекс”. Целта е да се работи в тясно сътрудничество с трети държави, за да се осигури ефективна политика за връщане и за предоставяне на помощ на нуждаещите се мигранти, преди да са навлезли на територията на ЕС. По този начин се цели да се предотврати допускането на мигранти, които нямат нужда от защита и убежище при военен конфликт.    Сигурността също ще бъде поставена на дневен ред, като ще се наблегне върху ефективното сътрудничество и обмена на информация между органите по сигурност на отделните държави-членки, с цел противопоставяне на глобалната организирана престъпност и терористичните заплахи.   Допълнителен акцент на федералния канцлер е субсидиарността в рамките на Съюза. Една „по-субсидиарна“ Европа трябва да е по-малко бюрократична, да отстъпва от свръхрегулацията и да се концентрира върху важните теми (външна политика, сигурност и отбрана, опазване на външните граници на ЕС, засилване на конкурентоспособността на Съюза като икономически център в глобалната икономика), като същевременно отстъпи от областите, които могат по-добре да се регулират на национално и на местно ниво (социална политика, здравеопазване, защита на потребителите и др.).\r\n2. Австрийското председателство ще се съсредоточи върху приключване на преговорите по \"Брекзит\" и преговорите по бъдещата Многогодишна финансова рамка (МФР).\r\n3. Осигуряване на просперитет и конкурентоспособност чрез дигитализация\r\nИновациите и цифровата икономика са основен източник на растежа на БВП в рамките на ЕС. За жалост се генерира спад на дяла на ЕС в световния БВП, което налага разглеждането на темата. Завършеният цифров пазар, модернизирането на публичната администрация в широк мащаб и обновление на индустриалната политика биха подобрили рамковите условия за дигиталните бизнес модели и предоставянето на услуги от обществен интерес.   Акцентът върху съчетанието от цифров пазар и растяща икономика, е да се постигне адекватно данъчно облагане на интернет-гиганти като „Гугъл” (Google), „Фейсбук” (Facebook), „Туитър” (Twitter) и др. Това е наложително поради популяризирането им в европейското пространство и огромния дигитален бизнес, който те генерират, което води до спад на Европейската икономика в глобален план.   4. Стабилност в непосредственото съседство\r\nПерспектива на ЕС за Западните Балкани/Югоизточна Европа – Австрия ще се концентрира върху насърчаването на силни отношения между ЕС и своите съседи, чрез които се образува т. нар. непосредствено съседство, осигуряващо мир, сигурност и стабилност на европейските граждани. Поради това ще се акцентира и върху развитието на Западните Балкани, който ще е и надежден партньор по икономическите политики и политиките за сигурност по време на миграционната криза. Ще се акцентира върху насърчаването на ускорената интеграция на Западните Балкани в ЕС, което ще продължи да надгражда Българското председателство, въз основата на Стратегията на Европейската комисия за разширяване, представена на 06.02.2018 г.\r\nВ интервю пред немския вестник „Ди велт“ във връзка с председателство на Съвета на Европейския съюз от 1 юли 2018г., което поема Австрия, канцлерът Курц дава предложения за реформи в Европейския съюз в следните насоки:   - Съкращаване броя на еврокомисарите от сегашните 28 на 18 с цел намаляване административните разходи, което би довело до спестяване на разходите и до по-ефективна и фокусирана дейност на Европейската комисия.\r\n- По седалището на Европейския парламент - нямало необходимост от двойно седалище в Брюксел и в Страсбург, но Курц счита, че Франция би изявила несъгласие при реализирането на това предложение. Съгласно статистиката ЕП заседава веднъж месечно в 4-дневен период във френския град Страсбург, докато през останалото време заседанията се провеждат в Брюксел. Според Курц тази схема е неефективна, тъй като разходите само за двойното седалище на ЕП възлизат на 200 млн. евро годишно.\r\n- Третото предложение е свързано с многогодишната финансова рамка на ЕС след 2020г., с цел държави като Австрия, Дания, Швеция и Нидерландия да не плащат членски внос към Съюза, надвишаващ 1% от БВП на страната.\r\nКурц приветства увеличените инвестиции на ЕС за защитата на външните граници, които трябва да продължат със същото темпо.", "date": "2018.06.30", "title": "Борисов предаде председателството на Съвета на ЕС на Себастиан Курц"}
{"url": "https://www.actualno.com/asia/rusija-podgotvja-iztegljane-ot-sirija-news_682467.html", "text": "  Руски войски, бойни самолети и атакуващи хеликоптери са изтеглени от бойното поле в Сирия през последните няколко седмици, в ход, който както Москва твърди, е началото на края на участието на страната в разкъсаната от войната нация, пише американското издание The Washington Times, цитирано от АFP.  Малко над 1100 руски войници и над 20 реактивни бомбардировачи и атакуващи хеликоптери бяха оттеглени от фронтовите позиции в контролирана от режима територия в Сирия, каза руският президент Владимир Путин в петък.   \"Руската армия ясно демонстрира нарастващия си потенциал и по-добра координация между военните части в борбата с терористите в Сирия\", каза той по време на церемония по повод на завършването на военна академия в Москва, предаде руската държавна информационна агенция ТАСС. Руският военен кораб адмирал Есен също така е напуснал Средиземно море и е на път за руската военноморска база на Севастопол, съобщава в ранна емисия ТACC.   Военният кораб е бил базиран в Средиземноморието от март, като част от военната мисия на Москва в Сирия, подкрепяйки правителствени войски, верни на сирийския президент Башар Асад. Иран и Русия са единствените международни съюзници, които подкрепят режима на Асад и усилията му да изкорени антиправителствените фракции, които се борят с Дамаск по време на продължаващата гражданска война в страната.\r\nСсъобщеното военно изтегляне в Москва от Сирия идва в навечерието на насрочена среща между Путин и президента Доналд Тръмп през следващите седмици, припомнят агенциите.       Агенция Ройтерс от своя страна цитира йорданският говорител на Върховният комисариат на ООН за бежанците Мохамад Хауар, според който броят на прокудените от домовете си хора в Южна Сирия се е увеличил повече от три пъти до 160 000 души при последните боеве. Очакваме през нощта числото им да нарасне, добавя той.\r\nЙордански официален източник съобщи по-рано, че в Южна Сирия е договорено спиране на огъня. \"Франс прес\" също придаде нюанс на новината, като съобщи, че генералният секретар на ООН Антониу Гутериш е отправил нов апел за незабавно прекратяване на военните операции в югозападната част на Сирия, където силите на режима продължават настъплението си срещу бунтовническите групи.\r\nГенералният секретар е дълбоко обезпокоен от военната офанзива на сирийската армия в района и от опустошителните ѝ последици за цивилните, посочи в комюнике неговият говорител Стефан Дюжарик Гутериш напомня, че този район е предмет на споразумение за деескалация, сключено през юли 2017 г. в Аман от Йордания, Русия и САЩ, като приканва страните гаранти по споразумението да се придържат към ангажиментите си.       Всички участващи страни трябва незабавно да преустановят нападенията срещу медицински и образователни обекти и да дадат възможност на ООН да възобнови неотложно доставките на хуманитарна помощ, подчертава ръководителят на международната организация.", "date": "2018.06.30", "title": "Русия подготвя изтегляне от Сирия?"}
{"url": "https://www.actualno.com/europe/svetovnata-banka-otpusna-750-mln-dolara-za-tanap-news_682485.html", "text": "  Азербайджанската компания „Южен газов коридор“  подписа със Световната банка споразумение за синдикиран заем за сумата от 750 млн. долара за финансиране на проекта за Трансанадолския газопровод (ТАНАП, TANAP), гарантиран от агенцията за инвестиционни кредити MIGA. Освен това от днес тръгват и търговските доставки на природен газ по „Южен газов коридор“.  “На двадесет е девети юни бяха подписани кредитни е гаранционни споразумения за предоставяне на синдикиран кредит на компанията „Южен газов коридор“ за обща сума от 750 млн. долара (500 млн. евро и 215 млн. евро), гарантирани от правителството на Азербайджан (суверенна гаранция) и MIGA с цел финансиране на проекта TANAP, който е част от „Южен газов коридор“, се казва в съобщението.   Споразумението за суверенна гаранция от азербайджанска страна е подписано от министъра на финансите на страната Самир Шарифов, а кредитното споразумение от генералния директор на компанията „Южен газов коридор“ Афган Исаев.   Той от своя страна съобщи, цитиран от местните агенции, че от днес, събота, 30 юни започват първите търговски доставки на природен газ в рамките на проекта.\r\nНа 19 юни в турската провинция Ескишехир с участието на президента на Азербайджан Илхам Алиев, лидерът на Турция Тайип Ердоган, украинският им колега Петро Порошенко и държавният глава на Сърбия Александър Вучич се състоя церемония по откриването на TANAP. По-рано на 29 май в Баку бе пуснат първият етап от проекта „Южен газов коридор“.       Така първият газ от азербайджанското находище „Шах Дениз“ вече е пуснат по първата част от „Южен газов коридор“ - от разширението на „Шах Дениз 2“ при Сангачалския терминал по разширения Южнокавказки газопровод. Следващият етап бе пускането в експлоатация на газопровода ТАНАП, по който газа достига на територията на Турция, а впоследствие и до Европа.\r\nГазопроводът ТАНАП е с трасе от грузинско-турската граница до западната граница на Турция. ТАНАП заедно с газопровода ТАП (Трансадриатически газопровод) е част от проекта „Южен газов коридор“. Първоначалният капацитет на ТАНАП ще е от порядъка на 16 млрд. куб метра газ годишно. Около 6 млрд. куб метра са предвидени за доставка за Турция, а останалото количество – за Европа. Природният газ ще достига до европейския пазар след завършването на ТАП към 2020 г.\r\nДяловото разпределение на акционерите в ТАНАП е както следва – азербайджанската компания „Южен газов коридор“ държи 51%, SOCAR Turkey Enerji — 7%, Botas — 30%, BP — 12%.    ", "date": "2018.06.30", "title": "Световната банка отпусна 750 млн. долара за ТАНАП"}
{"url": "https://www.actualno.com/europe/evrazija-eaeu-vyvejda-antidympingovi-mita-za-njakoi-vidove-herbicidi-ot-zapada-news_682503.html", "text": "  Евразийският икономически съюз (EaEU) въвежда антидъмпингови мита за някои видове хербициди от Запада. Министерство на земеделието на Руската федерация поставя въпроса за специален контрол поради опасенията на отрасловите организации от евентуален ръст на цените на продуктите за растителна защита, увеличение на разходите на земеделските производители, по-ниските добиви и производство на продукти. Решението за въвеждането на подобна мярка от Евразийския съюз бе прието на 29 май тази година след антидъмпингово разследване.  Така за производителите с търговската марка Syngenta митата са 27,47%,  BASF – 28,74%, Monsanto - 32,43%, Bayer - 52,23%, Arysta Lifescience, Adama, Dow Agrosciences, DuPont, Nufarm, Cheminova, Ciech, Isk Biosciences – 28,6%. За производителите на хербициди под други търговски марки, митата са 52,23 %. Има и хербициди, които няма да бъдат облагани с мита.   Размерът на митата съответства на дъмпинговия марж на производителите и се въвеждат за срок от 5 години.   Решението е в резултат на разследване, инициирано от представители на бизнеса на страните от  EaEU, според което през периода 2013 – 2016 г. хербицидите от западни компании да били доставяни в държавите от Евразийския съюз по дъмпингови цени. По данни на т.нар. Евразийски икономически съюз, дъмпинговият марж за различните производители е от 27,47% до 52,23%.\r\nОт институцията съобщават, че през 2013-2016 г. обемът на внос на хербициди от Запада ежегодно се е увеличавал. „Ръстът на внос от Запада  през 2014 г. е бил 4,3%, 2015 г. - 7,5%, и 2016 г. - 9%. През анализирания период цените на западните производители е бил под цените на производителите от Евразийския съюз средно с 9,3%“.       Евразийската икономическа комисия  обяви начало на дъмпингово разследване по отношение на хербицидите, внасяни от ЕС в началото на 2017 г., като тогава съобщи, че разследването е започнало по искане на Русия, Беларус и Казахстан.\r\nОт руското земеделско министерство отбелязват за Интерфакс, че според Съюза на руските производители на захар, Националната асоциация за месо и други организации, че при прилагане на антидъмпинговите мита съществува опасност от повишаване на цените на продуктите за растителна защита, а вследствие на това и от появата на рис от увеличение на разходите за всички селскостопански производители, възможно понижение на реколтата“.", "date": "2018.06.30", "title": "Евразия (EaEU) въвежда антидъмпингови мита за някои видове хербициди от Запада"}
{"url": "https://www.actualno.com/europe/shvecija-razshirjava-pasportnija-kontrol-ot-2-uli-news_682502.html", "text": "  Граничният контрол, действащ в Швеция от ноември 2015 г. във връзка с наплива на бежанци и продължен до ноември тази година ще бъде разширен от 2 юли, като вече се включват и аерогарите и пристанищата на страната.  „От 2 юли 2018 г. временният граничен контрол на вътрешните граници ще бъде разширен до проверка на пристанищата и летищата“, се казва в съобщение на полицейското управление на страната до пресата.   Граничният контрол на границата със страните от Шенген бе въведен в Швеция през ноември 2015 г. във връзка с наплива от бежанци. Последно той бе продължен в началото на месец май до ноември 2018 г. В съответствие с това решение полицията, освен проверка на границите с Дания може да осъществява проверки и на други места с цел поява не само на мигранти без документи, но и на заподозрени в тероризъм и други престъпления.   В съобщението за пресата се казва, че разширеният контрол ще действа до 11 ноември по отношение на пристанищата в южната част на Швеция и в Стокхолм, а също така и на летищата в Стокхолм, Гьотеборг, Малмьо и други градове. Продължава се и проверката на документи на пасажерите на автобуси и автомобили на границата с Дания.", "date": "2018.06.30", "title": "Швеция разширява паспортния контрол от 2 юли"}
{"url": "https://www.actualno.com/europe/iran-ne-e-poluchil-oshte-paketa-ot-predlojenija-v-podkrepa-na-jadrenata-sdelka-news_682512.html", "text": "  Иран досега не е получил пакет от предложения от европейските страни в подкрепа на ядрената сделка, заявява официалният представител на Министерство на външните работи на Иран Бахрам Касеми.  „Към настоящия момент, страните от ЕС провеждат последни консултации по предложенията си. Веднага след получаване на пакета от предложения ще бъде обявено и ще започне проучване на съдържанието“, съобщава Касеми и изявление, цитирано от РИА Новости.   Той отбелязва, че Иран ще вземе решение за по-нататъшната съдба на споразумението след внимателно проучване на представените предложения.   По-рано заместник-министъра на външните работи на Иран Аббас Аракчи каза, че Техеран разчита, че европейските страни, участнички в ядрената сделка ще представят на Иран пакетът от мерки за запазване на сделката в края на юни.\r\nКакто е известно САЩ се оттеглиха от споразумението за ядрената сделка с Иран. Американският президент Доналд Тръмп се обяви за постигане на ново, по-добро споразумение. Междувременно въведе нови санкции срещу Иран.       ", "date": "2018.06.30", "title": "Иран не е получил още пакета от предложения в подкрепа на ядрената сделка "}
{"url": "https://www.actualno.com/politics/stoletnicata-izliza-na-protest-sreshtu-cenite-na-toka-news_682528.html", "text": "  БСП се припозна за пореден път като част от гражданите. Софийският клон на Столетницата  обяви, че подкрепя гражданския протест срещу увеличението на цените на тока, парното и водата.  Изпълнителното бюро на Софийската организация на БСП призовава членовете и симпатизантите си да се включат в утрешния гражданския протест пред сградата на Комисията за енергийно и водно регулиране, се казва в партийното съобщение.\r\nПо това време се очаква КЕВР да обяви официално новите цени на тока, парното и водата, след като на 29 юни прие увеличение на цената на природния газ с близо 11 на сто. /10,81%/.   ", "date": "2018.06.30", "title": "Столетницата излиза на протест срещу цените на тока"}
{"url": "https://www.actualno.com/interest/zemetresenie-povredi-seriozno-dva-ot-naj-moshtnite-mikroskopi-v-sveta-news_682375.html", "text": "  Два от най-мощните микроскопи в света са понесли значителни повреждания от смъртоносното земетресение, което разтърси японския град Осака на 18 юни. Тогава имаше земен трус с магнитуд 5,3 по Рихтер, припомня БГНЕС.  Повредените микроскопи ще причинят закъснения в авангардни изследвания на клетъчно и атомно ниво. Двете повредени научни мощности, чиято цена е по 2,3 млрд. йени (20 млн. долара), които са в университета в Осака може да не бъдат възстановени за работа преди следващата година.\r\nЕдиният микроскоп, който е висок 12 метра, хваща 1600 изображения на вещества на атомно ниво в секунда, капацитет, по-голям от този на всеки друг микроскоп, казва Хидехиро Ясуда, професор в университетския Изследователски център за електронна микроскопия при свръхвисок волтаж. Другият \"три мегаволтов електронен микроскоп с ултрависок волтаж\", построен през 1995 година, позволява на изследователите да гледат миниатюрни биологични материали.      Микроскопите са били използвани от широк кръг учени, включително от тези, които анализират клетките на iPS, които могат да се използват за производство на нови лекарства и в регенеративната медицина.\r\nИнженерите, които са проектирали и построили устройството през 1995 година, не са в състояние да помогнат за възстановяването му, тъй като отдавна са се пенсионирали или починали, каза Ясуда пред АФП.    \"Тези микроскопи са специално проектирани. Няма други подобни устройства\", каза той.", "date": "2018.06.30", "title": "Земетресение повреди сериозно два от най-мощните микроскопи в света"}
{"url": "https://www.actualno.com/society/pravo-ili-ne-az-potrebiteljat-news_675839.html", "text": "  Всеки от нас е изпадал в ситуация, в която си купува нещо за лично ползване, което впоследстивие се оказва с някакъв проблем – дефект. Но не всеки от нас знае, че законите ни дават немалка защита в такива ситуации. Правото има цял отрасъл, който се занимава именно с това – със защитата на потребителите.  Важно е да знаем, че един човек е потребител, когато придобива някаква стока (напр. купува си нов компютър) или ползва някакви услуги (напр. заради новия си компютър решава да ползва услугите на доставчик на интернет). Потребители сме обаче само ако придобиваме стоките или ползваме услугите за лични потребности, а не за търговска дейност.\r\nПравото третира потребителите като икономически по-слабата страна в отношенията им с търговците. Като такава страна, ние имаме редица права, които ни защитават от злоупотреби.   Кога възникват тези права, какви са и как да се защитим, в случай, че са нарушени, ще разберете от новия епизод на \"Прав(о) или не\", осъществен съвместно с Академия за гражданско образование. ", "date": "2018.06.30", "title": "Прав(о) или не: Аз, потребителят"}
{"url": "https://www.actualno.com/europe/trymp-ne-kazva-dali-na-sreshtata-s-putin-njama-da-prizna-krim-kato-chast-ot-rusija-news_682463.html", "text": "  Дали САЩ ще признае правото на Русия да анексира Крим - този въпрос стана актуален, след като американският президент Доналд Тръмп не отговори категорично половин месец преди срещата си с Владимир Путин каква ще е позицията на САЩ, предаде AFP, цитирана от Агенция \"Фокус\".  Тръмп е отказал да отговори категорично на въпрос дали по време на предстоящата среща с руския президент Владимир Путин следващия месец отхвърля категорично възможността САЩ да признае руските претенции за Крим. На зададения репортерски въпрос дали той обмисля отказ от досегашната позиция на САЩ за непризнаване на анексирането на областта, Тръмп е отговорил: \"Ще трябва да видим\".   Отказът на Тръмп да потвърди категорично дългогодишната опозиция на САЩ срещу намесата на Русия в Украйна ще смути европейските съюзници преди срещата на върха на НАТО през следващия месец. Само дни след като лидерите на НАТО се срещнат в Брюксел на 11 юли, Тръмп трябва да отпътува за Хелзинки за първата си среща с Владимир Путин от миналата година.   Приемането, че Крим никога няма да се върне под украинския контрол, ще бъде голяма отстъпка за Русия от страна на САЩ след годините на санкции, които със сигурност влияят на руската икономика.", "date": "2018.06.30", "title": "Тръмп не казва дали на срещата с Путин няма да призна Крим като част от Русия"}
{"url": "https://www.actualno.com/society/prognoza-za-vremeto-30-uni-sybota-news_682446.html", "text": "  През деня вятърът от запад-северозапад ще се усили - ще бъде предимно умерен, в западната част на Дунавската равнина и в Горнотракийската низина - и временно силен. Температурите слабо ще се повишат и максималните ще бъдат между 23° и 28°, в София - около 22°. Това съобщи Христо Христов, дежурен синоптик в Националния институт по метеорология и хидрология (НИМХ) към Българската академия на науките (БАН), цитиран от агенция \"Фокус\".  По-късно през деня от запад облачността ще започне да намалява. Над Черноморието около и след обяд ще има краткотрайни валежи и гръмотевици. Преди обяд ще има временни намаления на облачността. Ще духа умерен западен вятър. Максимални температури по крайбрежието 24-25°, близки до температурата на морската вода. Вълнението на морето ще бъде 1-2 бала.   Над планините ще облачността ще е по-често значителна, след обяд купесто-дъждовна. Ще има валежи и гръмотевици. Ще духа умерен и силен северозападен вятър. Максималната температура на височина 1200 метра ще е около 17°, на 2000 метра – около 10°. Атмосферното налягане ще бъде по-ниско от средното за юни.   За днешния ден има предупреждение за силен вятър (жълт код) в 11 области в страната - Видин, Монтана, Враца, Плевен, Ловеч, Габрово, Велико Търново, София-град, Софийска, Перник, Кюстендил, Благоевград, Пазарджик и Пловдив.\r\nВ неделя ще започне относително стабилизиране на атмосферата и през следващите дни валежите чувствително ще намалеят. Над по-голямата част от страната ще преобладава слънчево време, но ще има и временни увеличения на облачността, само на отделни места - все още с краткотрайни валежи. В неделя и понеделник вятърът ще остане от запад-северозапад, ще отслабне, ще бъде до умерен. Във вторник в много райони вятърът ще стихне и дневните температури бързо ще се повишат.       ", "date": "2018.06.30", "title": "Прогноза за времето - 30 юни (събота)"}
{"url": "https://www.actualno.com/europe/lavrov-velikobritanija-unishtoji-dokazatelstvata-po-sluchaja-skripal-news_682465.html", "text": "  Великобритания е унищожила доказателствата по случая с отравянето на Скрипал и е получила политически ползи от инцидента, заяви руският външен министър Сергей Лавров, цитиран от британския вестник The Independent.  Сергей Лавров каза, че правителството „грубо манипулира“ Организацията за забрана на химическите оръжия (ОЗХО), когато предизвика промяна в правилата, за да може да определи кой е отговорен за атаките. Министърът описа отравянето на бившия руски шпионин Сергей Скрипал  и дъщеря му Юлия като „много лошо престъпление“ и заяви, че „несъответствията“ по случая „са много тревожни“.   „Борис Джонсън наскоро спомена, че мястото се дезинфекцира...шест месеца, иби четири месеца след събаряне на къщата, където те живееха...събаряне на къщата на полицая“, каза той за Channel 4 News.   “Всичко изглежда като последователно физическо унищожаване на доказателствата. Като пейката в парка, която беше премахната незабавно и разбира се видео изображенията, на които се виждат полицаи или войници от специалните сили в специално облекло, отиващи да огледат тази пейка,  около тях има хора без никаква защита, които се движат наоколо.\r\nНа въпроса, дали обвинява британската държава за прикриване на доказателствата, той отговори: „Аз не изключвам това, след като те не ни дават никаква информация“.       „Разбира се, Великобритания се възползва политически от това, което се случва и това е интересна ситуация, при която държава, която напуска ЕС, определя политиката на ЕС за Русия“, добави той.", "date": "2018.06.30", "title": "Лавров: Великобритания унищожи доказателствата по случая „Скрипал“"}
{"url": "https://www.actualno.com/football/programata-na-svetovnoto-pyrvenstvo-po-futbol-za-dnes-30-uni-news_682411.html", "text": "  След ден на почивка, започва най-интересната фаза от Световното първенство по футбол - елиминационната. Наред са първите осминафинали в Русия.  От българско време на терена излизат Франция и Аржентина. И двата отбора не бяха убедителни, но докато Франция все пак спечели групата си, макар и с две трудни победи, то Аржентина остави горчив вкус с хаотичната си игра и мина буквално по милост и на късмет с гол 3 минути преди края в последния си мач в груповата фаза срещу Нигерия. Меси е неузнаваем, още по-неузнаваеми са съотборниците му, докато френският отбор оставя по-скоро впечатление, че има резерв и нищо чудно да го разкрие сега. Най-важното, от което могат да се плашат във Франция, е треньорът им Дидие Дешан - голям футболист, но не толкова убедителен треньор. Дори и в това отношение обаче Франция бие Аржентина - така че на латиноамериканците ще им трябва много късмет и може би дори съдийска помощ, за да продължат.   В следва друг голям сблъсък - Уругвай - Португалия. Луис Суарес и Единсон Кавани срещу Кристиано Роналдо. Със сигурност ще има гореща и твърда битка, но дано има и футбол - защото тактически двата отбора са сред най-добрите в света, а това често убива атрактивната игра. За залагащите мачът изглежда удобен за ъндър и дори 0:0 - много е вероятно да се стигне до дузпи в този равностоен двубой.   Вижте в Русия", "date": "2018.06.30", "title": "Програмата на Световното първенство по футбол за днес, 30 юни"}
{"url": "https://www.actualno.com/europe/snoudyn-zaklejmi-korupcijata-v-rusija-no-popita-kakyv-e-svetyt-shtom-samo-rusija-mu-dade-ubejishte-news_682464.html", "text": "   . Сноудън стори това в пред германското издание Süddeutsche Zeitung, предаде The Guardian.  \" \", казва Сноудън.   Американският агент беше засипан с критики след бягството си в Русия, тъй като в началото не коментираше режима там. В последните години обаче той все по-често се изявява в защита на човешките права и става по-активен що се отнася до свободата на словото и критики към натиска срещу журналисти.   В момента обаче Русия е единствената безопасна страна за Сноудън, който е преследван от американското правосъдие заради държавна измяна и е застрашен дори от смъртна присъда в САЩ. През 2013 година Китай не му позволи да влезе на китайска територия, след като той беше в Хонконг, а . В Латинска Америка пък е много вероятно за Сноудън да се появи екип на ЦРУ, който да го прибере, независимо в коя държава там той се установи, а официално САЩ може да наложат икономически санкции, които да принудят която и да е страна в Южна Америка да отстъпи.\r\n\"Приел съм, че ще прекарам живота си, занимавайки се с последствията от решението си да обявя публично какво знам. Но ако не за мен, то за други като мен Германия трябва да приеме съответните законови промени, за да ги защити\", посочи Сноудън, според когото ако негов \"прототип\" от Русия дойде да потърси защита в Германия, германският канцлер Ангела Меркел би го приела, но ако дойде някой от САЩ, тогава \"на този въпрос няма отговор\".       Сноудън изрази и разочарование от публичната позиция на Меркел по отношение на \"доносници\" като него. \" \", зададе логичният въпрос той.\r\nПо отношение на Джулиан Асандж, Сноудън е категоричен – той е революционер, иска да срине системата, аз искам системата да бъде поправена – вярвам, че още може да бъде спасена.", "date": "2018.06.30", "title": "Сноудън заклейми корупцията в Русия, но попита какъв е светът, щом само Русия му даде убежище"}
{"url": "https://www.actualno.com/curious/vijte-naj-lubopitnoto-ot-izminalata-sedmica-video-news_682377.html", "text": "           Водещата на саудитската телевизия Al Aan TV Ширин ал Рифаи избяга от страната си, за да се скрие от преследване заради \"твърде откровен\" тоалет.          Агресията далеч не е проблем единствено по българските пътища. Доказва го ново видео от пътен инцидент в САЩ, в който нервите на единия шофьор не издържат до такава степен, че той дори не търси физическа саморазправа с \"колегата си\", а директно напада автомобила му.  Въоръжена с мачете жена от Монтана нахлула в къщата на бившия си приятел, накарала го да се съблече и след това го принудила да прави секс с нея, съобщават от полицията, съобщи \"Смокинг гън\".    9-годишен английски булдог на име Жа Жа спечели тазгодишния конкурс за най-грозно куче в света, който се провежда в Сан Франциско, съобщи CBS.  Бихте ли желали да посетите Карибските острови с белите пясъци, сините води и тонове сладки, готови за гушкане кученца? Вашата мечта може да се превърне в реалност на остров Провидансиал в Търкс и Кайкос в щаба на Potcake Place - благотворителна организация спасяваща кученца от 2005-та.  Недостатъчно количество въглероден диоксид в Европа, в комбинация с такива фактори като летните температури и Световното първенство по футбол, ограничи продажбите на бира и газирани напитки във Великобритания. Материал по темата публикува The Times, като определи случващото се за \"бирена криза\", предаде БГНЕС.      ", "date": "2018.06.30", "title": "Вижте най-любопитното от изминалата седмица (ВИДЕО)"}
{"url": "https://www.actualno.com/europe/donald-trymp-prizoval-makron-da-napusne-es-frenskijat-prezident-ne-komentira-news_682476.html", "text": "  Президентът на САЩ Доналд Тръмп е попитал своя френски колега Еманюел Макрон: „Защо не напуснеш Европейския съюз“, когато двамата са се срещнали през април във Вашингтон, според излезли в американските медии данни, съобщава EUObserver.  Освен това Тръмп е предложил на Макрон двустранно търговско споразумение като поощрение за напускането на съюза, съобщават двама източници от ЕС, присъствали на преговорите. Белият дом отказа да опровергае или да потвърди и уточни данните.   Френският президент „Еманюел Макрон, от своя страна заяви, че няма да коментира пряко съобщенията, че неговият американски колега Доналд Тръмп му е предложил да напусне Европа, но твърдото ангажиране на Париж към Европа може да накара човек ясно да си представи какъв точно е бил отговорът, предава Politico.   „Нещата, казани зад затворени врати, трябва да си останат зад затворени врати. Не е добра идея да се повтарят“, заяви Макрон при молба да коментира новините. „Но знаете ангажиментите, които съм направил пред Европа. Смятам, че те са достатъчни да си представите реакцията ми“, допълни той.\r\nПо-рано Тръмп отново разкритикува ЕС.       „Обичам страните от Европейския съюз, но той е създаден, за да се възползва от САЩ. Няма да допуснем това“, заяви президентът по време на реч в щата Северна Дакота.", "date": "2018.06.30", "title": "Доналд Тръмп призовал Макрон да напусне ЕС, френският президент не коментира"}
{"url": "https://www.actualno.com/celebrate/otbeljazvame-pavlovden-news_682458.html", "text": "  Събор на светите дванадесет апостола е празник, празнуван от древност след деня на славните първовърховни апостоли Павел и Петър († ок. 67 г.).  Св. благоверен цар Константин Велики  (274-337) построил в Цариград храм на името на светите Дванадесет апостола. Съществуват данни за празнуването на празника от IV век.   Като празнува паметта на всеки един от дванадесетте апостоли отделно, Църквата еднакво благоговее и пред целия техен събор. Защото Свещеното Писание и Преданието, като възхваляват трудовете и мъченическата смърт отделно на всекиго от дванадесетте апостоли, прославят ги всички заедно и равночестно. По думите на Св. Писание всички те са приятели Божии (Йоан 15:14), и когато Син Човечески седне на престола на славата Си, те всички ще седнат на дванадесет престола, за да съдят дванадесетте Израилеви колена (Мат. 19:28). Светото Предание нарича всички дванадесет апостоли славни и всехвални.   Църквата е празнувала паметта на всички апостоли заедно. По-късно Тя е добавила към тях и апостол Павел.", "date": "2018.06.30", "title": "Отбелязваме Павловден!"}
{"url": "https://www.actualno.com/politics/bojko-borisov-predava-predsedatelstvoto-na-syveta-na-es-na-avstrija-news_682440.html", "text": "  Министър-председателят Бойко Борисов ще предаде символично председателството на Съвета на Европейския съюз на австрийския канцлер Себастиан Курц на 30 юни в град Шладминг, съобщиха от правителствената пресслужба.  Преди събитието българският премиер ще проведе работна среща с канцлера Курц и председателя на Европейския съвет Доналд Туск. Те ще обсъдят изпълнението на приоритетите по време на Българското председателство и приемствеността им от Австрия, част от които са темите за европейската перспектива и свързаност на страните от Западните Балкани, за дигитализацията и за сигурността и миграцията.   В състава на официалната делегация в Австрия ще бъде и министъра за Българското председателство на Съвета на Европейския съюз 2018 Лиляна Павлова.       ", "date": "2018.06.30", "title": "Бойко Борисов предава председателството на Съвета на ЕС на Австрия"}
{"url": "https://www.actualno.com/sofia/ot-2-uli-zapochva-obnovjavane-na-zonata-okolo-hram-pametnika-aleksandyr-nevski-news_682461.html", "text": "  За сумата 21,5 млн. лв. ще бъде обновено  пространството около храм-паметника \"Св.Александър Невски\". Дейностите стартират от 2 юли.  Обновяването обхваща Зона 4 от центъра на София (включва градините „Кристал“ и „Климент Охридски“, площад „Народно събрание“, пространството около храма „Св. Александър Невски“ и ул. „Московска“).\r\nВ цялата Зона 4 контейнерите ще бъдат подменени с нови, разположени подземно. Ще бъдат поставени 3 зарядни станции за електромобили, които са освободени от платено паркиране в „синя“ и „зелена“ зона. Ще се изградят и 5 обществени тоалетни.   От 1 юли пък започва ремонтът на участък от релсовия път по бул. „България“, както и на бул. „Васил Левски“ от ул. „Граф Игнатиев“ до Ректората на СУ.   Проектът се изпълнява по ОП „Региони в растеж“, като безвъзмездната финансова помощ е близо 19,2 млн. лева, а собственият принос на общината - около 2,3 млн. лева. Столичният кмет Йорданка Фандъкова заяви, че в договора с изпълнителя санкциите за нарушения са изключително сериозни. Предвидената банкова гаранция е над 0,5 млн. лева, която Столична община ще задържи до завършване на проекта. След това ще върне 50% на изпълнителя, а другите 50% - при изтичане на гаранционния срок. Санкцията за всеки ден просрочие е около 180 хил. лева.    Кметът обърна внимание, че качеството е по-важно от сроковете и обяви, че 900 хил. лева ще бъде санкцията за изпълнителя при некачествено строителство. „Това са най-строгите договори, които съм виждала в държавата, изобщо“, коментира Йорданка Фандъкова. Тя подчерта важността на Зона 4, в която се намират най-важните символи на града - храм-паметникът „Св. Александър Невски“ и базиликата „Св. София“.\r\nДейностите започват с градините „Кристал“ и „Климент Охридски“. Ще бъдат обновени алеите, настилките и осветлението с енергоефективно. В градината „Климент Охридски“ осветление липсва затова ще се изгради. Столична община предвижда допълнително озеленяване и засаждане на дървета.   Догодина осветлението и тротоарите около храма „Св. Александър Невски“ ще бъдат обновени. Подходът към храма вече ще бъде пешеходен. В част от зоната около храма и по ул. „Московска“ няма да се паркира. Ще се монтира художествено осветление на храма „Св. София“ и сградата на Столична община.    Проектът включва обновяване на бул. „Васил Левски“ (от паметника на Апостола до Ректората на СУ, както и площада около паметника), ул. „Оборище“ (до ул. „Георги С. Раковски“), ул. „Париж“ (от бул. „Цар Освободител“ до ул. „Московска“), ул. „Дунав“ (между ул. „Московска“ и площад „Александър Невски“), ул. „Московска“ (от ул. „Георги С. Раковски“ до бул. „Васил Левски“). По ул. „Московска“ ще бъде обновен и топлопроводът. Ще се работи и по ул. „11 август“ и ул. „15 ноември“ между площад „Народно събрание“ и БАН.\r\nДогодина ще се ремонтират и жълтите павета около парламента.", "date": "2018.06.30", "title": "От 2 юли започва обновяване на зоната около храм-паметника \"Александър Невски\""}
{"url": "https://www.actualno.com/education/ot-novata-uchebna-godina-zapochvat-uroci-po-kiberhigiena-v-uchilishtata-news_682449.html", "text": "   . Това съобщи зам.-министърът на образованието Деница Сачева по време на представяне на първия по рода си интерактивен урок за безопасно сърфиране в интернет, пише в. \"Монитор\".  „Важно е младите хора да имат навици в онлайн пространството и безопасно да разгърнат потенциала си там, защото макар цифровата трансформация да носи много ползи след себе си, тя крие и големи опасности“, добави Мария Габриел, еврокомисар по цифрова икономика и цифрово общество.   Статистиката сочи, че младежите прекарват в онлайн средата , като над 50% от тях получават неприлични предложения или попадат на неподходящо за възрастта си съдържание. За това били нужни . Едва 25% от подрастващите, които са жертва на насилие в мрежата, споделят за проблема на родителите си.    Съдържанието на урока ще бъде поднесено по интерактивен начин, споделя Гергана Анева, началник на международния отдел на Държавна агенция „Електронно управление“. Посредством видеосъдържание те ще бъдат обучавани какво е \"фишинг атака\", защо трябва да имаме силни пароли, както и какво е \"рансъмуер\". Към момента са разработени 7 теми, сред които и що е то \"ботнес\". Тестовете пък ще бъдат съобразени спрямо нивото на учениците – за начинаещи и за напреднали. Дали урокът да бъде преподаван в час на класния, или в общество и природа, или информационни технологии, ще зависи от преценката на учителя, обясни зам. ресорният министър Сачева. Освен това преподавателят сам ще решава каква част от съдържанието да бъде представена пред учениците, като тя ще бъде съобразена с възрастта им. Родителите също ще участват в процеса. За тази цел учителят ще им изпраща писма с изучаваното. Предвидени са и  помагала за първи стъпки в киберсигурността за възрастните.\r\nТе ще получат още и информация за това коя видео игра за коя възрастова група е подходяща и какво е съдържанието ѝ. Всъщност преди да бъде въведена в училищата, идеята е била тествана 6 месеца. „Установихме, че когато на децата им се даде таблет или друга технология в ръцете, те са по-склонни да слушат, докато цъкат по нея“, обяснява Гергана Анева.        . Най-голям проблем имало сред шестокласниците. „Няколко училища са се оплаквали, че подрастващите правят фалшиви профили в социалните мрежи на преподавателите си или на директорите, в следствие на което се наблюдава и сексуален тормоз“, обяснява Анева. В същото време учениците не били запознати с последствията, а именно опасността от изключване. Очаква се, пък от учебната 2019-2020 г. да бъде въведено и изучаването на дигитална култура за 11. и 12. клас.\r\nТя ще обхваща уроци по електронно управление, а именно каква информация събира за нас държавата, как можем да защитим личните си данни, какви регистри има в държавата, както и как бихме могли да използваме електронните услуги, така че да улесним живота си, но и да запазим данните си, казва Деница Сачева. Идеята е дошла от Естония, която е една от най-добре развитите държави в електронното управление. От Държавна агенция „Електронно управление“ са категорични, че и възрастните трябва да бъдат включени в такъв тип обучения, защото макар и електронното управление у нас да не е добре развито, то все пак съществува, но не се използва ефективно.", "date": "2018.06.30", "title": "От новата учебна година започват уроци по киберхигиена в училищата"}
{"url": "https://www.actualno.com/crime/dvama-myje-da-zadyrjani-a-razprostranenie-i-proizvodstvo-na-narkotici-news_682477.html", "text": "  Двама мъже са задържани за разпространение и за производство на наркотици след операция на сектор „Наркотици“ в Главната дирекция „Национална полиция“, съвместно с разследващи полицаи от Столичната дирекция на вътрешните работи и Областната дирекция на МВР – София. Тя е проведена на 28 и 29 юни на територията на столицата и София-област, съобщават от пресцентъра на МВР. В резултат на действията на криминалистите са образувани две досъдебни производства. Едното е за разпространение на наркотици, а другото - за отглеждане с цел разпространение.  Първоначално е установен и задържан на един от изходите на столицата А. С. (42 г.) от София в момент на сделка с наркотични вещества. При проведените процесуално-следствени действия, под капака на колата, с която се придвижвал, са открити марихуана и амфетамини. По време на проверката е присъствал и екип на Пътна полиция, който е установил, че А. С. шофира с отнето свидетелство за управление на моторно превозно средство, а след направен тест е констатирано, че е бил зад волана след употреба на наркотични вещества.   По-късно е направена проверка на адрес, ползван от 42-годишния мъж в община Ихтиман, където са открити и иззети две електронни везни, пликчета, съдържащи тревиста маса и вещества на бучки и на прах.   При последвали допълнителни процесуално-следствени действия е проверен адрес в село, в околностите на София. Там е открита наркооранжерия с 253 саксии марихуана. На място е задържан Е. И. (30 г.), който е отглеждал растенията.\r\nРаботата по изясняването на случая продължава под надзора на Софийската градска прокуратура. А. С. и Е. И. са задържани за срок до 72 часа с прокурорско постановление.       ", "date": "2018.06.30", "title": "Двама мъже да задържани а разпространение и производство на наркотици"}
{"url": "https://www.actualno.com/europe/prognoza-obshtata-formula-za-migrantskata-politika-shte-stane-formalna-news_682480.html", "text": "  Общата формула за мигрантската политика е толкова компромисна, че ще стане абсолютно формална. Това коментира пред БНР (“Събота 150“) философът проф. Здравко Попов по повод европейското споразумение за мигрантите. Той обърна внимание на употребата на думата „сделка“ в изказванията.  \"Концентрирането на вниманието върху мигрантската политика не е резултат от текущ проблем. Това е дългогодишен проблем, който не намира решение нито на ниво Брюксел, нито в рамките на националните правителства. Но както посочи канцлерът Меркел, тази политика е ключова и тя поставя под въпрос фундаментите на Европа и политиките, които тя води. В този смисъл е съдбоносна.  Дългото заседаване означава, че има много разногласия и общата формула е толкова компромисна, че ще стане абсолютно формална.  В положителните изказвания имаше непрекъснато думата \"сделка\". Зад изявлението на Макрон, че победи едропейското решение, прозират двустранните сделки.  Едната е между Брюсел и Италия. Тя иска много сериозно да участва в правенето на общоевропейски политики, в случая - мигрантска. С Гърция сделката е съвсем очевидна, защото седмица преди това имаше решение за облекчаване на гръцкия дълг\", припомни проф. Попов.   На въпрос за вътрешнополитическата ситуация на канцлера в Германия проф. Здравко Попов отговори, че проблемът не е между министъра на вътрешните работи и канцлера, а е проблем за германската сигурност и нерешаването на въпроса за мигрантите дава голям политически капитал на \"Алтернатива за Германия\".   \"Европа трябва да прескочи своя инфантилизъм и да разбере, че не е център на света\", каза още проф. Попов.\r\n\"За да може да оцелее в свят, който не се развива по законите на нейното собствено Просвещение, Европа трябва да разбере, че трябва да остане в големия свят благодарение на идеята си за солидарност по много въпроси, за да устои на големите сили, каквито са САЩ, Китай, Турция, Индия, Бразилия и т. н. Европа трябва да разбере, че не е център на света, а част от света. Да, тя е създала много за този свят, но трябва да бъде реалистична. Битката за Европа е между идеализма и реализма на политиците.  Те трябва да намерят формулата за отстояване на европейския интерес в контекста на глобалния свят. Европа вече няма да е глезеното дете на света\", подчерта проф. Попов.       \"Относно европейската перспектива на Албания и Македония проф. Попов смята, че \"не трябва да ги мислим заедно, както някога мислеха заедно за България и Румъния. Албания има значително повече потенциал от гледна точка на развитието на адриатическата сигурност. Албания ще има предимства при движението си към ЕС много по-бързо.\r\nОт друга страна, Македония има тежест  с валидизирането на името. Ще бъде обаче много трудно това име да се валидизира от обществото. Референдумът ще бъде решаващ не само за Македония, но и за Европа.  То ще създаде предпоставки от най-различно естество. Засега изглежда на кантар името \"Северна Македония\". Имаме сериозен протестен потенциал. Политически позицията на президента Иванов е знак, че обществото е разделено\", смята проф. Попов.", "date": "2018.06.30", "title": "Прогноза: Общата формула за мигрантската политика ще стане формална"}
{"url": "https://www.actualno.com/society/ostava-bedstvenoto-polojenie-v-sadovo-v-chepelare-e-otmeneno-news_682462.html", "text": "  Остава бедственото положение в община Садово, съобщи кметът на общината Димитър Здравков. Бедственото положение бе обявено във връзка със скъсаната дига на река Чая и докато тя не бъде запушена, то няма да бъде отменено, допълни кметът, цитиран от агенция Фокус.  Дигата е скъсана на две места. „Тя е направена така, че не може да се работи едновременно и по двете. Вчера от „Напоителни системи“ работиха по едното място. Оттам нататък трябва да се придвижват към другото“, коментира кметът. Димитър Здравков изрази надежда дъждът да не попречи на работата им. Кметът на община Садово увери, че като цяло обстановката е спокойна. „Няма постъпили сигнали, нито бедстващи хора на територията на общината“, каза още той.   В Чепеларе, другата пострадала община по течението на река Чая бедственото положение е отменено засега.   След бедствието има много материални щети, свлачища и срутища, но най-важното е, че няма пострадали хора. Това каза за кметът на Община Чепеларе Славка Чакърова.\r\nТя припомни, че бедственото положение в Чепеларе е отменено вчера в 17.00 часа. Чакърова обясни, че нивото на река Чая е спаднало и към момента няма получени сигнали заради дъждовете.       „Към село Забърдо бяхме затворили пътя, защото обрушвахме една скала“, обясни Чакърова. Кметът на Чепеларе поясни, че днес ще се затваря пътят от Сините ханчета до село Забърдо заради срутище. По думите й няма да се създават никакви притеснения за селото, тъй като ще има контролирано пропускане на автомобили. \"Ще се пропускат линейки и доставки на хранителни продукти\", допълни Чакърова.", "date": "2018.06.30", "title": "Остава бедственото положение в Садово, в Чепеларе е отменено"}
{"url": "https://www.actualno.com/cars/ford-syshto-se-otkazva-ot-golemite-avtosaloni-news_682460.html", "text": "  Американската компания Ford стана поредният голям автомобилен производител, който отказва участтие в най-големите автомобилни салони в Европа. Марката обяви, че пропуска изложението в Париж през октомври, както и това в Женева през следващия март, събощава Automotive News.  „Участието в автомобилен салон струва внушителна сума и ако не можеш да я компенсиращ с интерес от страна на пресата, както и с достатъчно количество посетители на щансовете си, защо трябва изобщо да го правиш?”, коментира представител на марката.   Така вместо в Женева през следващата пролет Ford ще проведе собствено мероприятие, посветено на електрифицирани автомобили. То ще се проведе най-верояно в Норвегия, където интересът към превозните средства на ток продължава да се увеличава.   Компанията пропуска и салона в Париж пред октомври, от който до момента са се отказали общо 16 марки - Nissan, Volkswagen, Volvo, Opel, Mazda, Infiniti, Mitsubishi, Subaru, Ford, DS Automobiles, Rolls-Royce, Aston Martin, Jeep, Fiat и Alfa Romeo.\r\nСериозен проблем се очартава и за най-голямото американско автомобилно изложение – това в Детройт, което са провежда през януари. От него вече се отказаха водещите германски производители на премиум-модели Audi, Mercedes-Benz и BMW. Това кара организаторите да търсят промени, като първата от тях ще е с времето на провеждане – вместо през януари салонът ще е през лятото.       Освен това изложението ще смени напълно концепцията си, като ще се превърне във фестивал под открито небе. Идеята е хората ди видят автомобилите по улиците на града, като едновременно с това си прекарват добре и се забавляват.", "date": "2018.06.30", "title": "Ford също се отказва от големите автосалони"}
