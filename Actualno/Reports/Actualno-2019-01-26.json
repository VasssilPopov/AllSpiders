{"url": "https://www.actualno.com/dobrich/gradyt-osvobojdavan-chetiri-pyti-shte-otpraznuva-141-g-ot-svobodata-si-news_718465.html", "text": "  Утре (27.01.19 г.) Добрич ще отбележи тържествено годишнината от своето от османско владичество. Честването ще се състои пред паметника на генерал-лейтенант Цимерман в Добрич. В програмата е предвидено провеждане на възстановка на събитията. В нея ще се включат членове на Регионалния клуб „46-и пехотен Добрички полк“ към Национално дружество „Традиция“ и възстановчици от Шумен, Велики Преслав, Велико Търново, от варненския клуб Миноносец „Дръзки“ и шуменския клуб „Жива история“.     Цветя ще бъдат поднесени на паметниците на Алеята на опълченците Васил Левски, Христо Ботев, Захари Стоянов, Стефан Караджа, Хайдут Пейо Буюклията, Ф. М. Достоевски, Иван хаджи Вълков, както и на паметника-костница на загиналите руски войници и офицери в Руско-турската война, паметникът на 122-мата руски воини, на офицерите Петър Усяткин, Цезар Пташковски и Герасим Кузмински.\r\nЧетири пъти руски войски са освобождавали Добрич от турска власт. Първият път е бил през 1774 г., след това - през 1810 г., предпоследният - през 1828 г. и окончателно градът е освободен на 27 януари 1878 г.   Историята помни десет руско-турски войни на територията на Добруджа. Освободителната война е последният сблъсък между двете империи – Руската и Османската. Тук е и най-прекият път към проливите, чиято цел са били военните действия, водени от Русия.  Историци сравняват бойните успехи на генерал Аполон Цимерман със заслугите на Столетов и Скобелев. Задачата му била командваният от него Дунавски отряд да създаде впечатление, че и войната от 1877 г. ще започне на добруджанска земя. А през това време, основните руски сили трябвало да навлязат на запад. На 22 юни Цимерман разполага воините си на линията Черна вода – Кюстенджа (в сегашна Румъния). Близо половин година отрядът му е в блатистата местност в делтата на Дунав и прочиства цялата територия от черкези и башибозуци.\r\nЧетириъгълникът Варна - Шумен - Силистра - Русе е бил много добре укрепен от турците. Такъв е бил и Хаджиоглу Пазарджик, заграден с двойни траншеи, а джамиите и двете християнски църкви са били пълни с оръжие. Боевете се водели в околностите на града, където е разположена известната Черна батарея. Тя е пазила Хаджиоглу Пазарджик, тъй като той е бил връзката с морето при евентуално изтегляне. Цимерман е изпратил генерал адютант Константин Манзей с отряда си да прекъсне тази връзка. Но бойците, ръководени от Манзей, се връщали обратно, тъй като започвали нападения над града и имало опасност той да бъде опожарен.\r\nПътят за Варна вече е бил отворен и вечерта срещу 27 януари 1878 г. турците се изтеглили към големия град. Те запалили църквата „Свети Георги“, но местните хора потушили пожара. Запалена била и джамия, пълна с боеприпаси, в центъра на града. Донските казаци влезли с победен марш в днешен Добрич сутринта на 27 януари. Тук разположил щаба си генерал Цимерман.    ", "date": "2019.01.26", "title": "Градът, освобождаван четири пъти, ще отпразнува 141 г. от свободата си"}
{"url": "https://www.actualno.com/europe/nad-50-000-migranti-sa-vlezli-v-es-prez-2018-g-news_718443.html", "text": "   , пише dnes.dir.bg. Става въпрос най-вече за граждани на Турция, Сирия, Ирак и Афганистан. Почти 48 000 мигранти са преминали от Турция в Гърция, като близо 16 000 от тях са пресекли границата по суша.      \"Деветдесет на сто от мигрантите, пристигащи в ЕС, са подпомагани при пътуването си от престъпни организации\", се казва в доклада. Нарастващият приток на бежанци от Турция в Гърция практически е препълнил центровете за настаняване по гръцките острови. Днес там живеят около 14 600 души, при капацитет на бежанските лагери едва 7 000.   \"Велт ам зонтаг\" припомня споразумението между Турция и ЕС от 2016 г., според което Анкара се задължава по възможност да предотврати отпътуването на нелегални мигранти за Европа. В замяна Брюксел обеща на Турция около шест милиарда евро, най-вече за грижи за бежанците на нейна територия. До момента изплатените са към три милиарда евро.\r\nНаскоро канцлерът Ангела Меркел призна, че споразумението не работи както трябва.  ", "date": "2019.01.26", "title": "Над 50 000 мигранти са влезли в ЕС през 2018 г."}
{"url": "https://www.actualno.com/balkani/dete-zagina-edin-chovek-e-v-neizvestnost-a-drugi-14-sa-raneni-sled-uragana-v-antalija-news_718454.html", "text": "        Бурята повали дървета, причини наводнения на някои места, нанесе щети върху къщи и ниви. Пациенти от държавната болница в град Кемер бяха прехвърлени в други лечебни заведения, след като вятърът отнесе покрива на сградата. Припомняме, че по-рано днес 12 души пострадаха на летището в Анталия, където се изви и преобърна два автобуса и стълби за самолетите.   Повалени от вятъра дървета блокираха пътища, а в някои централни части на окръга имаше прекъсване в електрозахранването, каза окръжният управител на Анталия Мюнир Каралоглу.", "date": "2019.01.26", "title": "Дете загина, един човек е в неизвестност, а други 14 са ранени след урагана в Анталия"}
{"url": "https://www.actualno.com/balkani/tornado-vilnja-na-letishteto-v-antalija-12-dushi-sa-raneni-news_718442.html", "text": "  12 души са ранени и два самолета са повредени в резултат на , завихрило се на летището в Анталия, информира dnes.dir.bg. Стихията е обърнала автобус, микробус и една стълба.     \"Досега 12 души са настанени в болница. Няма опасност за живота им\", каза валията на Анталия Мюнир Каралоглу. Окръжният управител уточни, че летището е отворено за движение в момента, като призова гражданите да бъдат предпазливи, предвид неблагоприятните атмосферни условия.   Това е второто торнадо в турския средиземноморски окръг Анталия през последните два дни.", "date": "2019.01.26", "title": "Торнадо вилня на летището в Анталия, 12 души са ранени"}
{"url": "https://www.actualno.com/america/samoprovyzglasilijat-se-za-prezident-na-venecuela-ima-plan-za-prekratjavane-rejima-na-maduro-news_718444.html", "text": "   , пише dnes.dir.bg.     Гуаидо призова армията да изостави Мадуро и да премине на негова страна. Той обеща, че дори военни офицери, участвали в репресивни действия, ще получат амнистия. По думите на самопровъзгласилия се за президент, опозицията ще свика срещи с местните власти из цялата страна, за да разясни стъпките си. А още утре малки групи нейни представители ще посетят военни казарми за обсъждане на възможностите за амнистия.   Той съобщи, че през следващата седмица неговият лагер ще организира голяма демонстрация, която \"ще призове Мадуро да напусне сцената\". Времето и мястото й обаче още не са определени.  Гуаидо отхвърли предложението за \"фалшив диалог\". \"Режимът трябва да знае, че не възнамерявам да участвам в тази игра\", каза той и заяви, че народът е с него. Очаква се днес Съветът за сигурност на ООН да обсъди кризата във Венецуела.  ", "date": "2019.01.26", "title": "Самопровъзгласилият се за президент на Венецуела има план за прекратяване режима на Мадуро"}
{"url": "https://www.actualno.com/burgas/ombudsmanyt-pita-koj-e-systavil-dokumentite-za-stroej-na-plaj-alepu-news_718431.html", "text": "   Това каза в предаването \"Тази събота\" по БТВ омбудсманът на България - Мая Манолова във връзка със ситуацията по застрояването на къмпинги и плажове по българското черноморие.     Като пример за законно безобразие тя посочи начинът, по който се събират екотаксите при първа регистрация на автомобили и \"60 000 000 лева отиват в две или три частни фирми, които даже не казват как харчат тези пари\". Относно строежът на плаж , омбудсманът бе категорична, че не е логично общинските власти да не са наясно с територията на съответната община. Очевидно \"някой е съставил този документ, а съответните органи са приели тази документация и други институции са издали разрешителни за строеж\", изрази становището си по казуса Мая Манолова.   Тя посочи, че гражданското общество вече е събудено, особено по отношение обезобразяването на природата и посегателствата върху околната среда и затова подобни дейности няма как да продължат. \"Факт е обаче, че всичко това се случва през зимата - ако може никой да не чуе и да не види, ако мине, но все по-малко безобразия ще минават занапред, което е добрата новина\", заяви Манолова.\r\nБългарският защитник каза още, че също ще напише съответните препоръки към органите, които трябва да извършат проверка и анализ на ситуацията, макар че такива вече са предприети.   ", "date": "2019.01.26", "title": "Омбудсманът пита кой е съставил документите за строеж на плаж \"Алепу\""}
{"url": "https://www.actualno.com/crime/spipaha-dilyr-syhranjaval-marihuana-v-burkani-news_718447.html", "text": "             Операцията  е проведена през изминалите 48 часа на територията на средногорския град. Първоначално екипите проверили стая в местен хотел, където установили 26-годишен старозагорец. У него криминалистите открили близо 39 грама суха марихуана. Паралелно с това, полицаите засекли лек автомобил, управляван от столичанин, на 44 г. Мъжът пренасял във возилото 120 грама суха листна маса, която също реагирала положително на марихуана. Той бил тестван с дрегер и пробата му за употреба на наркотици се оказала положителна.\r\nСлучаят е докладван на Районната прокуратура в Панагюрище, а полицаите продължили работата по случая. След взаимодействие с колегите им от 8-мо РУ-СДВР, е извършено претърсване в жилището на криминално проявения 44-годишен в столицата. С постановление на прокурор срокът на задържане на дилъра е удължен със 72 часа. Продължават оперативните и процесуални действия по документиране на престъпната му дейност.  ", "date": "2019.01.26", "title": "Спипаха дилър, съхранявал марихуана в буркани"}
{"url": "https://www.actualno.com/society/nad-7-500-kukeri-i-survakari-defilirat-v-pernik-snimki-news_718441.html", "text": "  Международният фестивал на маскарадните игри - \"Сурва 2019\" е в разгара си. Той се провежда на централния площад в Перник в два дни - днес и утре. На форума присъстват изключително много хора, настроението е приповдигнато.        Не само местни, а и множество гости на града са дошли специално, за да наблюдават богатството на българските традиционни фолклорни костюми, кукерски облекла и различни други пищни тоалети. Участниците във фестивала ще дефилират през целия ден на централния площад в Перник, независимо от мрачното и студено време.     \"Сурва\" се провежда от 1966 г. по идея и инициатива на община Перник, като със статут на международен е от 1985 г. Интересен факт е, че от 2009 г. самият град Перник е обявен за Европейска столица на сурвакарските и кукерските игри. Костюмите на участниците са изключително разнородни и нестандартни. През целия уикенд градът ще бъде огласян от кукерски чанове, тъпани и други музикални инструменти, символизиращи прогонването на злите сили.   Освен на площада в Перник, интересни мероприятия от фестивала на маскарадните игри се провеждат и на няколко сцени, разположени в различни части на населеното място. През двата дни ще се състоят работилници и нестандартни инициативи, които предлагат варианта и зрителите да се включат в празника. Частично форумът има и състезателен характер. В понеделник (28.01.19 г.) ще бъде проведена пресконференция, на която ще бъдат обявени носителите на златните медали и други престижни събития измежду всички кукерски групи, участвали тази година.    ", "date": "2019.01.26", "title": "Над 7 500 кукери и сурвакари дефилират в Перник (СНИМКИ)"}
{"url": "https://www.actualno.com/society/njama-nujda-ot-tolkova-mnogo-visshisti-smjata-ministyryt-na-mladejta-i-sporta-news_718438.html", "text": "  “Какво искат младите хора, за да останат в България? По-висок стандарт в образованието, по-висок стандарт на работното място и по-висок стандарт на живот. Aко младите хора напускат страната, то България няма бъдеще. Ето защо нашата обща цел е младежите да развиват потенциала си тук. Развивайки собствения си потенциал, младите българи развиват и страната.” Това каза министърът на младежта и спорта Красен Кралев по време на конференцията “Развий потенциала си в България”, която се провежда във Варна.     Целта на събитието е да бъдат дискутирани възможностите пред младите хора, съвместно с представители на държавната и местната власт, на Европейския парламент, на неправителствения сектор, IT-индустрията и студентската общност. На конференцията присъстват над 100 души от цялата страна. В началото на дискусията Красен Кралев сподели своя личен пример.   “През 1990-та година създадохме студентските независими дружества, които се бореха срещу комунизма. Още тогава имах възможност да отида да уча в Америка. По това време бях студент по медицина. След кратък размисъл избрах да продължа образованието си тук. Исках да се развивам в България и днес не съжалявам за това. 10 години по-късно вече бях успял човек, с редица награди от международни фестивали за дейността ми в рекламния бизнес, имах натрупан капитал, но въпреки това, не можех да намеря себе си в българското общество - бяхме изпаднали в морална и ценностна криза. Кандидатствах за лотарията за Зелени карти за Америка и спечелих. Но не отидох в посолството да си подам документите и отново реших да преследвам мечтите си в България”, обясни Кралев.\r\nТой заяви, че българското образование е на високо ниво и посочи, че самият той е завършил своето образование в английската гимназия и в медицинския университет във Варна. По думите му, има дефицит в синхронизирането на нуждите на пазара и образователната система.  Според министър Кралев трябва да се обърне внимание на нуждите на бизнеса. “В България няма достатъчно специалисти в сектори, които да удовлетворят потребностите на инвеститорите. , коментира той и допълни, че е необходим сериозен анализ от какви професии се нуждае всеки район в страната, за да знаят младите хора как да планират кариерата си.  “Oбразователната система трябва да е гъвкава спрямо непрекъснато променящата се среда за младите хора. Защото според последни данни два милиарда от съществуващите работни места ще изчезнат до 2030 г., а 65% от децата в началните училища ще имат работни места, които все още  не съществуват”, коментира Красен Кралев.\r\nМинистърът на младежта и спорта призова да се дава шанс на младите хора да навлязат в реалните процеси на управление и в частния сектор. Според него, младежите трябва да развиват потенциала си в България чрез стажове и практически обучения. Те трябва да бъдат реално включвани в управлението и е недопустимо да бъдат дискредитирани и подценявани само заради възрастта си.   “Чували ли сте израза, че работодателите търсят да назначат млади хора до 25 години, но с 30 години трудов стаж. Трябва да променим това – аз го направих в администрацията на Министерство на младежта и спорта. От 180 служители, 120 са новоназначени, като 50 души от тях са млади и активни хора до 35 години\", обясни Кралев.    “С поредица от срещи ще дадем възможност на младежите от различни градове в страната да участват в изготвянето на новата Национална стратегия за младежта след 2020 г. Стартирахме работата по документа през миналата година и се надяваме повече млади хора да споделят своята визия”, информира министърът. Красен Кралев запозна присъстващите с националните програми за младежта с общ бюджет от близо 3 000 000 лева, чрез които министерството подпомага финансово младежки проекти на неправителствени и спортни организации, свързани с превенция и организиране на дейности за свободното време – неформални обучения, кампании, спортни активности и други.", "date": "2019.01.26", "title": "Няма нужда от толкова много висшисти, смята министърът на младежта и спорта"}
{"url": "https://www.actualno.com/curious/dneven-horoskop-za-27-januari-news_718345.html", "text": "        През този ден бързайте бавно. В противен случай може да пропуснете нещо важно и накрая да се върнете заради него точно, когато сте на края. Днес ще имате дар слово за петима. Използвайте момента, за да обясните всичко, което не сте могли, а за вас е важно да бъде разбрано от най-близките ви хора.   Тази неделя ще получите интересно и много изгодно предложение. Не се колебайте да приемете и да започнете да мислите още от сега как да се включите в начинанието.     Това е ден, в който да настоявате за реализирането на желанията ви. Направете каквото е нужно, за да си осигурите максимално удоволствие. Тази неделя ще сте способни да сътворите истински чудеса. Ще ви е необходимо само малко повече желание. Изненадайте любимия ви човек с малък подарък. Днес се помъчете да бъдете малко повече оптимисти. Другото всеки го може, а и е по-лесно. Не е достойно да избирате лесното.   Това е ден, в който ще ви хрумнат интересни идеи, свързани с работата ви. Напълно възможно е да помислите и за смяна. Ще имате достатъчно време да огледате възможните варианти. Днес не се престаравайте в опитите ви да се представите в най-добрата ви светлина. Рискувате да изглеждате неискрени и изкуствени, а после ще ви е трудно да докажете, че не е така. Това е ден, в който да не си правите планове. Оставете се на течението или на избора на близкия ви човек. И в двата случая ще си прекарате добре.    Днес не се хващайте за малките и големите думи. Не сте в настроение и всичко може да ви обиди, а никой не е искал да го направи. Слушайте повече музика. Денят може да ви донесе известно разочарование. Случилото се ще е толкова значимо, колкото вие решите. Най-добре се фокусирате върху друго по-важно нещо. Това е ден, в който да обърнете повече внимание на близките ви хора и да се вслушате в техните нужди. Измислете някакво нестандартно забавление за вечерта.", "date": "2019.01.26", "title": "Дневен хороскоп за 27 януари"}
{"url": "https://www.actualno.com/crime/53-godishen-burgazlija-skochi-ot-sedmija-etaj-i-zagina-na-mjasto-news_718456.html", "text": "  53-годишен мъж е скочил от седмия етаж на блок в Бургас. Инцидентът се е случил в днешния следобед, а сигналът е подаден около 15:40 ч. в Пето Районно управление в града. Мъжът е скочил от апартамента си, разположен на седмия етаж във вх.1 на бл.3 в бургаския жилищен комплекс „Зорница“.     Своевременно към местопроизшествието се отправили полицейски служители и екип на „Спешна медицинска помощ“. На място медиците само са констатирали смъртта на бургазлията, като тялото му е откарано за аутопсия в отделение „Съдебна медицина“ при УМБАЛ-Бургас.   Установено е, че малко по-рано през деня 53-годишният мъж е посещаван от медицински екип, тъй като имал бъбречна криза. По случая е образувано досъдебно производство.", "date": "2019.01.26", "title": "53-годишен бургазлия скочи от седмия етаж и загина на място"}
{"url": "https://www.actualno.com/business/idva-li-krajat-na-dvojnija-standart-pri-hranite-news_718448.html", "text": "             Тя посочи, че това е една много сериозна крачка, защото освен признанието на проблема, с пълно единодушие Комисията по петиции прие за основателна петицията на български граждани, която е представена пред Европарламента. От там са обещали, че тя остава отворена и през мандата на следващия Европейски парламент ще се следи до окончателното решаване на този проблем.\r\n\"А Комисията по вътрешен пазар прие предложението с почти абсолютно мнозинство - с 36 към 1 за забрана на двойните стандарти и промени в европейската директива за нелоялните търговски практики. Има време и аз съм абсолютно убедена, че в рамките на мандата на този парламент пълната забрана ще мине и през пленарна зала, т.е. ще има окончателно произнасяне на Европейския парламент\", категорична е Мая Манолова.  Според нея, процесът е необратим и това е битка на гражданите на Европа срещу огромните икономически интереси. Не е битка между Източна и Западна Европа и е пример как българите могат да застанат и да работят единно зад една национална кауза и тя да бъде успешна, ако бъде проведена навреме, разумно и активно.\r\nВ края на разговора, на въпрос дали възнамерява да се кандидатира за кмет на София, с подкрепата на левицата, Мая Манолова отговори така: \"Не са водени проучвателни разговори по тази тема с мен. Вече започвам да се питам дали нещо в моята работа като омбудсман не ви харесва. Смятате, че не си върша работата ли, че толкова активно журналисти ме питат няма ли да си сменям позицията. Живеем в свободна държава и всеки е свободен да прави номинации. Да, факт е, че има напрежение между мен и институциите, тъй като не спестявам на никого нищо, воювам за каузите и срещу безобразията, до успех. Това знам, че не се харесва и дори са правени опити да ми се пречи да свърша едно или друго нещо\".   ", "date": "2019.01.26", "title": "Идва ли краят на двойния стандарт при храните?"}
{"url": "https://www.actualno.com/asia/shestima-sa-v-tejko-systojanie-sled-eksplozija-na-gazov-kotel-v-kafene-news_718458.html", "text": "         \"След на котела избухна пожар на площ от 5 квадратни метра, няма загинали\", каза говорителят на МНС. Според министерството по първоначални данни, в заведението по време на взрива е имало около 40 души. Почти всички са с изгаряния, като шест от тях са хоспитализирани в най-близката болница. Те са с изгаряния трета степен и са в тежко състояние. Останалите, сред които и три деца, са прегледани от лекари на място, заявиха от министерството на извънредните ситуации.   Според данни от Главна администрация на МНС ГС на Саратовска област състоянието на шестимата пострадали е тежко. По-рано в службите за спешна помощ е било съобщено, че и други посетители на кафенето са потърсили медицинска помощ. Министерството на извънредните ситуации съобщи, че причината за експлозията е нарушение и неспазване на правилата и мерките за безопасност.\r\nНа мястото на инцидента в момента работят представители на оперативните служби.  ", "date": "2019.01.26", "title": "Шестима са в тежко състояние, след експлозия на газов котел в кафене"}
{"url": "https://www.actualno.com/europe/pet-jertvi-pri-katastrofa-mejdu-samolet-i-helikopter-news_718460.html", "text": "        Според първоначалната информация, са загинали всички пътували в хеликоптера, както и един пасажер от самолета. Авиокатастрофата станала над ледника Рутор, в италианската автономна област Вале д'Аоста, близо до границата с Франция. Двамата оцелели - френски и швейцарски гражданин - са настанени в болница. Според италианската информационна агенция АНСА, други двама души все още са в неизвестност.   ", "date": "2019.01.26", "title": "Пет жертви при катастрофа между самолет и хеликоптер"}
{"url": "https://www.actualno.com/europe/jyltite-jiletki-otnovo-sa-po-ulicite-na-francija-news_718464.html", "text": "   във Франция се мобилизираха и отново излязоха на протест по френските улици. Демонстрантите продължават да показват непримиримостта си срещу президента Еманюел Макрон, който си връща популярността, десет дни след началото на големия национален дебат, чиято цел е да разреши безпрецедентната социална криза, пише dariknews.bg.     Целта на \"жълтите жилетки\" е присъствието им по улиците да остане видимо. От средата на ноември техните протести срещу социалната и данъчната политика на правителството разтърсват всяка събота много френски градове. Движението, изглежда получи втора вълна, след затишието по Коледа и Нова година. От 10 дни обаче правителството се опитва да канализира недоволството, като организира срещи за граждански дебати.    Три от тях ще се съберат на площада на Бастилията в центъра на столицата.\r\nНяколко проучвания на общественото мнение показаха, че популярността на президента Еманюел Макрон се повишава. В същото време в редиците на \"жълтите жилетки\" се появиха нови вътрешни неразбирателства, след като техните лидери Ерик Друе и Присия Людоски влязоха в конфликт. Разногласията се появиха, когато бе обявено създаването на листа на \"жълтите жилетки\" за европейските избори, под името \"Обединение за гражданска инициатива\" (ОГИ).  \"Жълтите жилетки\" са поканени да участват и в \"жълта нощ\", която ще продължи от 17:00 ч. до 22:00 ч. (16:00 ч. до 21:00 ч. по Гринуич) на площада на Републиката. Извън Париж властите се опасяват от ексцесии в Бордо и Тулуза, където движението има много активни поддръжници и през последните седмици имаше сериозни случаи на насилие.\r\nВ Нормандия и в Еврьо \"жълти жилетки\" се събират от сутринта и е имало няколко напрегнати момента, съобщиха местните власти. По данни на ТАСС в Еврьо са се събрали около 1 500 протестиращи и са възникнали сблъсъци с полицията. Предвидени са няколко нощни шествия в Монпелие и Олорон сен Мари. Снощи беше проведен нощен протест в Дюнкерк.   За неделя (27.01.19 г.) е предвидено друго шествие - на \"червените шалове\". Целта му е да бъде чуто \"мълчаливото мнозинство\" и да бъдат защитени демокрацията и институциите от насилието, до което се стигна на много протести на \"жълтите жилетки\" от ноември досега. От днес силите на реда, които ползват спорните отбранителни оръжия с несмъртоносни куршуми, ще бъдат екипирани и с камери, заяви министърът на вътрешните работи на Франция Кристоф Кастанер.    Той обеща по-голяма прозрачност при ползването на това несмъртоносно оръжие, което е обвинено за травми на очите на няколко протестиращи. Вчера френският съд отказа да забрани употребата му, въпреки опасенията на някои синдикати и правозащитни организации, че това може да доведе до нови пострадали и дори жертви сред протестиращите.\r\nСтотици \"жълти жилетки\" се събраха и пред сградата на Европейския парламент в Страсбург. те преминаха през центъра на града. Протести се очакват и в Тулуза, където днес беше отменена планирана среща на представители на движението с кмета. Причината бе нежеланието на местните власти да я излъчват пряко във Facebook. Демонстрации се провеждат още в Руан, Кан, Бордо, Ница, Льо Ман, Нант и други градове на Франция. В Бордо е планирано и нощно шествие, но организаторите държат в тайна маршрута му.", "date": "2019.01.26", "title": "\"Жълтите жилетки\" отново са по улиците на Франция"}
{"url": "https://www.actualno.com/blagoevgrad/edva-okolo-80-dushi-na-protest-v-blagoevgrad-sreshtu-niskoto-kachestvo-na-jivot-news_718463.html", "text": "  Днес в Благоевград започна нов протест, срещу високите сметки за ток и вода, както и срещу ниското качество на живот. Протестът започна точно в 18:00 ч. пред сградата на общината в града, а самата общинска администрация беше уведомена в писмена форма за проявата.      Сред протестиращите се забелязаха лицата от ноемврийските протести: Александър Стамболийски, който отново поведе шествието, Люси Манова и общинският съветник Калоян Ханджийски. Студеното време в Благоевград явно бе причината, да не се включат повече хора.   Част от протестиращите дойдоха пред общината, носейки българския трибагреник, който бяха навили около телата си. Очаква се протестните действия да преминат в шествие, което да продължи през центъра на Благоевград и да е с времетраене от четири часа.\r\nСред демонстрантите се чуха предложения да бъдат организирани и други протести през предстоящата седмица, на които се очаква да присъстват по-голям брой хора, като началният час на всички протестни действия ще е 17:30 ч.  ", "date": "2019.01.26", "title": "Едва около 80 души на протест в Благоевград срещу ниското качество на живот"}
{"url": "https://www.actualno.com/actualno/bg-politikata-2009-ta-sreshtu-2019-ta-news_718077.html", "text": "  Популярният 10 years challenge (10 годишно предизвикателство), в който през Facebook се сравняват снимки с една декада разстояние, може спокойно да бъде прилаган към българската политика. Ето няколко сравнения.       2009-та Взема се една ниска минимална и една ниска средна заплата, които не стигат за нищо.   2019-та Доходите са се качили с около 20 процента и са повишили ниската минимална на малко по-не-чак-толкова-но-общо-взето-пак-толкова ниска заплата и пак същата средна. Разходите също са се качили с 20 процента понеже всичко е поскъпнало с толкова, че даже и с повече. Иначе правителството отчита \"повишение на заплатите\", въпреки че покупателната им стойност е или същата, или по-малка в сравнение с 2009-та. Потребителската ти кошница става с все по-плитко дънно, а гордо цитираната статистика от Борисов все по-маниакална.      2009-та Избираш ГЕРБ, за да не са БСП. 2019-та Избираш БСП, за да не са ГЕРБ, а после избираш ГЕРБ, за да не са БСП. Години по-късно нещата вече се променят - избираш БСП да не са ГЕРБ и избираш ГЕРБ, за да не са БСП.    2009-та Излиза скандално видео, на което Ахмед Доган казва, че \"разпределя порциите в държавата\"; това се оказва решаващият лост на въздействие, който докарва Борисов на власт. Общата народна идея, тогава леко мъглива и леко наивна, е, че Борисов ще изолира Доган от политиката, понеже...понеже е много готин най-вероятно и е силен физически. 2019-та Това, че различни порции в държавата се разпределят през ДПС вече дори не е нужно да се казва на видеа. , а Борисов благодари на ДПС, че за \" \" и \"евроатлантическата ориентация\".  2009-та Общо взето мислиш, че България не върви добре заради корупцията. 2019-та България не върви, защото евроатлантическата адженда прокарва неолиберални доктрини, които рушат патриотичните устои и българщината и постоянни актуализации на плана Ран-Ът подриват политическия дневен ред, превръщайки ни в безгласни роби на Запада.\r\nили\r\nБългария не върви, защото все още не може да се отлъчи от руската си опека и да поеме по правилния европейски път, докато носталгията по комунизма тлее и пречи на истински предприемчивия дух, който едва ли някога ще усвоим, понеже социализмът продължава да се е вкоренил генетично и сме обречени по наследственост.  2009-та ЕС е хубаво място, защото пътуваме навсякъде в Европа с лична карта. 2009-та ЕС трябва да се закрие, защото ни заразява с гейщина, либералщина, Кончита Вурст и еврофондове, които източват само определени хора, а до нас нищо не достига и ние така и така нямаме пари да ходим в чужбина, ерго все тая, че можем да пътуваме навсякъде с лична карта. Освен това, ако сме в ЕС, у нас ще има бежанци, които ще ни разбият държавата отвътре, понеже искат да усвоят всичките ни благини и висок социален статут и сред нас да не останат българи!  2009-та Котки. 2019-та Политическо джафкане, публични инквизиции, масов инструмент за ескалация на истерии, поголовно шерване на фалшиви новини и заместване на витиеватото многообразие на езика със стотици емотикони, готови да изразят всичко онова, което мислиш. Или което не мислиш. Райко Байчев ", "date": "2019.01.26", "title": "БГ политиката: 2009-та срещу 2019-та "}
{"url": "https://www.actualno.com/society/dve-zemetresenija-sa-registrirani-v-bylgarija-tazi-nosht-news_718402.html", "text": "  Земетресение с магнитуд 2,3 по скалата на Рихтер е регистрирано на територията на България, близо до София, тази нощ, съобщава Дарик.     Земният трус е регистриран в 02:02 ч., а епицентърът е бил на североизток от София, в близост до селата Световрачане и Войнеговци. Дълбочината на труса е на 3,9 километра, няма данни за материални щети.   Слабо земетресение с магнитуд 2,6 по скалата на Рихтер е регистрирано малко по-рано и край Велинград. Земният трус е усетен в 20:01 ч. снощи. Епицентърът е бил на осем километра южно от града и на 97 километра югоизточно от столицата. Дълбочината е на осем километра. Няма данни за пострадали и нанесени материални щети.", "date": "2019.01.26", "title": "Две земетресения са регистрирани в България тази нощ"}
{"url": "https://www.actualno.com/europe/dete-zagina-sled-padane-v-107-metrova-shahta-news_718404.html", "text": "        Двегодишният Хулен Росело паднал в 107-метровата шахта с широчина от едва 25 сантиметра в южната провинция Малага на 13 януари. Детето изчезнало по време на семейно събиране в планински район. След като го търсили и не го токрили, родителите установили, че то трябва да е паднало в шахтата. От 70 метра дълбочина надолу отворът бил задръстен с камъни.   Спасителите копаеха денонощно в опит да достигнат до детето по паралелен тунел, като на места бяха затруднени от твърда скала. Сондажният отвор бил прокопан незаконно миналия месец по време на проучване за вода и оставен необозначен. Теренът е собственост на член на семейството на загиналото дете.\r\nЗа да установят как точно се е стигнало до трагедията, властите разпитват семейството на момченцето, собственика на имота и човека, прокопал сондажния отвор.  Трагедията стана още по-голяма предвид факта, че семейството вече е загубило едно дете - тригодишно момченце, което починало през 2017 г. от сърдечна криза.", "date": "2019.01.26", "title": "Дете загина, след падане в 107-метрова шахта"}
{"url": "https://www.actualno.com/velikotarnovo/kevr-iziska-ot-toplofikacija-vt-danni-za-prichinite-za-chestite-avarii-news_718401.html", "text": "   (КЕВР). Реакцията на КЕВР е резултат от публикации и подадени сигнали и жалби на граждани за .     В случаите, когато авариите в мрежата не са отстранени до 48 часа, топлофикационното дружество поема отговорността според общите условия на договорите с потребителите. По този повод КЕВР изиска от ръководството на \"Топлофикация ВТ\" АД да предостави изчерпателна информация за причините за възникналите аварии и мерките за тяхното отстраняване, както и статистически данни за постъпилите и заведени жалби и телефонни сигнали за декември 2018 г. и януари 2019 г. Изискват се и доказателства за изпълнението на задълженията на дружеството за уведомяване на абонатите за възникналите аварии и за срока на тяхното отстраняване.   От комисията изискват и информация за отстраняването на авариите в срок до 48 часа. А ако това не е изпълнено - да се предоставят данни за мерките, предприети от \"Топлофикация ВТ\" АД за компенсиране на засегнатите абонати. Дружеството трябва да посочи сроковете за отстраняването на авариите, предприетите мерки и планираните дейности за минимизиране на причините за тях, съобщиха от КЕВР.\r\nВ случай на установяване на нарушения на лицензионните задължения, от страна на дружеството, регулаторът ще предприеме предвидените в закона за енергетиката административно-наказателни и принудителни административни мерки.  ", "date": "2019.01.26", "title": "КЕВР изиска от \"Топлофикация ВТ\" данни за причините за честите аварии"}
{"url": "https://www.actualno.com/society/kal-zavleche-kola-i-pritisna-kyshta-v-rodopite-evakuiraha-dve-jeni-news_718412.html", "text": "  Свлачище се спусна към къща в родопското село Давидково. Две възрастни жени, които са били вътре, са евакуирани през нощта, съобщи кметът на община Баните Милен Белчев. Жените са вече при техни роднини, а днес с техника ще опитат да овладеят ситуацията.     В друго село – Малка Арда, свлачище е свалило паркирана лека кола от горната до долната улица и е срутило плевня. Пътят – Баните е бил затворен за 3-4 часа през нощта, сега е вече разчистен. Кметът обясни, че и към  момента машините продължават да работят в селото.   През нощта заради свлякла се земна маса е бил затворен и пътят Гълъбово – Баните през село Вишнево. Два електрически стълба са паднали в село Стърница и по тях още тече ток. Екипи на ЕВН са се насочили към мястото, за да изключат електрозахранването. Четири села са без ток към момента - Стърница, част от Давидково, Босилково, Глогино и Вълчан дол, информира Белчев.\r\nОт Агенция \"Пътна инфраструктура съобщиха, че продължава работата за премахването на падналите от тежкия сняг  дървета по пътищата около КК Пампорово.    Припомняме, че през нощта, със заповед на областния управител Недялко Славов,  в областта бе обявено бедствено положение. Падналият тежък и мокър сняг е повалил множеството  дървета и поради това  е ограничено движението за всички превозни средства по третокласните пътища  ІІІ-861 от  31-ви км (граница с област Пловдив) до разклона за Национална астрономическа обсерватория, както и по път III-8631 Момчиловци – Славейно – Момина вода.\r\nЕкипи работят за отстраняване на падналите дървета, за да може снегорините колкото се може по-скоро да започнат почистването на отсечките и движението по тях да бъде възстановено, уточниха от пътната агенция. Всички автомобили, пътуващи в област Смолян, е необходимо да са  с вериги. Ограничено е преминаването на тежкотоварните камиони над 12 тона през прохода „Рожен“, както и движението на МПС с ремаркета и полуремаркета.   АПИ апелира шофьорите, на които им предстои пътуване, да тръгват само с автомобили, подготвени за движение при зимни условия. Да карат с повишено внимание и съобразена скорост, като не предприемат изпреварване на снегопочистващата техника. Блокирането на движението от автомобили, които не са с подходящи гуми, затруднява работата на снегорините и възпрепятства пътуването на всички останали шофьори.      Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време на телефон 0700 130 20.", "date": "2019.01.26", "title": "Кал завлече кола и притисна къща в Родопите, евакуираха две жени"}
{"url": "https://www.actualno.com/society/sedmichna-prognoza-za-vremeto-za-28-januari-3-fevruari-news_718327.html", "text": "   от новата седмица ще започне без валежи. Над цялата страна ще бъде предимно облачно с максимални температури между 3 и 12  градуса.     Във над западната част от страната времето ще е облачно с валежи от дъжд. По-слаби превалявания се очакват и в другите части на страната. Температурите ще се повишат и през деня ще бъдат между 5 и 15 градуса.   В валежите ще продължат, като през втория ден ще бъдат по-интензивни. Температурите леко ще се понижат и ще бъдат между 3 и 13 градуса.\r\nВ валежите в Западна България ще спрат, но ще продължат в източната част от страната. Температурите остават без промяна.  В над цялата страна ще бъде предимно облачно, но валежи не се очакват. Температурите ще запазят стойностите си и максималните ще бъдат между 5 и 13 градуса.", "date": "2019.01.26", "title": "Седмична прогноза за времето за 28 януари-3 февруари "}
{"url": "https://www.actualno.com/america/brojat-na-izcheznalite-sled-srutvane-na-jazovir-v-brazilija-dostigna-300-news_718407.html", "text": "        Информацията е съобщена от местни пожарникари.   Вълна от червени минни отпадъци предизвика страхове и за голямо замърсяване. Част от оцелелите бяха изведени на безопасно място чрез хеликоптер.\r\nПо-рано броят на жертвите след калния потоп бе седем души, а 150 се водеха за изчезнали.  ", "date": "2019.01.26", "title": "Броят на изчезналите, след срутване на язовир в Бразилия, достигна 300"}
{"url": "https://www.actualno.com/politics/kiril-dobrev-pri-izbori-dnes-bsp-e-pyrva-politicheska-sila-news_718414.html", "text": "   , заяви категорично в ефира на НОВА ТВ Кирил Добрев - председател на областната Софийска организация на социалистическата партия.     Той се аргументира с мотива, че ситуацията в страната е същата, каквато беше след президентските избори преди две години. БСП имат подкрепа от над 950 000 гласа. Но никой не отчита така наречения протестен вот, който \"буквално ще се изсипе в изборния ден\". Според Добрев, днес нараства броят на хората, които няма да гласуват изобщо. Увеличава се и недоволството от ГЕРБ. Кирил Добрев смята, че всички тези гласове ще се добавят към актива на социалистите, тъй като \"БСП е единствената алтернатива на това управление\". Освен това, това е единствената партия, която излиза с програма и повече от една година е сред хората.    Светваше сини, червени лампи, обясняваше какви сме. За да има това притеснение в него, аз съм убеден, че фактите са такива, че ние сме първа политическа сила\", аргументира твърдението си Добрев. Той обвини агенциите, че точно заради това, умишлено не съобщават проценти при изследванията си.", "date": "2019.01.26", "title": "Кирил Добрев: При избори днес, БСП е първа политическа сила"}
{"url": "https://www.actualno.com/society/sydija-daniela-vracheva-vylcho-arabadjiev-trjabva-da-byde-osvoboden-news_718410.html", "text": "  Магистрат по едно от най-коментираните дела напоследък се застъпи за подсъдимия.       Според нея, прокуратурата разполага само с косвени доказателства. Тя призна, че недоумява как е възможно в досъдебното производство да не е направено нищо за 5 месеца в посока да се представи доказателство. Заради това, Вълчо Арабаджиев трябвало да бъде освободен без каквато и да е мярка за неотклконение. Прокурорът по делото без никаква връзка с процеса изложи фактология, свързана с високите заплати, получавани от родителите на Вълчо Арабджиев в Захарен комбинат - Пловдив - действие, което по никакъв начин  не нарушава закона. След продължилото осем часа заседание на съда, пред Сашо Диков адвокатът на задържания Илиян Василев коментира, че когато има състав от трима съдии има и лице  докладчик, който има задължението да проучи много детайлно и обстойно делото.   \"Да изготви проект за становище, който трябва да изложи пред останалите съдии и те да се запознаят подробно с него. В делото срещу Вълчо Арабаджиев този докладчик е именно съдия Врачева, която изложи особено мнение. То не беше просто за изменение на задържането, а изобщо за отмяна – за оставяне на Вълчо Арабаджиев, без никаква мярка. Това се прави когато няма дори минимални доказателства, за да бъде задържан\", убеден е Василев. “С другите две съдийки, формиращи мнозинството, не обсъдиха нито едно конкретно доказателство. Отне им шест часа, за да съставят два листа с пълни безсмислици. Това не е правосъдие”, обяснява юристът.\r\nТой е убеден, че 2/3 от тяхното становище беше обосновано на тази медицинска експертиза: \"Очакваха аз да споря с вещите лица. Дай боже да се случи някой честен професионалист, като Врачева да попадне в състава и да формират мнозинство. Само че нея ще я смачкат. Зрънце останаха хората в съда, които застават с името си, заявяват становища и ги защитават\", твърди Илиян Василев.  Той не изключва да последва атака срещу Врачева заради позицията, която е изразила: \"Утре ще прочетете по някои сайтове колко скандална е съдия Врачева, колко скандален е адвокат Василев и как защитават бандити и това ще формира общественото мнение и никой няма да се интересува какви са доказателствата.  Никой!\"", "date": "2019.01.26", "title": "Съдия Даниела Врачева: Вълчо Арабаджиев трябва да бъде освободен"}
{"url": "https://www.actualno.com/society/s-do-5-000-lv-globjavat-napadatelkata-na-medik-ot-gorna-orjahovica-news_718398.html", "text": "   роблемът с липсата на кадри в звената на спешна помощ се задълбочава все повече, а броят на лекарите в тези звена вече е наполовина по-малко от преди, съобщава НОВА ТВ. Само в София  липсват 110 спешни медици. В момента в столицата работят между 12 и 14 екипа, които се отзовават на повече от 140 000 повиквания. За перидона от началото на 2019 г. до 15 януари са обслужени пациенти от над 6 000 адреса. Ежедневно сигналите, които се получават в София, са между 10 и 15 за един екип. Установено е, че между 60% и 70% от тях съвсем не са спешни. В тази връзка, лекар отправи предложение, давайки пример със ситуацията в Турция.          Незаетите места за лекари в Монтана са осем на брой и така е от години. Линейките са общо три, а фелдшери обслужват пациентите, поради липса на лекари.\r\nМеждувременно, голяма част от лекарите от спешната помощ на Горна Оряховица вече са в 30-дневно предизвестие. Те масово подадоха молбите си за напускане, поради случая на насилие над техен колега. Това е форма на протест, който цели промяна, по думите на работещите в горнооряховското медицинско звено. Лекарите там обявиха, че искат единствено да идва спокойно на работа, професията им да бъде уважавана и да имат шанс да извършват дейността си без излишно напрежение и агресия. Протестиращите посочват, че в никой не иска да работи поради естеството на работа. С действията си лекарите искат да постигнат поставяне на \"паник бутони в линейките, една по-ефективна охрана на работното място и евентуално финансова санкция за човека, който посегна на служебно  лице\", или поне налагане на обществено полезен труд, като наказание, \"защото всички знаем, че най-боли, когато ни бръкнат в джоба\".   ", "date": "2019.01.26", "title": "С до 5 000 лв. глобяват нападателката на медик от Горна Оряховица"}
{"url": "https://www.actualno.com/chronicles/v-uar-e-nameren-naj-golemijat-diamant-v-sveta-news_718019.html", "text": "  Кулинан е най-големият известен диамант в света.[1] Тежи 3106 карата (или 621,2 грама).     Открит е през 1905 г. от обикновен работник в Южноафриканската република - в рудника Premier Mine (намиращ се днес в град Кулинан), на 40 км източно от Претория, провинция Гаутенг.   Легендата разказва, че туземецът бил нает от предприемача Кулинан по време на диамантената треска в Африка. Кулинан решил да разработи рудник, кръстил го “Премиер”, но по време на изкопните работи се наложило да се изкопае кладенец, за да се търси вода. Само на 30 см. работниците ударили на камък, който не се поддавал изобщо на опитите да го раздробят с кирки и лопати. Туземците се опитвали да разбият най-големия в света диамант, чиито размери се оказали 100 х 65 х 50 мм. Той бил наречен “Кулинан” по името на собственика на мината. Хората се стичали на тълпи да гледат диаманта в банката на Йоханесбург, където бил изложен.\r\nПо-нататъшната съдба на този скъпоценен камък го отвежда във Великобритания. През 1907 г. е купен за 150 000 фунта стерлинги и поднесен като подарък за рождения ден на крал Едуард VII. По онова време стойността на диаманта е била реално 9 милиона фунта стерлинги, които в днешно време могат да се приравнят на стойността на 94 тона злато. Приемайки скъпоценния камък, кралят обещал, че ще го съхрани в същия вид сред историческите ценности на английската корона. Но в същото време е запазена репликата му, че ако той бил попаднал на тоя камък, е щял да го помисли за стъкълце и презрително да го подритне с крак.  Кралят не спазил съвсем обещанието си – още на следващата година диамантът “Кулинан” е отнесен в Амстердам на най-добрия ювелир Йозеф Аскер, който получава поръчка да раздели само с 1 удар камъка така, че да се получат минимално количество късове. Няколко месеца минали в изучаване на структурата на камъка, за да се избере най-подходящата точка за удара. Накрая ювелирът не се решил сам да го нанесе и предоставил тази възможност на ученика си, а според легендата самият той припаднал от вълнение в решителния момент. Когато се свестил, разбрал, че изчисленията му все пак са били правилни и диамантът е разделен успешно. Операцията била повторена още няколко пъти и накрая се получили 9 големи камъка и 100 по-малки. Шлифоването им отнело 2 години на майстора. След 7 години обработката на основните камъни на “Кулинан” била завършена.\r\nОт диаманта са направени 105 брилянта с обща маса 1063,65 карата. Най-големият от тях е наречен “Кулинан I” или “Голямата звезда на Африка” и е с маса 516, 5 карата (или 103,3 грама). Брилянтът е обработен във формата на панделка и украсява кралския скиптър, изложен в Тауър. “Кулинан II” тежи 317,4 карата, има форма на изумруд (почти правоъгълна форма) и украсява британската корона, която също се съхранява в Тауър. От частите на диаманта, останали след обработката на първите 2 брилянта, са получени още 2 – “Кулинан III” (94,45 карата) и “Кулинан IV” (63,65 карата), както и 3 по-малки брилянта, наречени “Малките звезди на Африка”. Останалите късове са послужили за получаването на още стотина брилянти с тегло между 5 и 28 карата. “Кулинан III” е инкрустиран в короната на кралица Мери. Формата му е като на крушовидна перла и също се съхранява в Тауър. Може да се носи самостоятелно на верижка. Брилянтът “Кулинан IV” е квадратен по форма и се намира отново в короната на кралица Мери. Може да се сваля и да се носи като брошка. \"Кулинан VI\" се намира в короната на кралица Мери.   ", "date": "2019.01.26", "title": "В ЮАР е намерен най-големият диамант в света "}
{"url": "https://www.actualno.com/plovdiv/izbirat-nov-predsedatel-na-advokatskata-kolegija-v-plovdiv-dnes-news_718408.html", "text": "        Досега Зоя Тошкова беше заместник-председател, а Иван Демерджиев - секретар на съвета. На събранието ще бъдат изслушани докладите на председателя на съвета и шефовете на Контролния съвет и на Дисциплинарния съд, след което претендентите за поста ще изложат своите платформи. Гласуването ще продължи до неделя вечерта, а евентуален балотаж ще се проведе на 3 февруари.   Зоя Тошкова практикува наказателно право и участва, като защитник в доста дела с висок обществен интерес. Иван Мараджиев практикува гражданско и търговско дело. Адвокатите в Пловдив са над 1 200 на брой.", "date": "2019.01.26", "title": "Избират нов председател на Адвокатската колегия в Пловдив днес"}
{"url": "https://www.actualno.com/society/magistralite-v-stranata-sa-obraboteni-i-prohodimi-news_718419.html", "text": "   Водачите да се движат с повишено внимание и съобразена скорост по АМ Тракия поради вероятността от образуване на аквапланинг на някои места, съветват от МВР.     Проходът Петрохан е проходим при зимни условия. Път Е-79 е проходим, почистени са пътните платна и трафикът там е нормален.   Подбалканският път – в частта между Елин Пелин и прохода Гълъбец се опесъчава. Продължава и отстраняването на обледенени клони, надвиснали над пътното платно. Движението трябва да е с повишено внимание. В частта от прохода Гълъбец до Пирдоп се наблюдават частични заледявания и вали дъжд.\r\nПътят София – Самоков - Боровец е опесъчен и проходим при зимни условия. Екипите на Пътна полиция при ОДМВР-София са в готовност за оказване на съдействие и регулиране на движението при усложняване на обстановката.  ", "date": "2019.01.26", "title": "Магистралите в страната са обработени и проходими"}
{"url": "https://www.actualno.com/society/proverjavat-obshtinite-sozopol-i-carevo-zaradi-zastrojavaneto-na-arapja-gradina-i-alepu-news_718417.html", "text": "  При нарушения на общините за обектите на \"Алепу\", \"Арапя\" и \"Градина\" ще бъде сезирана прокуратурата. Над 50 000 са жалбите на граждани в ДНСК от действия или бездействия на общини, по отношение на инвестиционния процес, досега.      Той напомни, че след вчерашната проверка на място, заради установените нарушения, ще бъдат издадени заповеди за спиране на строителството на „Алепу“ и „Арапя“.    Въпреки това, органите на РДНСК – Бургас  ще проверят цялата документация в община Созопол и мотивите на главния архитект да издаде разрешение за строеж.\r\nЗа Несторов обясни, че освен проверка на документацията в община Созопол и действията на главния архитект, ще се провери и дейността на независимата фирма за строителен контрол, която има отношение по спазване на законността на издадените документи. Той съобщи, че    Началникът на ДНСК информира, че при започналото строителство на 23 ваканционни сгради  в района на къмпинг \"Арапя\", освен констатираните пропуски при проверката, се установява и проблем с прокараната инженерна инфраструктура, тъй като липсват схеми за захранване с вода, ток и канализация на обектите. Съществен пропуск на община Царево е, че не са синхронизирали Подробния устройствен план за обекта, изготвен през 2007 г., със Закона за устройство на Черноморското крайбрежие, отчете той.     Най-много са от София, Пловдив, Бургас и Варна, където и инвестиционният интерес е най-силен. Там и структурите на службата са  най-натоварени и ще се положат мерки за укрепване и засилване на капацитета им.    ", "date": "2019.01.26", "title": "Проверяват общините Созопол и Царево заради застрояването на „Арапя“, „Градина“ и „Алепу“"}
{"url": "https://www.actualno.com/society/otpadnal-elektroprovod-sprja-toka-v-syrnica-osigureni-sa-mobilni-agregati-news_718424.html", "text": "                       Ситуацията е усложнена поради обилния снеговалеж и затруднения достъп на много места.   Към 11:30 ч. днес ситуацията с електрозахранването в област Смолян остава усложнена при тежки зимни условия. Вследствие на обилния снеговалеж през последното денонощие към момента множество села в областта са цялостно или частично с нарушено електрозахранване. Засегнати са селища в районите на Смолян и Девин. В тези райони са налице множество паднали дървета, скъсани въздушни проводници и счупени електрически стълбове. Предизвикателство пред екипите са и непроходимите пътища на много места. На много места аварийните екипи извършват физически обход и оглед на електропроводите. Всички групи са оборудвани с техника и материали, включително и снегоходки, както и резачки за отстраняване на паднали дървета. Налице е и допълнителна специализирана техника – моторни шейни и АТV за трудно достъпните места.  В Електроразпределение Юг функционира Кризисен щаб за по-добра координация на възстановителните дейности.", "date": "2019.01.26", "title": "Отпаднал електропровод спря тока в Сърница, осигурени са мобилни агрегати"}
{"url": "https://www.actualno.com/society/180-mashini-rabotiha-po-snegopochistvaneto-v-sofija-tazi-nosht-news_718391.html", "text": "   Зоните са обработени със смеси срещу заледяване. Извършено е избутване на снежна маса по всички трасета на обществения транспорт, основните улици в столичните квартали, опасните и стръмни участъци, мостовете, както и по общинската пътна мрежа. Обработена е и Южната дъга на околовръстния път. Към момента снегопочистващата техника продължава работа в някои от районите на столицата, сред които са „Красно село”, „Овча купел”, „Надежда” и други.     Опесъчаване е извършено в планината Витоша на пътищата Драгалевци – Алеко и Бояна – Златни мостове. Започва и почистването на прилежащите пространства на спирките на градския транспорт, подходи към подлези и тротоари. Засега градският транспорт се движи по обичайните си маршрути. Обстановката следят екипи на Столичен инспекторат и дирекция „Аварийна помощ и превенция”, които извършват обходи на терен.   Очаква се валежите от сняг да продължат и днес и поради това, автомобилите трябва да бъдат оборудвани за движение при зимни условия, а шофьорите да карат внимателно и със съобразена скорост.    ", "date": "2019.01.26", "title": "180 машини работиха по снегопочистването в София тази нощ"}
{"url": "https://www.actualno.com/celebrate/sv-prepodobni-ksenofont-i-marija-news_718029.html", "text": "  Преподобни Ксенофонт, съпругата му Мария и техните синове Йоан и Аркадий живели през V век в Цариград. Ксенофонт бил знатен патриций и Бог благословил християнският му брак с двама сина – Йоан и Аркадий. Голямо било благочестието на този богат велможа, който вършил всичко, за да даде на любимите си деца съвършено възпитание не само чрез едно блестящо образование, но и с личния си образцов пример на крайно добродетелен християнин. За да обогати техните знания, той ги изпратил да се учат в стария финикийски град Бейрут, където по онова време имало прочуто училище. При изпращането им благородният баща произнесъл дълго и прекрасно наставление, което е достатъчно за цял учебник по истинско християнско възпитание.     Придружени от своите слуги, благородните младежи се качили на наетия кораб и попътния вятър опънал платната, за да ги отведе към финикийските брегове. Пътуването започнало приятно, но ненадейно се извила все по-застрашителна буря. Разбушуваните вълни подмятали кораба като жалка черупка. Напразно моряците свлекли палтната и употребили всички средства, за да спасят кораба, себе си и своите неопитни пътници. Моряците проявили рядко безчестие: като си давали вид, че вземат предпазни мерки, те се измъкнали с единствената спасителна лодка и оставили кораба с пътниците на произвола на морската стихия. Достойни за своите родители, изпадналите в беда младежи горещо се молели на Бога да пощади младия им живот от гибелните вълни, които напирали да разломят на парчета целия кораб. Йоан и Аркадий мислели в тези страшни минути повече един за друг, за родителите си и за своите слуги, отколкото за себе си. Пълно крушение разчупило на парчета кораба, момчетата съблекли дрехите си, заловили се за отделни корабни отломки и огромните вълни ги откъснали един от други в различни посоки. Повече никой никого не видял. Всеки мислел другия за погинал. Но Бог не оставил никого да погине. Всички до един се спасили, изхвърлени на различни брегове.   Излязъл на морския бряг, Йоан скърбял повече за смъртта на милия си брат. Той и не помислил да се връща у дома си, за да занесе такава страшна вест на родителите си и сякаш съжалявал, че само той е останал жив. Преживяният страшен ужас извършил пълен прелом в душата му. Едва що избягнатата смърт по-ясно от всичко му показала суетността на земните преходни блага и той още на брега решил да скрие своята тъга и да потърси душевното си спасение в някой от близките манастири. Той усърдно се помолил на Бога да насочи неговите стъпки и скоро се озовал пред портите на една света обител. На почукването се откликнал монахът-вратар и много се учудил от вида на младия странник. Той му подал дреха да скрие голотата си, подкрепил изчерпаните му сили с храна и го разпитал за неволята, която го е довела в този вид в манастира. Като узнал, че корабокрушенецът горещо желае да стане негов събрат, вратарят съобщил на игумена за клетия странник и неговата молба. Игуменът ведната изслушал Йоан и неговата прозорливост му открила, че пред него стои един бъдещ Божи угодник, защото реданието твърди, че това бил самия сетнешен св. Йоан Лествичник. Йоан бил приет в манастира.\r\nПодобна била съдбата и на по-младия брат Аркадий. Сродни по кръв и по дух, двамата братя стигнали до едни и същи решения след преживяната катастрофа. Той имал щастието да срещне на пътя си един прозорлив и свят старец, който го утешил със съобщението, че брат му и останалите техни спътници от кораба са живи и че всички са постъпили в манастири. Това още повече утвърдило решението на Аркадий да последва техния пример и се хвърлил в нозете на стареца с молба да го посвети в монашески чин. Старецът го завел в Сукийската обител на св. Харитон, постригал го и му дал монашеска килия.  Изминали две години без никаква вест от двата синове. Ксенофонт и Мария с растяща тревога напразно чакали вест от своите любими рожби. Най-сетне бащата изпратил верен слуга в Бейрут да потърси младите си господари, но той не открил никаква следа от тях. Сам решил да ги потърси в далечна Атина, която била най-прочутото средище на тогавашната образованост, но и тук търсенията му останали безуспешни. Отчаян тръгнал верният служител за Цариград, но спрял по пътя да почине в един крайпътен дом и там разпознал в лицето на един пътуващ за Светата земя монах едного от слугите, които преди две години тръгнали с младите господари за Бейрут. И узнал страшната истина. Този монах също мислил, че е единственият, който е преживял корабокрушението. Той също нямал сили да занесе такава огромна скръб в дома на добрите си господари и, скрит под покайното монашеско облекло, мислел да отнесе жестоката истина в гроба си.\r\nГоляма била мъката на верния слуга и с много сълзи оплакал горката участ на клетите младежи и на още по-нещастните им родители, които изведнъж били лишени и от двамата си сина.\r\nПривлечени от плача му, околните узнали за великата злочестина и го увещали да се завърни и да съобщи на господарите си за станалото. Той пристигнал в Цариград, влязъл в палата на Ксенофонт, но не посмял да се яви пред никого. Видели го да седи в дълбока скръб и веднага съобщили на Мария за завръщането му. Тя заповядала веднага да се яви при нея, но той не могъл да каже изведнъж истината. Отговарял уклончиво и се оправдавал, че загубил писмото на Йоан и Аркадий, които пишели, че били живи и здрави. Но майчиното сърце предусетило нещо лошо и той повече не издържал.       С горки ридания преданият служител разказал за гибелта на кораба и на нейните синове. Но вместо да припадне от разкъсваща майчинска скръб и да избухне в неудържими ридания, вярващата майка повторила с християнски думи старите библейски слова на многострадалния Иов. Тя забранила на слугата да казва комуто и да било за случилото се и зачакала своя мъж, който още не бил се прибрал в къщи.\r\nКогато тя му съобщила за сполетялото ги нещастие, благочестивият и безкрайно предан на Божията воля Ксенофонт не останал по-долу от героичната си съпруга. Двамата се затворили в своята молитвена стая и през цялата нощ променяли сълзите с молитва и спомен за синовете си с надежда за бъдещия живот на своите чисти и праведни рожби. Изморени от силните преживявания, те задремали и Бог ги утешил с чудно видение на техните деца, от което пламнала надеждата им, че те навярно не са загинали. На сутринта решили да заминат за Йерусалим.\r\nКогато били в околностите на реката Йордан, те срещнали прозорливия старец на малкия си син Аркадий. Той устроил общата щастлива среща най-напред между двамата братя – монаси, а след това и на синовете с техните родители. Тази среща станала в храма Гроба Господен. Братята се познали един друг и прегърнати изливали в радостни сълзи горещата си благодарност към Бога за своето необикновено намиране в ангелския образ на иноческия подвиг. Но родителите не могли да познаят двамата си сина – толкова много били те променени от строгия молитвен и постически живот в своите манастири. Най-сетне в страноприемницата, където били отседнали Ксенофонт и Мария, старецът накарал Аркадий да разкаже пред родителите си своята и на брата си история. Неизказана била радостта, неспирни били общите сълзи от това богоустроено събиране на цялото благочестиво семейство на Ксенофонт.\r\nСтарецът изпълнил молбата на родителите да постриже и тях в монашество, след което ги наставил в пътя на иноческото житие. Мария постъпила в женски манастир и достигнала върхове на монашеското съвършенство, като била удостоена с дара на чудотворството и с блажено отшествие във вечността на Божиите угодници. Йоан и Аркадий отишли със стареца си в пустинята, където ги последвал и Ксенофонт, след като раздал цялото си имущество на бедните и освободил всичките си роби. Ксенофонт също се прославил с дар на пророчество, а цялото семейство било причислено от Църквата в лика на светците заради дивните подвизи на своя отшелнически живот. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).       ", "date": "2019.01.26", "title": "Св. преподобни Ксенофонт и Мария "}
{"url": "https://www.actualno.com/cars/svetovijat-pazar-e-na-minus-za-pyrvi-pyt-ot-7-godini-news_718392.html", "text": "  През 2018 г. в цял свят са продадени 94,791 млн. нови леки и лекотоварни автомобили, което е с 0,5% по-малко от 2017 г. Така за първи път от 2011 г. световият пазар отчита отрицателен резултат, показва изследване на консултантската компания LMC Automotive.     Лидер по продажби си остава Китай, където през 2018 г. са продадени 27,732 млн. нови коли. Това е с 3% по-малко от предишната година, но въпреки това страната е далеч предвтория по големина пазар – този в САЩ. Резултатът там е 17,292 млн. продажби (+0,6%).   В Запада Европа са отчетени 16,153 млн. нови автомобили, като така този пазар остава на нивата си от 2017 г. Леко повишение – с 0,5%, се отчита в Източна Европа, където са реализирани 4,243 млн. коли. По-голям е ръстът в Южна Америка – цели 7,1%, като резултат на този континент за 2018 г. е 3,245 нови превозни средства.\r\nСред най-големи автомобилни пазари за миналата година са още Япония – 5,203 млн. (+0,8%), Канада - 2,018 млн. (-1,2%) и Южна Корея – 1,177 (+1,4%).  ", "date": "2019.01.26", "title": "Световият пазар е на минус за първи път от 7 години"}
{"url": "https://www.actualno.com/society/ima-nedostig-na-injeneri-it-specialisti-i-lekari-smjata-obrazovatelnijat-ministyr-news_718384.html", "text": "   Срещата се състоя във Велико Търново, а сред другите дискусионни ускореното решаване на проблема с недостига на човешки ресурси, подобряването на бизнес климата, възможностите за подкрепа на регионалните иновационни центрове и цялостната реформа в енергетиката.      Показателни за това са ръстът на учителските възнаграждения, мерките за повишаване квалификацията на педагозите, въвеждането на иновативни учебни планове, актуализирането на над 2 000 образователни програми  и други. заяви, че „  подчерта, че работодателската организация ще продължи да бъде основен двигател и е готова да работи за преодоляването на недостига на човешки ресурси, като един от най-наболелите от икономическа и социална гледна точка проблеми у нас. Той посочи мерки за справяне с проблема, сред които и ускоряването на реформите в здравеопазването, и интегрирането на пазара на труда на обезкуражени, хора с увреждания и временно лишени от свобода.  Основен акцент при обсъждането на реформата в образованието бе поставен и върху механизма за план-прием в професионални гимназии и паралелки за професионална подготовка. Обсъдени бяха и предложенията за промени в Закона за висшето образование.  Предложението цели повишаване ролята на бизнеса при определяне на част от изучаваното съдържание, прилагането на дуално обучение и отпускането на стипендии за обучение по необходимите специалности. И още - студентите, обучаващи се чрез „държавна поръчка“ в ключови специалности, да получават стипендии при условие, че за определен период след дипломирането си ще работят в България или за българска компания.\r\nВъпросът за синергията между бизнеса и науката беше обсъден в контекста на възможностите за подкрепа на регионални иновационни центрове. Предложението е да бъдат създадени сдружения от минимум три предприятия и поне една научна организация. Съвместното изграждане и развитие на модерна научноизследователска и иновационна инфраструктура ще помогне за ускореното икономическо и социално развитие на българските региони.     По-късно през деня министър Красимир Вълчев се срещна с директори и учители от училища и детски градини в Горна Оряховица и Лясковец. Пред тях той заяви:  А изграждането на модерни лаборатории и кабинети в училищата ще повиши интереса на учениците към тези специалности.", "date": "2019.01.26", "title": "Има недостиг на инженери, IT-специалисти и лекари, смята образователният министър"}
{"url": "https://www.actualno.com/blagoevgrad/blagoevgrad-otnovo-na-protest-sreshtu-visokite-ceni-na-toka-i-vodata-news_718420.html", "text": "  Благоевград отново излиза на , съобщава кореспондентът на от града. След като през целия ноември месец на миналата година градът бе огласян от скандиранията на различни демонстрации, тази събота инициативите се подновяват.       Протестът е с начален час 18:00 ч. пред сградата на община Благоевград. След това се очаква да има пешеходно шествие през целия център, което ще премине през сградата на ВИК-дружеството. За инициативата има официално внесено уведомление до кмета на града - д-р Атанас Камбитов. Очаква се протестът да продължи четири часа. Според организаторите, ще присъстват около 100 души, без да бъдат предвидени случайно присъединилите се минувачи. Не се очакват ексцесии или прояви на агресия.   Припомняме, че в края на миналата година, Благоевград беше един от многолюдно протестиращите градове. Демонстрантите блокираха главен път Е79 неколкократно. Осъществяваха се пешеходни шествия и се палеха свещи пред сградите на управляващите партии в града.\r\nПо непотвърдена информация, се очаква днес протест да има още във Видин, а утре и в Силистра.  ", "date": "2019.01.26", "title": "Благоевград отново на протест срещу високите цени на тока и водата"}
{"url": "https://www.actualno.com/volleyball/bylgarija-e-kandidat-za-domakin-na-olimpijskata-kvalifikacija-vyv-volejbola-news_718432.html", "text": "   Той обясни, че Бразилия се е отказала от домакинството, пише .     Той каза, че ако се подходи правилно, с едно домакинство \"можем да имаме шансове да обърнем Бразилия и да се класираме още в първата квалификация. Нямаме проблем да получим квалификацията, преговаряме за размера на финансовата част\". По думите на спортния министър България преговаря приоритетно за спортовете от първа група, където може да има успех. \"Засега имаме потвърждение, че сме спечелили последната световна квалификация в борбата\", посочи той.   Министърът на спорта говори и за идеята професионален треньор да води занятията в третия час по физическо възпитание. \"Практиката във Варна показа, че не сме сбъркали. В 12 училища провеждат третия час по физическо възпитание с треньори от 11 вида спорт плюс модерен балет\", каза в заключение Кралев.", "date": "2019.01.26", "title": "България е кандидат за домакин на олимпийската квалификация във волейбола"}
{"url": "https://www.actualno.com/starazagora/direktor-na-filmova-baza-razkazva-za-filmotekata-v-prikazki-za-stara-zagora-news_718422.html", "text": "  В сбирка по повод предстоящото събитие филмотека в “Приказки за Стара Загора” ще участва Симеон Първанов, който е дългогодишен директор на филмовата база в града. Идеята е той да повдигне завесата към едно културно пространство, което не е много известно, но е интересно. Това е хранилището на Българската национална филмотека. Неотдавна гостът на “Приказки за Стара Загора” беше удостоен със специален плакет на филмотеката.     Срещата с него е на 28 януари (понеделник) от 19:30 ч. Входът е свободен.    ", "date": "2019.01.26", "title": "Директор на филмова база разказва за филмотеката в “Приказки за Стара Загора”"}
{"url": "https://www.actualno.com/society/zatvoreni-napylno-sa-prohodite-pamporovo-i-prevala-news_718393.html", "text": "   Десетки граждани са блокирани и не могат да достигнат до работните си места, съобщава НОВА ТВ.          Ски зоната в Пампорово няма да работи тъй, като част от персонала не може да достигне до там. Кризисният щаб заседава и в момента. Единственият път, по който може да се премине в района е през Рожен, и то само за автомобили с вериги. Цяла нощ на прохода Витиня, който остана затворен до сутринта, бяха блокирани десетки камиони от Враца, Плевен и други градове. Към момента няма затворени магистрали.", "date": "2019.01.26", "title": "Затворени напълно са проходите Пампорово и Превала"}
{"url": "https://www.actualno.com/society/prognoza-za-vremeto-26-januari-sybota-news_718375.html", "text": "  Днес валежите ще продължат, в Западна и Централна България ще са предимно от сняг, значителни – в планинските райони. Това съобщи за „Фокус“ дежурният синоптик Мартин Славчев в Националния институт по метеорология и хидрология (НИМХ). Ще се образува нова снежна покривка. На изток ще вали дъжд. През нощта в северозападните райони, а през деня и в останалата част от страната вятърът ще се ориентира от запад-северозапад, ще е умерен до силен и с него ще нахлува студен въздух. Минималните температури ще са предимно между минус 1° и 4°, а максималните ще са от 1° - 3° в Западна България до 6° – 8° в югоизточните райони от страната. През нощта срещу неделя от запад валежите ще отслабват и спират. Атмосферното налягане ще се повиши, но ще остане по-ниско от средното за месеца. По Черноморието ще бъде облачно и с валежи от дъжд, значителни по южното крайбрежие. Ще духа до умерен вятър от запад-северозапад. Максималните температури ще са между 4° и 8°. Вълнението на морето ще е 2 - 3 бала. Температурата на морската вода е 6° - 7°. В планините ще е облачно, ветровито и с валежи от сняг, значителни в масивите от западната половина на страната. Ще духа силен до бурен вятър от запад-северозапад и в комбинация със снеговалежа ще има условия за образуване на преспи и навявания. Максималната температура на височина 1200 метра ще е около минус 1°, на 2000 метра – около минус 5°.     В неделя сутринта все още слаби превалявания, в процес на спиране, ще има в източните райони: на север - от сняг, на юг - от дъжд. В останалата част от страната вече ще е без валежи, а и облачността от северозапад ще се разкъса и ще намалее. Вятърът чувствително ще отслабне. Минималните температури ще са по-ниски, дневните ще започнат да се повишават. В началото на следващата седмица, с поток от югозапад, затоплянето ще продължи. Облачността постепенно ще се увеличи, в понеделник ще бъде предимно висока и средна. В източната половина от страната ще се усили южният вятър и дневните температури там ще са високи: над 10°, достигащи във вторник на места до 15°; по ниски ще остават в Западна България. Ще има и превалявания, предимно от дъжд, през нощта срещу сряда по високите полета на Западна България и от сняг.", "date": "2019.01.26", "title": "Прогноза за времето - 26 януари (събота)"}
{"url": "https://www.actualno.com/crime/trima-ot-policaite-zadyrjani-za-korupcija-ostavat-v-aresta-chetvyrtijat-s-parichna-garancija-news_718469.html", "text": "  Трима от полицейските служители, арестувани за изнудване и корупция, остават в ареста, а четвъртият е в болницата на МВР поради влошено здравословно състояние. Това е и една от причините за него да бъде определена мярка за неотклонение \"парична гаранция\" в размер на 12 000 лева.      , съобщава НОВА ТВ. В съдебната зала стана ясно, че два дни преди провеждане на акцията той е подал молба за напускане, според адвоката му, поради здравословни причини. Твърди се, че Кръстев е бил в недобри отношения с друг от обвиняемите.   Пред НОВА ТВ някои от изнудваните разказаха, че натискът започнал още през септември миналата година. Провеждани били чести посещения от \"Икономическа полиция\" в един от наргиле баровете. Това била \"такса, за да могат да работят спокойно\". В полицията потърпевшите се оплакали, веднага след първото плащане.\r\nСпоред прокуратурата, други свидетели също твърдели, че именно началникът Красимир Кръстев е бил ръководител на групата.  ", "date": "2019.01.26", "title": "Трима от полицаите, задържани за корупция, остават в ареста. Четвъртият - с парична гаранция"}
{"url": "https://www.actualno.com/politics/ninova-ako-pobedim-gerb-na-tezi-izbori-moje-da-gi-otstranim-ot-vlastta-news_718435.html", "text": "   и да започнем промяната в България и във Вашия живот тук. Ако изборите са честни, ще ги спечелим\", обяви Корнелия Нинова по време на конгреса на днес. По думите й има риск за манипулации, подмяна на вота и купени гласове, особено заради плановете за отказ от машинното гласуване, пише       Нинова изброи няколко аргумента защо хората да гласуват за левицата. Сред тях са признатите грешки на социалистите, отказът да са заедно с ГЕРБ във властта, промяната в БСП чрез въвеждане на мандатност за депутати и лидера, тъй като нямало вечни лидери, отхвърленият натиск от европейските социалисти и ГЕРБ за Истанбулската конвенция и други.   Лидерът на социалистическата партия изброи ред обещания, с които БСП ще се бори за гласове на евроизборите. Тя посочи, че ще лобира за социален европейски съюз, премахване на двойните стандарти при храните, приемане на България в Шенген, отмяна на санкциите срещу Русия, развитие на ядрени мощности, ускорено създаване на европейска прокуратура и интеграция на Западните Балкани. \"Категорично се противопоставяме на Истанбулската конвенция, трети пол и джендър идеология в училище\", подчерта Корнелия Нинова.\r\nСлед като обяви, че Европейският съюз (ЕС) е в криза, а левицата в Европа е допуснала много грешки, Корнелия Нинова призова той да бъде единен, но да се зачита националният интерес на всяка държава-членка.  \"Остават непоклатимите принципи на ЕС и ако ги уважаваме, ГЕРБ е антиевропейска партия. ГЕРБ допусна пробив в европейската сигурност чрез нерегламентирано даване на български паспорти на чужденци. Така влизането в Шенген е минирано\", заяви лидерът на БСП. По думите й ГЕРБ пазела неутралитет по някои въпроси, заради което поставяла България в периферията на ЕС.\r\nСлед като отново разви тезата, че по време на прехода се формирала спойката на паралелната държава, която дърпа конците на истинската и е виновна за клинична демографска смърт, Нинова изброи новите проблеми, възникнали при управлението на ГЕРБ - авторитарна власт в България, убита свобода на словото, заличено разделение на властите и други.   \"Държавата е превзета, корупцията е държавна политика. И това не може да продължава. Този модел ни убива. Той не може да бъде кърпен, трябва да бъде сменен\", обяви още лидерът на БСП. Тя даде да се разбере, че не иска промяна на Конституцията, за да стане България президентска република, а спазване на сегашната Конституция, за да не е страната премиерска република.    \"Корабът потъва и първи го напускат патриотите, които се опитват да се разграничат. Премиерът Борисов е неспособен да овладее ситуацията\", посочи Корнелия Нинова. И допълни, че той винаги получава ключова подкрепа от ДПС в ключови моменти, а сега правителството мисли само за своето оцеляване. При управление на БСП тя обеща отмяна на едноличната власт, край на войната между президентската и премиерската институции, разделение на властите, съдебна система, бизнес без рекет и заплахи, забрана за концесии и приватизация на стратегически обекти, като летище \"София\", например. Корнелия Нинова обеща и отмяна на плоския данък и прогресивно подоходно облагане, безлихвени кредити за жилища за млади семейства, нов модел на здравеопазването и обвързване на висшето образование с нуждите на икономиката, както и електронно управление за борба с корупцията.", "date": "2019.01.26", "title": "Нинова: Ако победим ГЕРБ на тези избори, може да ги отстраним от властта"}
{"url": "https://www.actualno.com/curious/horata-s-tatusi-e-po-verojatno-da-sa-pushachi-i-bivshi-zatvornici-sochi-izsledvane-news_718437.html", "text": "  Макар мнозина все още да се мръщят на , бодиартът без съмнение набира все по-голяма популярност. А каква е връзката между татусите и сексуалния живот? Отговор на този въпрос дава изследване на американски специалисти, информира . В университета на Маями са установили, че хората с татуировки е по-вероятно да са имали по-голям брой сексуални партньори през изминалата година.     Изследването е обхванало 2008 души, част от които татуирани, а други - нетатуирани. Резултатите показват, че освен по-голям брой сексуални партньори, хората с татуси е по-вероятно да са пушачи, да са прекарали известно време в затвора, да страдат от нарушения в съня. Още по-тревожното е, че за тях е установена по-голяма вероятност да бъдат диагностицирани с проблеми с психичното здраве. Учените отбелязват, че и в предишни изследвания е отчетена зависимост между наличието на татуировки и склонността към рисково поведение на притежателите им.   ", "date": "2019.01.26", "title": "Хората с татуси е по-вероятно да са пушачи и бивши затворници, сочи изследване"}
{"url": "https://www.actualno.com/america/talibanite-i-sasht-sys-sporazumenie-za-iztegljane-na-vojski-ot-afganistan-news_718451.html", "text": "   , информира ТАСС. Според източник в талибаните, проектът на споразумението призовава за изтегляне на чуждестранни войски от страната в рамките на 18 месеца.     В края на декември The Wall Street Journal съобщи, че американският президент Доналд Тръмп нареди на Пентагона да подготви план за изтеглянето на около 7 000 американски войници от Афганистан. Въпреки това, ръководителят на пресслужбата на Съвета за национална сигурност на Белия дом - Гарет Марки - по-късно каза, че президентът не е издал заповедта и не е взел такова решение.   Според официални данни, в момента в Афганистан има около 14 000 американски войници. Те, освен че участват в бойни операции, обучават и афганистанските сили, за да могат да се борят самостоятелно срещу терористите в бъдеще. В допълнение, 16 000 войници от други страни-членки на НАТО са разположени в страната, но те не участват в бойни операции, а действат като военни съветници.", "date": "2019.01.26", "title": "Талибаните и САЩ - със споразумение за изтегляне на войски от Афганистан"}
{"url": "https://www.actualno.com/starazagora/uchenici-ot-stara-zagora-s-nagradi-ot-biznesa-v-grada-news_718453.html", "text": "  Четирима старозагорски учченици бяха наградени по време на връчването на традиционните награди на бизнеса. Ивет Тодорова от 11-и клас и Антонина Койчева от 12-и клас учат “Строителство и архитектура” в Професионалната гимназия по строителство, геодезия и архитектура “Лубор Байер”. Наградите те получиха за отличен успех и активно участие в училищни и извънучилищни дейности.     Възпитаникът на Гимназията с преподаване на чужди езици “Ромен Ролан” - Даниел Ладжев бе удостоен с награда за най-перспективен млад състезател. Той е спортист на Таекуондо клуб “Августа” и е балкански шампион, бронзов медалист на европейското първенство и водач на световната ранглиста в своята категория.   Четвъртият награден е 13-годишният Добромир Иванов от Националното училище за музикални и сценични изкуства “Христина Морфова”. Малкият саксофонист свири на старта на “Българската Коледа” в Стара Загора и на запалването светлините на елхата в Президентството.\r\nПо време на церемонията бе връчена и още една нетрадиционна награда - „Иновации в сферата на културата за 2018 г.”, която получи директорът на старозагорската Огнян Драганов.  ", "date": "2019.01.26", "title": "Ученици от Стара Загора - с награди от бизнеса в града"}
{"url": "https://www.actualno.com/society/novinite-naj-vajnoto-za-denja-26-januari-news_718470.html", "text": "   Редакционният екип на ви представя най-важните новини за изминалия ден, 26 януари.       Мокрият сняг и непрекъснато падащите дървета късат електропроводи и създават проблеми на екипите на ЕВН. На Пампорово няма ток, отчасти и вода, защото помпената станция в Мугла е без електрозахранване.    Свлачище се спусна към къща в родопското село Давидково. Две възрастни жени, които са били вътре, са евакуирани през нощта, съобщи кметът на община Баните Милен Белчев. Жените са вече при техни роднини, а днес с техника ще опитат да овладеят ситуацията.     Затворен е пътят към Курортен комплекс Пампорово. Десетки граждани са блокирани и не могат да достигнат до работните си места, съобщава НОВА ТВ. Обявено е частично бедствено положение в област Смолян, тъй като в общините Девин, Доспад и Баните е прекъснато електрозахранването заради паднали дървета, които са скъсали кабели. От понеделник започва задълбочена проверка на общините Созопол и Царево, относно издадените документи за строеж в района на къмпингите „Арапя“, „Градина“ и „Алепу“. Това обяви на пресконференция в Бургас началникът на Дирекцията за национален строителен контрол архитект Иван Несторов. Трима от полицейските служители, арестувани за изнудване и корупция, остават в ареста, а четвъртият е в болницата на МВР поради влошено здравословно състояние. Това е и една от причините за него да бъде определена мярка за неотклонение \"парична гаранция\" в размер на 12 000 лева.    Магистрат по едно от най-коментираните дела напоследък се застъпи за подсъдимия. Съдия Даниела Врачева е категорична по казуса с Вълчо Арабаджиев и обяви, че той трябва да бъде освободен. \"Убеден съм, че едно обективно социологическо проучване, при избори днес, БСП ще излезе първа политическа сила\", заяви категорично в ефира на НОВА ТВ Кирил Добрев - председател на областната Софийска организация на социалистическата партия.   \"Идва краят на двойния стандарт при храните\", заяви Мая Манолова пред БТВ. Това се доказва от фактът, че вече има забрана в европейска директива срещу производството на храни под един и същи бранд, но с различни качество и съставки. Само в София липсват 110 спешни медици. В момента в столицата работят между 12 и 14 екипа, които се отзовават на повече от 140 000 повиквания. За перидона от началото на 2019 г. до 15 януари са обслужени пациенти от над 6 000 адреса. Ураганните ветрове в турския средиземноморски окръг Анталия взеха две жертви, най-малко 14 души са ранени, а един човек е в неизвестност, съобщава БНТ. Двамата загинали са на възраст 13 г. и 40 г. Те са починали в болница, след като били ударени от предмети, отнесени от вятъра. Международният фестивал на маскарадните игри - \"Сурва 2019\" е в разгара си. Той се провежда на централния площад в Перник в два дни - днес и утре. На форума присъстват изключително много хора, настроението е приповдигнато. ", "date": "2019.01.26", "title": "Новините: Най-важното за деня, 26 януари"}
{"url": "https://www.actualno.com/society/turisti-ostanaha-blokirani-v-pamporovo-bez-tok-i-voda-snimki-news_718434.html", "text": "         По думите му шефът на полицията е организирал пропускане на персонала в курорта, за да осъществят смените. „Съществен проблем за нас е електроснабдяването. Голямата авария на Широка поляна върви към отстраняване. При нас в щаба не е постъпила информация за бедстващи хора. Рано сутринта всички, които са на хемодиализа и с тежки хронични заболявания, са чути. Те имат нашето уверение, че спешна медицинска помощ, ако се наложи, ще им бъде оказана“, допълни той. Правим организация контролирано да се извеждат хора от Пампорово със съдействието на органите на МВР. Социалните домове Фатово, Петково и Ровино нямат проблем нито със електрозахранване, нито с достъпа до тях. Хемодиализата се изпълнява по график и там нямаме притеснения. Единични сигнали има за наводнени къщи, за паднали дървета близо до имоти на хора, но ситуацията върви към нормализиране и имам надежда че към края на деня ще успеем да отворим прохода Пампорово“, обяви областният управител на Смолян Недялко Славов.     АПИ изпраща още техника към Смолян, която ще обработва пътищата от републиканската пътна мрежа в областта. По думите на Славов цялата техника е концентрирана в усилията да се отвори пътя през Пампорово, защото жителите на три общини – Доспат, Борино и Девин нямат никакъв достъп до областния град. Състоянието на реките и язовирите е спокойно. Затова, че спряха валежите и беше направена необходимата организация, не се стигна до преливане на речните корита в населените места. През нощта имаше множество срутвания, които с активната роля на кметовете бяха отстранени.  И най-вече заради четири автомобила, натоварени с газ, които са създали проблем при бензиностанция между Проглед и Пампорово.    „В съчетание с падналите дървета по пътната настилка се наруши ритъмът на почистване и оттам пътищата бяха изпуснати“, обясни Славов. Налагало се екипи на полицията и пожарната да помагат на семейства с деца и на водачи с изчерпано гориво.    „Налагаше се да се вадят коли, които бяха затънали в преспите, издирваха се водачите. Много от тях бяха чуждестранни граждани и това допълнително създаде напрежение. Имаше случай с деца на бензиностанцията в Пампорово, които своевременно бяха изведени. Колоната беше много дълга, много коли се бяха натрупали. Към 5 часа сутринта окончателно се разчистиха колоните, но имаше много автомобили, зарязани на пътя и се налагаше собствениците им да бъдат издирвани“, каза областният управител.\r\nПо думите му министърът на енергетиката Теменужка Петкова е дала разпореждания към ЕВН и към ЕСО. В момента ЕВН транспортират агрегати, с които да захранят населените места от общините Доспат и Борино. Осигурено е тяхното преминаване с високопроходима техника през проходите. Очаква се днес следобед, ако не бъде възстановено захранването, тези агрегати да се въведат в експлоатация.   Кметът на Смолян Николай Мелемов подчерта, че най-важния приоритет е Мугла, защото заради помпената станция там целият курорт Пампорово, който е с много туристи, остава без вода. \"Още от вчера сме направили екипи, отстраняват паднали дървета и паднали стълбове. ЕВН имат нашето съдействие, но основната работа трябва да си я свършат те\", добави Мелемов.\r\nБедствието в област Смолян е обявено заради усложнената ситуация основно на територията на общините Смолян и Чепеларе.", "date": "2019.01.26", "title": "Туристи останаха блокирани в Пампорово без ток и вода (СНИМКИ)"}
