{"url": "https://www.actualno.com/ruse/oshte-edin-zam-kmet-ot-obshtina-ruse-be-osvobeden-ot-plamen-stoilov-news_786637.html", "text": "      Продължават кадровите промени в ръководството на Община Русе преди местните избори в края на октомври.      Със заповед на Кмета на Община Русе, считано от 20 август е освободена от длъжността „Заместник-кмет „Комунални дейности” в Община Русе.   Припомняме, че Наталия Кръстева е адвокат с дългогодишен стаж и член на Русенската адвокатска колегия. Тя е била общински съветник от групата на ГЕРБ в Общински съвет – Русе. Била е председател на Районната избирателна комисия в Русе и неин член. Завършила е РУ „Ангел Кънчев“ със специалност „юрист“, магистърска степен. ", "date": "2019.08.19", "title": "Още един зам.-кмет от община Русе бе освобеден от Пламен Стоилов"}
{"url": "https://www.actualno.com/vraza/djon-loutyn-i-btr-s-koncert-vyv-vraca-v-navecherieto-na-panaira-programa-news_786652.html", "text": "       Мащабен концерт на легендарния солист на рок бандата „Юрая Хийп“ – Джон Лоутън и музикантите от култовата група Б. Т. Р. ще се проведе на 13 септември, ден преди началото на  Врачанския есенен панаир.      Официалното откриване на 131-то издание на традиционното есенно изложение е на 14 септември. На панаирната сцена ще се качат музикантите от любимата на няколко поколения българи група „Тангра“, които ще припомнят златните хитове „Богатство“, „Любовта, без която“, както и шлагера от филма „Оркестър без име“ - „Нашият град“.\r\nОбичаният врачанин, топ комикът – Краси Радков ще забавлява жителите и гостите на Враца в комедийната вечер на 15 септември.   Един от най-популярните рапъри – Ицо Хазарта също е част от културната програма на традиционното изложение. Съоснователят на най-успешната рап група Ъпсурт ще се качи на сцената на 16 септември.\r\n131-то издание на Врачанския есенен панаир ще бъде закрито с концерт на легендарния дует, чиито песни и днес са хитови – Братя Аргирови. Известните близнаци Благовест и Светослав ще изпълнят вечните песни „Замирисва на море“, „До вчера“, „Точно в пет“ и др.      ", "date": "2019.08.19", "title": "Джон Лоутън и Б.Т.Р.  с концерт във Враца в навечерието на панаира (ПРОГРАМА)"}
{"url": "https://www.actualno.com/society/sobstvenikyt-na-gorjaloto-depo-kraj-dupnica-s-2-obvinenija-i-zabrana-da-napuska-stranata-news_786594.html", "text": "      Кольо Илиев, собственикът на „Феникс Ресурс”–Дупница, което пламна на 13 август, получи две обвинения за причинените щети - за престъпление против околната среда и неумишлен палеж. В момента той е с наложена мярка \"парична гаранция\" в размер от 5000 лв. Съдът му забрани и да напуска страната. Илиев има срок от една седмица да внесе гаранцията си. При разпитите той е отказал да дава обяснения.      Това стана ясно на брифинг в Окръжна прокуратура-Кюстендил, предаде кореспондентът на БГНЕС за региона. В него участваха говорителят на главния прокурор Румяна Арнаудова и окръжният прокурор Камелия Стефанова. Поводът -  пожарът заради който беше повредена конструкцията на мост по АМ  \"Струма\", което от своя страна затвори за движение отсечката между  Дупница и Бобошево.   „Това, че е повдигнато обвинение срещу едно лице не означава, че досъдебното производство е приключило”, уточни Арнаудова.\r\nРазследването започна ден след като избухна пожара - на 14 август и вече е в напреднала фаза, увериха от прокуратурата.  „Първото действие по разследването беше направен оглед в 9.35 часа на 14 август. По делото са извършени в бърз порядък всички неотложни действия, като 15 август е извършен повторен оглед на местопроизшествието, за да могат да бъдат приобщени значителна част от веществените доказателства. Целта бе да се установи какъв точно отпадък е складиран там“, обяви окръжният прокурор на Кюстендил Камелия Стефанова, която предостави подробности около воденото разследване по случая.\r\n„Вече са взети представителни проби, за да установи точно какъв вид отпадък е бил съхраняван под моста на АМ „Струма“. Ако се касае за опасни отпадъци, то по смисъла на преходните разпоредби на Закона за управление на отпадъците, ще е налице друга правна квалификация на деянието. Като веществено доказателство по делото са приобщени и всички отчетни книги, водени от дружеството „Феникс“ ЕООД – Дупница, както и годишните отчети. Целта на прокуратурата е да установи точно каква дейност е осъществявал търговецът и дали тя е съобразно правилата, визирани в Закона за управление на отпадъците“, добави прокурор Стефанова.\r\nТя каза още, че до този момент са установили, че „Феникс“ ЕООД притежава разрешение, според което му е позволено да извършва действие по третирани на отпадъци на две площадки. Отделно от това е извършена проверка от РИОСВ – Перник на 23.03 2019 г.       „Държа да отбележа, че разследването не се провежда единствено и само по отношение дейността на търговеца. Ние ще проверим и дейността на всички контролни органи, а именно АПИ, кметът на Дупница“, посочи още прокурор Стефанова.\r\nВ предоставения констативен протокол от РИОСВ – Перник, е установено, че в терена под моста на магистралата има складирани отпадъци, посочени са като вид и е дадено предписания всички те в срок до 31 юли 2019 г. да бъдат преместени и почистени.\r\n„Както знаете пожарът възникна на 13 август, целта ни е да установим какво са направили контролните органи след 31 юли, до когато е трябвало мястото да бъде почистено от дружеството“, казаха още от прокуратурата.\r\nС постановление на разследващия орган от края на миналата седмица, управителят на „Феникс“ ЕООД е привлечен като обвиняем за извършени две престъпления. Едното е за престъпление против околната среда, затова че в качеството си на управител той е управлявал отпадъците по неустановения ред и с това е създал опасност за живота и здравето на гражданите Отделно от това е причинил немаловажни вреди на околната среда. Второто повдигнато обвинение срещу Кольо Илиев е за причинен пожар по непредпазливост, при груба небрежност е запалил чужд имот на значителна стойност, а именно съответните съоръжения на АМ „Струма“. За първото престъпления законодателят е предвидил наказание лишаване от свобода от 2 до 8 години и глоба от 10 до 50 хил. лв. За второто престъпление законът предвижда лишаване от свобода до 5 години.\r\n„На този етап няма доказателства за умишлен палеж на сметището под моста на АМ „Струма“. Ако съберем такива, то тогава ще пристъпим и към промяна на обвинението. Назначени са съответните пожаро-технически и химически експертизи, които ще установят точно огнището на пожара. Назначена е и комплексна строителна експертиза, което ще даде заключение за вида на нанесените повреди и точният размер на вредите“, завърши окръжният прокурор на Кюстендил Камелия Стефанова.       ", "date": "2019.08.19", "title": "Собственикът на горялото депо край Дупница с 2 обвинения и забрана да напуска страната "}
{"url": "https://www.actualno.com/politics/npo-poiska-obshtinite-i-kmetstvata-da-se-otchitat-po-zakon-predi-izbori-news_786409.html", "text": "      За законодателни промени, намаляване на общинската администрация, увеличаване на общинските съветници в София и пълна отчетност от местните власти, преди изтичане на мандата им, настояват от инициативата „Граждани за София“.  Това ще поискат с отворено писмо до държавния глава и всички кандидати за кмет на София от неправителствената организация, обяви по време на пресконференция в БТА представителят ѝ арх. Димитър Димитров.      Той е категоричен, че преди да насрочи местни избори, . Според Димитров е реалистично исканите законодателни промени да станат факт преди местния вот.\r\n„Половината от бюджета на Столична община е делегиран - текат страхотни пари, втората част която е от местните данъци не контролираме и не знаем какво се случва. Столична община е с 30% от бюджета си задължения, възлизащи на около 450 милиона лева. Това е катастрофа. Тези неща трябва да са ясни на кандидатите, които искат да станат кметове“, обясни Димитров. По негови изчисления годишно Столична община има на разположение повече от 800 милиона лева от данъци и такси, но от поне 10 години софиянци нямат информация какво прави общината с парите им.\r\n\"София загуби това, с което разполагаше и можеше да се заменя, защото управлението на общината освен, че правеше всички общински мери и други имоти частно-общински, ги апортира към неслучайната общинска фирма „Софийски имоти“ и в момента всички общински фирми, търговски дружества с общинско участие, са на загуба\", алармира архитектът и подчерта, че това не е защото политиката на общината била социална.   Като пример за лошото управление Димитров посочи ситуацията с водата и изтъкна излязлата наскоро информация, че „Софийска вода“ внася скъпа и опасна течност за .\r\n„Всъщност тази година изтичат 20-те години от 25-годишната концесия и какво се случва – на днешна дата софиянци, гостите на града, фирмите, плащат чрез фактуриране на „Софийска вода“ повече от 300 милиона кубика питейна по 2.50 лева, т.е. над 700 милиона лева и още 250 милиона лева за обработка на канална вода. Сумата нараства на 1 милиард и 250 милиона лева“, посочи Димитров и отбеляза, че същевременно гражданите на София са останали в съсобственост с този концесионер с 29.9%. „В борда са общински съветници и годишно София като град се лишава от 1 милиард и 200 милиона лева, които отлитат на Запад във френските фирми“, добави той. По думите му пълна лъжа е, че загубите на вода били големи. „Ако загубите са 50 и над 50%, София трябва да е залята с вода, а тя е най-безводният град“, изтъкна още Димитров. „През моста на Курило към Дунав годишно изтичат милиард и половина кубика вода, а София няма и 15 квадрата нова водна площ“, подчерта архитектът.    По думите му така е с водата, така е с другата собственост, която е имала общината. В предишни времена София имала 125 хиляди общински жилища и разполагала с 10% от фондовете на България, оценявани на 22 милиарда долара, посочи архитектът и изчисли, че в момента собствеността на столична е община 2.5%. „Днес никой не иска да направи отчет за изтеклия мандат, а само се говори какви фондове и пари ще дойдат по програмите“, възрази още Димитров. Арх. Димитров алармира, че метрото започва да губи популярност и вози все по-малко хора, въпреки че е най-големият инфраструктурен обект в България. „Общинската фирма \"Метрополитен\", която проектира, изгражда и експлоатира, което е „уникално за света животно“, е четвърта година на загуба. Повече от 150 милиона лева влизат само от билети в тази фирма“, изтъкна Димитров и изрази недоумение къде отиват парите. Изследванията показват отлив от ползване на градски транспорт, засилване на ползването на лични автомобили, което води до ненормални задръствания и претоварване, подчерта Димитров. „Не случайно хората казват, че градът е задръстен, защото се управлява по задръстен начин от задръстени хора, непрофесионалисти“, коментира той и обърна внимание, че това рефлектира върху бъдещето. Актуализация на Закона за местното самоуправление и местната администрация според Димитров е първото нещо, което трябва българският президент да поиска. Почти цяла страница заема изреждането на правените в този закон промени от 1991 г. до януари 2018 г., показа Димитров. По думите му „с тези „n“ на брой помени и допълнения само са станали ненаказуеми почти всички решения на общинските съвети и съветници, независимо, че всичките полагат клетва да работят в интерес на гражданите“.   Почти нито едно голямо решение не е в интерес на гражданите, категоричен е архитектът. Като показателен пример той посочи Витоша, която по думите му е пълна руина. Ползва се от три територии – 40% от София, от Перник и от Самоков, но Витоша, която е емблемата и лицето на София, е бяло петно в Закона за устройство и застрояване на столична община – пише: природен парк, който има план за управление, но в 2014 г. е изтекъл предишният план за управление, няма нов и с една стотинка нищо не е направено, за да отговори Витоша на това, което хората биха желали. Даже не се откупиха лифтовете, които бяха продадени на безценица точно от общинските съвети“. Ще минат изборите и нищо няма да се промени, защото маниерът, начинът, по който се управлява градската територия е закодиран, ако не се промени закона, убеден е Димитров. \"Общинският съвет е никъде. В Закона за местно самоуправление не пише, че той е по партийни квоти\", изтъкна той и припомни разпоредбите за задълженията на кмета, също отправен от него въпрос към столичния кмет Фандъкова ден след като бе станала зам.-председател на ГЕРБ - дали ще направи Граждани за европейско развитие на София. \r\n\"Политиката на досегашните общински съвети е била деструктивна. Те са инкубатор на милионери, но не и на визионери. Всичко, което е можело да работи и да се ползва в публичен интерес, както е визирано в клетвата, се ползва  персонално в личен\", категоричен е Димитров.\r\n\"Да е излязла истина за Софийски имоти, които имаха правото всяка година до 5% от фондовете без решение на общинския съвет да продават, да заменят и търгуват… и ето - 20 години и нищо почти не е останало от софийски имоти\", посочи още той.\r\nВ момента в бюджета на общината липсва перо „транспорт“, но има 90 милиона лева дотиране на градска мобилност, изтъкна  архитектът. \"Повече от 20 години даваме пари в нечии джобове за това, че се ползва благоустроената среда – улиците за паркиране, други зони като площади… Да е направено нещо 20 години с по минимум 50 милиона?...\", изрази недоумение той.   Хората не случайно се питат - „какво остана от синята идея за нас - гражданите“, отбеляза още Димитров и побърза да отговори: „Всъщност какво остана – синьозелената зона, а за тези, които я въведоха – синьозелените банкноти“.\r\n„Това е престъпление, което с всички възможни средства сегашното кметско ръководство прикрива“, категоричен е архитектът. Той посочи, че годишно повече от 600 милиона пътувания извършват граждани и гости на София и дори да не смятаме 60-те стотинки увеличение на билета, а да го смятаме по 1 лев, приходите от билети са 600 милиона лева, а транспортните фирми са на дълбока загуба.\r\n„Целта на управлението на този град е той окончателно да бъде съсипан – по отношение на среда за живеене. Задръстени, презастроени булеварди на кръпки, фасади на кръпки и на настоящото кметско ръководство и общинския съвет е че направиха почетен гражданин на София Васко кръпката, но не вникнаха, че неговите кръпки са направени умело, с колорит, а не както това в София – кръпки по фасадите, кръпки по терените…. Затова Законът за местното самоуправление трябва да претърпи промяна в първата му час, касаеща общинските съвети, категоричен е Димитров. Броят на общинските съветници трябва да бъде променен. Според сегашните разпоредби за столична община се предвиждат 61 съветници, което според Димитров означава никакво представителство. Кметовете и президентът са единствените, които избираме мажоритарно, подчерта още той и настоя броят на общинските съветници да бъде увеличен на поне 150.   \"Местното самоуправление е политизирано. Това е нещото което президентът трябва да извади\", убеден е Димитров.\r\nНай-сериозният проблем в управлението на София  е нейното политизиране и допускането на кмета на София да присъства на всички редовни заседания на МС на втория ред – да седи като забравена стара чанта. Досега кметът на София не е отстоял нито един въпрос, който касае публичните интереси на гражданите, категоричен е Димитров. Като пример той посочи решението със съгласието на кмета на София – че „Българска армия“ в Борисова градина се превръща от публична държавна в частна държавна собственост. \"Това се случва и ние - гражданите не само че не знаем кой всъщност граждански интерес отстоява това ръководство\", коментира той.\r\nДимитров смята, че общинските съветници за София би следвало да са минимум 150 – на 10 хиляди граждани по един представител. Това означава перото на бюджета за администрация да намалее. Бюджетът за поддръжка на администрацията е вече над 124 милиона лева. По-добре е да се бяха увеличили общинските съветници и да се намалят излишните администрации с окрупняване на районите - не да генерираме администрация, а да създаваме среда за живеене, обясни архитектът. Според него София би трябвало да бъде обособена не на 24, а на 5 района и администрацията да става по-ефективна. Той е категоричен, че общинските съветници трябва по рационално, а не по партийни квоти да представляват гражданите и че трябва да носят отговорност.\r\n\"На последната сесия на този общински съвет, преди да се появи новият след изборите, има една точка – всички решения, взети през мандата, са правилни и нито един общински съветник не може да бъде хванат от т. нар \"народна прокуратура\", посочи още Димитров и добави, че всички кметове, понеже изпълняват решения на общинските съвети, нямат вина. \r\nАко не се промени закона и най-красивите и обещаващи кметове и общински съветници няма да могат да променят статуквото, а това е основната мечта за българските граждани, предупреди Димитров. ", "date": "2019.08.19", "title": "НПО поиска общините и кметствата да се отчитат по закон преди избори"}
{"url": "https://www.actualno.com/varna/zashto-se-bavi-remontyt-na-varnenskija-zoopark-news_786504.html", "text": "      Ремонтът в едно от най-посещаваните места в морската ни столица- , се бави. По думите на директора на зоокъта Иванка Стоянова, причината е провеждането на процедури за обществени поръчки. Директорът обясни, че поръчките са разделени на два етапа, като първият представлява доклад за съответствия и вече е на финалната права. Следва да бъде дадено разрешително за строеж от Община Варна, като в същото време ще тече и вторият етап на обществената поръчка за избор на изпълнител, който да проектира. Това е и причината ремонтът на зоопарка да се забави. Г-жа Стоянова смята, че той ще стартира не по-рано от октомври или ноември . \"Обществените поръчки са много хубаво нещо и това, което са препоръчали от ЕС, но за съжаление има технологично време за всяко едно нещо и това страшно много ни бави. Осигурени са средства чрез заем от Регионалния фонд за градско развитие\" (РФГР) - един от двата фонда по финансовия инструмент JESSICA и са на стойност 1,2 млн. лв.\", коментира директорът. Припомняме, че ремонтът на варненския зоопарк предвижда обновяване на сектор \"хищници\" и \"маймуни\", както и на входната зона. В проекта е включено и изграждане на павилион за продажба на сувенири и нова зона за отдих с детска площадка.       ", "date": "2019.08.19", "title": "Защо се бави ремонтът на Варненския зоопарк?"}
{"url": "https://www.actualno.com/crime/telata-kraj-negovan-sa-na-vyzrastni-myj-i-jena-news_786679.html", "text": "      Телата, открити край софийското село Негован, са на възрастни мъж и жена. Това сочат първите експертизи, съобщава bTV.      Смята се, че те са били убити преди около два месеца. Първоначално са смъртоносно простреляни в главата, а след това - разчленени и изхвърлени край водоема.   Криминалистите работят и по версията мъжът и жената да са убити от техен роднина и да не са били обявявани за издирване. В момента тече пореден оглед на мястото, на което в събота рибар се натъкна на останките. ", "date": "2019.08.19", "title": "Телата край Негован са на възрастни мъж и жена"}
{"url": "https://www.actualno.com/healthy/zapochva-obnovjavane-na-speshnite-centrove-v-cjalata-strana-news_786684.html", "text": "      Министерството на здравеопазването обяви обществена поръчка с предмет: „Извършване на строително-монтажни работи за нуждите на извънболничните структури на спешната помощ на територията на Северозападен район за планиране, в изпълнение на Проект „Подкрепа за развитие на системата за спешна медицинска помощ“, финансиран по ОПРР 2014-2020“, включваща 6 обособени позиции. Обществената поръчка се обявява в изпълнение на Договор за безвъзмездна финансова помощ по Проект „Подкрепа за развитие на системата за спешна медицинска помощ“, който се осъществява с финансовата подкрепа на Оперативна програма „Региони в растеж“ 2014-2020, съфинансирана от Европейския съюз, чрез Европейския фонд за регионално развитие.      Една от дейностите по проекта е изпълнението на интервенции в инфраструктурата на системата за Спешна медицинска помощ чрез изпълнение на строителство на общо 235 обекта на СМП на територията на цялата страна, в това число изграждане на нови сгради, реконструкция, ремонт, преустройство, подобряване на достъпа за лица с увреждания и на прилежащото им околно пространство. Общият бюджет на проекта възлиза на 163 987 815.62 лева, като в тази сума влиза и закупуването на 400 нови линейки, оборудвани с медицинска техника и апаратура за нуждите на спешната помощ в страната, пише Дарик.   Настоящата обществена поръчка е с прогнозна стойност 8 030 742,12 лева без ДДС и обхваща общо 34 обекта от извънболничните структури на спешната помощ на територията на областите Видин, Враца, Ловеч, Монтана и Плевен.  Министерството на здравеопазването ще обявява до края на месец септември поетапно обществените поръчки за строителство за останалите обекти на територията на цялата страна, като предстоят да се стартират още 6 обществени поръчки за извършване на строително-монтажни работи за нуждите на извънболничните структури на спешната помощ на територията на цялата страна и 7 обществени поръчки за извършване на строително-монтажни работи за нуждите на 34 спешни отделения на болници на територията на цялата страна. Предстои да бъдат обявени обществени поръчки и за избор на изпълнители на строителен и авторски надзор на всички обекти. ", "date": "2019.08.19", "title": "Започва обновяване на спешните центрове в цялата страна"}
{"url": "https://www.actualno.com/europe/boris-djonsyn-se-nadjava-na-kompromis-ot-germanija-i-francija-za-brexit-news_786686.html", "text": "      Британският министър-председател Борис Джонсън призова днес Германия и Франция да направят компромис за Brexit. Той предупреди, че Великобритания ще е готова да напусне Европейския съюз без сделка на 31 октомври, ако е необходимо, съобщава Нова телевизия.      Попитан какво може да постигне неговото посещение по-късно тази седмица в Берлин и Париж, Джонсън отговори: \"Надявам се, че ще направят компромис - те видяха, че британският парламент три пъти отхвърли споразумението за напускане, предпазният механизъм просто не работи, той не е демократичен. Надявам се, че те ще сметнат за подходящо да направят компромис.\"   \"Аз искам сделка, ние сме готови да работим с нашите приятели и партньори, за да постигнем сделка, но ако искаш добра сделка за Великобритания, трябва същевременно да се подготвяш за излизане без такава\", заключи Борис Джонсън. ", "date": "2019.08.19", "title": "Борис Джонсън се надява на компромис от Германия и Франция за Brexit"}
{"url": "https://www.actualno.com/business/rabotodatelite-pobesnjaha-zaradi-otgovora-na-kzk-za-monopola-i-kartela-na-borsata-za-tok-news_786695.html", "text": "      \" \". С тази основна теза в свое писмо, Асоциацията на българските работодателски организации (АОБР) атакува КЗК заради решението на комисията, че няма картел на пазара на ток в България.      Според АОБР такъв обаче има и зад него стои Христо Ковачки. Но , че закупуването на няколко предприятия - Топлофикация Бургас, Топлофикация Перник, Топлофикация Плевен, Топлофикация Русе, Топлофикация Враца, Топлофикация Велико Търново, Топлофикация Сливен и Топлофикация Габрово представлява установяване на монопол от Ковачки. Всички тези дружества са закупени от дружества, регистрирани в Англия, Уелс и Кипър, а продавачите са дружества, регистрирани на Сейшелските острови.             \", отвръщат работодателите, като писмото е подписано от председателя на БТПП Цветан Симеонов.    АОБР също така негодува, че КЗК иска допълнителна информация в серия от специфични въпроси - например какви са бариерите пред стъпване на българската енергийна борса, какви са недостатъците, кои борсови правила позволяват манипулации и съответно да предложат решения. Работодателите считат, че така КЗК иска те да ѝ вършат работата. ", "date": "2019.08.19", "title": "Работодателите побесняха заради отговора на КЗК за \"монопола и картела\" на борсата за ток"}
{"url": "https://www.actualno.com/society/otkriha-malarija-u-14-godishno-momche-v-bejanskija-lager-v-harmanli-news_786696.html", "text": "      14-годишно момче от Афганистан е диагностицирано с малария в регистрационно-приемателния център за мигранти в Харманли. От РЗИ - Хасково предполагат, че вероятно заразяването е станало още преди тийнеджърът да е пристигнал в България в края на юли месец.      Заразеният е бил изпратен и хоспитализиран в лечебно заведение в Пловдив, където диагнозата е била потвърдена. От РЗИ - Хасково уточняват, че са извършени тестове на всички контактни лица с детето в бежанския лагер, като пробите им са отрицателни.    ", "date": "2019.08.19", "title": "Откриха малария у 14-годишно момче в бежанския лагер в Харманли"}
{"url": "https://www.actualno.com/healthy/fluorida-vyv-vodata-vlijae-na-inteligentnostta-na-decata-news_786689.html", "text": "      Изследване, свързва употребата на флуорирана чешмяна вода по време на бременност с по-ниски показатели на интелигентност при кърмачета, но няколко външни експерти изразиха загриженост относно използваната методология и поставиха под въпрос откритията, пише БГНЕС.      При проучването са наблюдавани 601 двойки майка-дете в шест канадски града, като 41 процента живеят в общности, снабдени с флуорирана общинска вода. Според изследователите флуорирана вода се доставя на около две трети от жителите на САЩ, на малко над една трета от жителите на Канада и на едва три процента в Европа. След проконтролиране за други токсини в своя анализ, учените установяват, че повишаване на концентрацията на флуорид в урината на бременната майка от един милиграм на литър е свързано с 4,5 пункта по-нисък интелектуален капацитет при момчета - но не и момичета - на три или четири години ,    Флуоридът се добавя към водоснабдяването в промишлените страни за предотвратяване на разпадане на зъбите от 50-те години на миналия век. Установено е, че много високи нива на минерала са токсични за мозъка, въпреки че концентрациите, наблюдавани във флуорирана чешмяна вода, обикновено се считат за безопасни. ", "date": "2019.08.19", "title": "Флуорида във водата влияе на интелигентността на децата?"}
{"url": "https://www.actualno.com/society/preduprejdavat-za-seriozna-opasnost-ot-pojari-v-stranata-utre-news_786703.html", "text": "      Екстремален индекс за пожароопасност е в сила на места в осем области на страната за 20 август. Това сочи справка на сайта на Националния институт по метеорология и хидрология (НИМХ).      Индексът обхваща територии от областите Монтана, Плевен, Враца, Велико Търново, Русе, Добрич, Ловеч и Пазарджик . Екстремалният индекс означава, че са възможни бързо разпространяващи се много силни пожари с въвличане на дървесните корони.   В 18 области от страната има много голям индекс за пожароопасност. Индексът включва територии от областите Видин, Монтана, Враца, Плевен, Ловеч, Велико Търново, Добрич, Варна, Бургас, Пловдив, Кюстендил Перник, Русе, Хасково и София град и област. Този индекс означава, че са възможни много силни пожари с частично или пълно въвличане на дървесните корони, пише Агенция \"Фокус\". ", "date": "2019.08.19", "title": "Предупреждават за сериозна опасност от пожари в страната утре"}
{"url": "https://www.actualno.com/society/momiche-skochi-ot-blok-vyv-vraca-zagina-na-mjasto-news_786709.html", "text": "      Момиче скочи от висок блок във Враца и загина на място, предаде BulNews. Инцидентът е станал на булевард „Васил Кънчов“.      Тялото на девойката е паднало върху автомобил, като светкавично на мястото са пристигнали спешни медици и два екипа на полицията, които за съжаление единствено са констатирали смъртта на момичето. На мястото пристигна и директорът на полицията Янко Янколов.   Тепърва започват процесуално-следствени действия за установяване на причините за случилото се. На този етап самоличността на загиналото момиче е неизвестна. Лекият автомобил, върху който е паднала, е с монтанска регистрация, като собственикът й е военен. ", "date": "2019.08.19", "title": "Момиче скочи от блок във Враца, загина на място"}
{"url": "https://www.actualno.com/society/novinite-naj-vajnoto-za-denja-19-avgust-news_786672.html", "text": "      Екипът на събра най-важното от деня в няколко заглавия.       Столичният общински съветник Симеон Славчев сезира прокуратурата заради опасения, че \"Софийска вода\" АД ще използва пречистващ химикал, който може и да е опасен за човешкото здраве, съобщи той самият. Става въпрос за гръцки продукт (коагулант), срещу който е имало жалба, но КЗК в крайна сметка не намира основание да я вземе под внимание.   Руската корпорация \"Росатом\" официално подаде заявление в рамките на процедурата за стратегически инвеститор, който да реализира проекта АЕЦ \"Белене\". Според пиар агенцията, отговаряща за връзките с обществеността на \"Росатом\", Националната електрическа компания (НЕК) е приела заявлението. Припомняме, че днес, 19 август, изтича крайният срок за подаване на заявления. След това държавата трябва да направи \"кратък списък\" с предпочитани кандидати, като ще поиска от тях обвързваща оферта. \"Новият играч\" на българската политическа сцена Слави Трифонов и евентуално създадена от него партия, би би получила 1,7% при провеждане на парламентарни избори с потенциал да „открадне“ избиратели от по-малките партии, които в момента отбелязват отлив на одобрение, като ВОЛЯ, Атака и Бареков.\" Това показва проучване на социологическа агенция \"Барометър\".     Министерството на външните работи на Сирия обяви, че турски бронетранспортьори са нарушили границата и са влезли в град Саракиб, съобщава сирийската държавна телевизия, окачествявайки действията на Турция \"акт на агресия\". Уточнява се, че към момента военната техника се движи към град Хан Шейхун в провинция Идлиб (Идлеб), сражения за отвоюването на която води армията на сирийския президент Башар Асад. Дали Доналд Тръмп ще удължи лиценза на Huawei за САЩ или ще наложи тотална забрана на китайския гигант? Напоследък този въпрос си задават всички, които следят сагата между най-силната държава в света и една от най-мощните технологични компании.    На 79-годишна възраст почина известният общественик и политик Жорж Ганчев. Георги Ганчев Петрушев е роден през 1939 г. Няколко пъти е кандидат за президент, народен представител, основател и председател на Българския бизнес блок), български и британски фехтувач (състезател и треньор), британски и американски театрален и кинодеец (актьор, режисьор, сценарист, драматург, продуцент), американски и български писател. ", "date": "2019.08.19", "title": "Новините: Най-важното за деня, 19 август"}
{"url": "https://www.actualno.com/europe/kraj-na-svobodnoto-pridvijvane-na-hora-kym-i-ot-velikobritanija-sled-brekzit-news_786534.html", "text": "      Великобритания незабавно ще прекрати свободата на движение за хора от Европейския съюз след Брекзит на 31 октомври.      \"Свободата на движение, както е в момента, ще приключи на 31 октомври,  когато Великобритания напусне ЕС\", заяви говорителка на „Даунинг стрийт“  10, цитирана от БГНЕС.   Правителството планира \"по-строги правила\" за хората, влизащи във Великобритания\", като част от нова имиграционна политика на Острова.\r\n\"В момента се разработват подробности за други промени на 31 октомври за нова имиграционна система\", заяви говорителката.  Промяната идва на фона на нарастващите опасения, че Великобритания ще напусне ЕС без сделка в края на октомври.\r\nВсички 3,6 милиона граждани на ЕС, които вече са в страната, знаят, че трябва да кандидатстват за \"постоянен установен статут\" по схема на вътрешно министерство, започната от предишния премиер Тереза Мей.\r\nЗасега само около един милион са се сдобили с такъв статут, отчитат властите.       Още през януари правителството на Мей заяви, че ще прекрати свободното движение \"възможно най-скоро\" след Брекзит без сделка. Ще останат позволени посещения \"само за преходен период\" от граждани на ЕС във Великобритания.\r\nНовият британски премиер Борис Джонсън заяви, че предпочита изпитана имиграционна система, но все още от „Даунинг стрийт“ не са разкрили подробности по новата политика, касаеща милиони граждани на ЕС.\r\nКритиците, твърдят, че Джонсън се опитва да избегне парламентарния контрол върху променената си позиция към новите пристигащи. Също така те се опасяват, че тези, които вече са във Великобритания, могат да попаднат под действието на новите норми по грешка.\r\n„Прекратяването на свободата на движение на 31 октомври ще доведе до масова дискриминация срещу потенциално над 2 милиона граждани на ЕС“, заяви лобистката група на the3million в Туитър, като нарече хода „необмислен“.         ", "date": "2019.08.19", "title": "Край на свободното придвижване на хора към и от Великобритания след Брекзит"}
{"url": "https://www.actualno.com/smolyan/pametnik-na-momchil-unak-v-realen-razmer-shte-posreshta-pytuvashtite-prez-gkpp-zlatograd-news_786395.html", "text": "      Паметник на Момчил юнак в реален размер ще посреща пътуващите през ГКПП – Златоград, съобщи пред журналисти проф. Николай Овчаров днес.      Периодът от септември 2019-та до септември 2020-та е обявен за година на Момчил юнак – Родопският цар.\r\n„Тази идея възникна в разговори с г-н Александър Митушев след проведената вече година на Дельо хайдутин, която беше много успешна и с много мероприятия. Едно от тях бе създаването на музея на хайдутството в Златоград, където в началото е Момчил - първият авантюрист и голям патриот, и се стига до Капитан Петко войвода. Догодина се навършват 675 години от неговата героична смърт. Към това ще включим и още една годишнина - 185 години от църквата в Златоград „Успение на Света Богородица“ - една от най-ранните възрожденски църкви в Родопите“, обясни проф. Овчаров.   \r\nПо думите му всички уж знаем кой е Момчил юнак, има на негово име и град, и крепост, и село, но всъщност не знаем кой знае колко за историята на тази героична и драматична личност .  Според проф. Павел Павлов Златоград е най-доброто място да се отбележи годишнината на този Родопски цар, който отразява стремежа на българския народ и на християните от района да се отблъсне не само османската, а и гръцката експанзия преди това.\r\nПаметникът ще се сложи точно покрай граничния пункт, където се намира средновековен път и проход между двете части на Момчиловите владения.\r\n„А те са били доста обширни. Включвали са Смолянска област, Ксанти, района на Беломорието. Съществуването на неговата държавица, която аз наричам Родопско-Беломорска България, е само две години, през 1343-45 г. Лавирайки между двата лагера на византийската гражданска война, той присъединява крепости и от едната, и от другата страна в този конфликт“, разказва проф. Павлов.    В този период имало три личности - Момчил, Иван Шишман и Крали Марко, като Крали Марко е общ маркер на цялото българско пространство.\r\n„Но и днес, ако отидете в Пирот, местните екскурзоводи ще ви кажат, че това е Момчиловата крепост като опит той да бъде обявен за сърбин, а е съвършено ясно, че той е българин от Родопите. Това го казва Йоан Кантакузин, който му е дал властта над Родопите, който дори твърди, че проронил сълзи над трупа на Момчил на 7 юли 1345 г. Така че става въпрос за ваш земляк, за голям българин, голям и като физически ръст, висок колкото двама души. Турският поет Енвери казва, че приличал на минаре, погледнат отстрани“, допълва ученият. \r\nСпоред него избраното за паметник място е изключително точно и не може да има ревност нито от страна на Смолян, нито от Ксанти, защото това била идеална точка в центъра на неговите владения и един много важен проход, който свързва Беломорието с Тракия.\r\nВ годината на Момчил юнак археолозите са планирали експедиция в Гърция, за да открият лобното му място.\r\nТой умира на 7 юли 1345 г. пред стените на голям беломорски град Перитор или Буроград. Момчил държи средните и западните Родопи. Там някъде е общата граница между двете Българии. Обаче византийскакта междуособица постепенно върви към своя край. Йоан Кантакузин успява да надвие над регентството на Йоана Савойска и малолетния Йоан Пети Палеолог и бива коронясан за император на Константинопол.   „Йоан Кантакузин в своите спомени много добре отразява всичко това. Той атакува заедно със своя съюзник Онур паша - един от турските емири в Мала Азия, който е на страната на Кантакузин. Те атакуват, а Момчил се опитва да се измъкне и отива към Буроград, това са част от неговите владения. Кантукузин продължава да настъпва, но гражданите решават да не отворят портите на града и всъщност Момчил се оказва приклещен с малкото си хора между много по-голямата армия на Кантакузин и Онур бей и затворените врати. Там той е дал последното си сражение. Кантакузин е възхитен от неговата смелост, дори е пролял сълзи над своя враг“, посочи проф. Овчаров. ", "date": "2019.08.19", "title": "Паметник на Момчил юнак в реален размер ще посреща пътуващите през ГКПП - Златоград"}
{"url": "https://www.actualno.com/asia/eksplozii-v-denja-na-nezavisimostta-na-afganistan-desetki-sa-ranenite-news_786387.html", "text": "      Вълна от взривове в Афганистан. Най- малко 10 експлозии разтърсиха Джалалабад и околията на провинция Нангархар в Афганистан. Броят на жертвите още не е ясен. Ранените са десетки, включително и деца.           Днес Афганистан празнува 100 години независимост от британско влияние. Стотици празнуват по улиците от вчера. Празникът беше помрачен от бомбените взривове, чийто жертви продължават да се увеличават.       \"Експлозиите са причинени от саморъчно направени взривни устройства в различни части на града и тъй като групи хора празнуват деня на независимостта\", заяви Атаулах Ходжани, говорител на губернатора на Нангархар.    Най-малко 52 души са ранени, каза Ходжани, цитиран от БГНЕС. Захер Адел, говорител на местна болница, заяви, че са били докарани 66 ранени хора.  Джалалабад е място на чести бомбени атаки, а околният терен е дом както на бойци на талибаните, така и на местния филиал на Ислямска държава.    ", "date": "2019.08.19", "title": "Експлозии в деня на независимостта на Афганистан, десетки са ранените"}
{"url": "https://www.actualno.com/asia/germanija-vryshta-deca-na-bojci-ot-idil-news_786570.html", "text": "      Кюрдските общини в Сирия са предали на германското генерално консулство в Ербил четири деца на германски бойци на ИД. Над 100 други деца на германски джихадисти живеят в Сирия.      Четирите деца – три сирачета и едно болно бебе на възраст между 2 и 7 години, са отведени първоначално в бежанския лагер „Ал Хол”, съобщава ДПА.   От Ербил до Германия децата са били придружавани от своите баби и дядовци.\r\nЗавръщането в Германия на деца на бойци от ИД е отдавна дискутирана тема. Германия съобщи, че няма свое дипломатическо представителство, което да служи като контактна точка.  През юли Конституционният съд в Берлин постанови, че правителството трябва да изведе членовете на семействата на бойците от ИД. В сирийските бежански лагери, според данни на германското правителство, живеят повече германски ислямисти, отколкото досега.  Има данни за 68 жени и нас 120 деца.\r\nДосега Германия не връщаше обратно в страната членовете на семействата на бивши бойци на Ислямска държава. От Министерство на външните работи съобщават, че се разглеждат различни варианти германски граждани, особено деца, при различни хуманитарни ситуации да получат подкрепа за завръщане в Германия. Водещо, обаче, остава правилото да се прави проверка за всеки случай поотделно.\r\nПо данни на Rojava Information Center (RIC), в кюрдските лагери има още 117 деца с германско гражданство. В същото време за Германия заминаха 21 деца, които не са граждани на страната, както десетки жени и 66 мъже, от които повече от 40 са участвали във военни престъпления       Години наред в контролирани от бунтовниците територии се осъществява т.нар. \"секс джихад\".  \r\nМлади жени от Австралия, Малайзия и дори Великобритания и Германия заминаваха за Сирия и Ирак, за да осигуряват „сексуалния комфорт“ и да поддържат духа на джихадистите от Ислямска държава и други терористични формирования.\r\n По данни на разузнаването през юни 2014 г. групировката Ислямска държава е издала фетва, която освен задължителна военна служба за мъжете предвижда и сексуални задължения за неомъжените мюсюлманки.\r\nСамото понятие „секс джихад“ (\"джихад ал никах\") се появи през 2013 г., когато лидерите на екстремистите призоваха момичетата сунити да отиват в Сирия и предоставяйки интимни услуги, да подкрепят бунтовниците в името на борбата с неверниците и срещу режима на Башар Асад,\r\nКритиците наричат мута узаконена проституция поради възможността за мъжете „да бъдат женени“ само за ден или дори и по-малко и необходимостта да се плаща на временната жена за секс.      Жените обаче подкрепят бунтовниците от Ислямска държава не само със секс. Групировката създаде специална женска бригада „Ал Ханса“, която носи името на знаменита древнорабска поетеса.\r\nСред задълженията на жените от тази бригада е патрулиране по улиците на градовете, за да следят жените да спазват нормите на шериата. Те ходят често с оръжие, спират и разпитват жените, появили се на улицата сами, без да са придружени от мъж, проверяват дали мъжете, съпровождащи жени, са техни роднини и дали дрехите на жените отговарят на изискванията на Ислямска държава.\r\n Голяма част от \"иностранките\" биваха привличани за \"секс джихада\", посредством пропагандни видео, които са публикувани в интернет. Дълго време доста от мейнстрийм медиите отричаха съществуването на този проблем. ", "date": "2019.08.19", "title": "Германия връща деца на бойци от ИДИЛ"}
{"url": "https://www.actualno.com/america/djordj-martin-dovolen-che-igra-na-tronove-prikluchi-iztykna-i-prichinata-news_786263.html", "text": "      Джордж Р. Р. Мартин е доволен, че сериалът „Игра на тронове“ е приключил, тъй като сега може да се фокусира върху писането на книги и приключването на поредицата „Песен за огън и лед“, съобщава „Контакт мюзик\", цитиран от БГНЕС.      Хитовата сага на HBO, която приключи след осем сезона по-рано тази година, е базирана върху романите на 70-годишния американски писател. Но макар сценаристите да взеха голяма част от написаното, в един момент сюжетът им се отклони от авторовия текст.   В момента Джордж Р. Р. Мартин работи по шестата и предпоследна книга от поредицата „Ветровете на зимата“, и трябва да започне да пише седмата – „Мечта за пролет“. По думите сега, когато сериалът е приключил, той не чувства толкова голям натиск да приключи, което го е направило по-продуктивен.\r\n„Имаше известен период – може би няколко години, през които можех да завърша книгата, можех да остана в шоуто за още няколко години, но стресът беше огромен. Не мисля, че това беше добре за мен, защото единственото нещо, което можеше да ме вдъхнови, всъщност ме забави страшно много“, заяви писателят.  „Всеки ден сядах да пиша и дори, когато имах добър ден – а добър ден за мен е написването на три или четири страници – се чувствах ужасно, защото си мислех „Боже мой, трябва да завърша книгата. Написал съм само четири страници, когато всъщност трябваше да напиша 40“.\r\nПо думите на Мартин приключването на сериала е било доста „освобождаващо“. Според него края на телевизионната сага, който получи доста смесени реакции от фенове, някои от които не особено ласкателни, няма нищо общо с неговото виждане за края на книгите. Авторът беше категоричен, че макар шоуто да е базирано на работата му – двете неща „са съвсем различни“.   „Шоуто и книгите ми са близки, свързани са, но са две съвсем различни неща. Близостта им не променя нищо“.     ", "date": "2019.08.19", "title": "Джордж Мартин доволен, че  „Игра на тронове“ приключи, изтъкна и причината"}
{"url": "https://www.actualno.com/plovdiv/neobjasnimata-odiseja-na-edna-mozajka-news_786404.html", "text": "      Пловдив заслужено носи титлата , защото е отгледал в горещата си южна шепа три в периода след Освобождението досега. Името на Димитър Киров- Ди Киро изпъква в последната група наред с Георги Божилов- Слона, Йоан Левиев, Кольо Витковски и други. Той надживя доста от тях и си отиде през 2008-ма година. Дори след като го повали инсулт, не спря да твори и едно от последните неща, които направи, беше освежаването на сграфитото в Стария град. Личи си докъде е стигнал, защото след смъртта му никой не продължи.       Макар и да го няма вече 11 години, срещите с творчеството на Димитър Киров не спират, защото неговата муза, дългогодишна съпруга и вярна пазителка на художествения му свят Русалия Кирова не спира да организира изложби и да напомня за него. На 1 ноември 2011 година един малък, но знаков площад в Стария Пловдив бе кръстен на името на художника. До него водят стълбите до катедралния храм \"Света Богородица\", от него се излиза на Античния театър, там са църквата \"Свети Николай\", Домът на научните работници и къщата- музей на Христо Г. Данов.   И тук започва една одисея, която няма логично обяснение.\r\nРусалия Кирова пожела да дари на Стария град последната мозайка, направена от съпруга и преди смъртта му. Скулпторът Жорж Трак подготви и укрепи творбата, защото бе направена на фазер. От доста време тя е готова да бъде сложена на твърда повърхност, за да остане там като белег от художника, чието име се чете на метри на указателна табела. Избрано е подходящо място, което е на каменната ограда на Дома на научните работници- хем на площада, хем малко встрани, ненатрапващо се, но видимо.     И това, което прави Русалия Кирова, известна балерина в Пловдивската държавна опера от близкото минало, е да ходи от чиновник на чиновник в община Пловдив, в район Централен, в Общинския институт \"Старият Пловдив\" да пита може ли да я сложи, не може ли и никой не иска да каже конкретното \" да\". Буквално си я препращат от един кабинет в друг, от една администрация в друга, а репликата на Иван Тотев \" Да бе, разбира се, че ще я сложим\" се повтаря и повтаря през тия две години, като вече наближава моментът, в който ще бъде наследена от някой друг кмет. През този период на изчакване, дарителите са получили дори заплаха за 10 000 лв глоба, ако предприемат нещо сами. Оказва се толкова невъзможно трудно да се постави мозайка на художник, не само ценен и признат, но и дал името си на площад. Много интересно, при толкова административни абракадабри, как над Стария Пловдив грее надпис Plovediv - би трябвало и за него да се чудят с години, но там въпросът е решен.\r\nА последната мозайка на Димитър Киров чака... ", "date": "2019.08.19", "title": "Необяснимата одисея на една мозайка "}
{"url": "https://www.actualno.com/analysis/alchnost-i-korupcija-v-klimatichnata-programa-na-oon-news_786396.html", "text": "      На 16 декември 2018 година Дмитрий Ершов гражданин на Русия, който някога управляваше екологичните проекти с оборот от няколко милиона долара в рамките на програмата за развитие на ООН (ПРООН) в Русия, в своя Московски кабинет записа отрезвяващо видео съобщение при ключовите международни спонсори на проекта: \"ООН ви съдира.\"  Ершов е един от десетките бивши сътрудници на ООН, одитори и консултанти, които в продължение на десет години изразяват безпокойство по повод неефективното ръководство и предполагаемото незаконно присвояване на милиони долари международни средства от Глобалния екологичен фонд (ГЕФ), които са предназначени за съкращаването изхвърлянето на в Русия. Така започва статия на Foreign Policy, която ви предоставяме със съкращения от името на авторите Колъм Линчи Еми Макинон.      Но техните опасения по повод нарушаване на решенията в програмата, първо вътрешни съобщения, които се появиха през 2011 година, преимуществено се отхвърляха от сметките или се игнорираха от страна на ръководството в Истанбул, Ню Йорк и Вашингтон, а така също и от правителствата на страните-донори, включително и Съединените Щати.\r\nРазследването на това дело, проведено от  Foreign Policy, основано на изучаването на голям обем вътрешни документи на ООН и интервю с ключови играчи, представя допълнителни доказателства в подкрепа на заявленията на Ершов и хвърля неприятна светлина на неспособността на ООН, ГЕФ и самите правителства на страните-донори да осигурят надежден контрол над изпълнението на благите намерения на проектите за борба с екологичните бедствия, включително изтъняването на озоновия слой и глобалното затопляне.\r\nКонфиденциално приложение към проверката,проведена през 2017 година, с което са били запознати чиновниците на ПРООН в Ню Йорк и Истанбул, но което никога по-рано не е било публикувано, се посочват убедителни данни за преднамерено незаконно присвояване на милиони долари, отделени за реализирането на проекта в периода между 2010 и 2014 година.  Но ПРООН оспорва този извод. Последвалото разследване, проведено от Управлението по ревизия е разследвания не намира доказателства за незаконно присвояване на средства, но отделно след проверката е направен изводът за това, че \"управлението на проекта не съответства на очакванията стандарти\", съобщи представител на ПРООН.  Ершов твърд, че през октомври 2014 година е уволнен от заеманата длъжност в ООН във връзка с това че е изразил безпокойство по повод конфликт на интереси в програмата ГЕФ. Последните четири години той посвещава на това да подтикне ПРООН, ГЕФ и донорите към разследване на неговите твърдения, според които длъжностни лица в оня и руски чиновници са сключвани изгодни договори с приятели и членове на техните семейства в рамките на програмата, което е довело до малко екологични постижения.\r\nПрез миналия месец се решават представи на представителите на съвета на ГЕФ, състоящ се от 32 члена, копие на своето видеообръщение и заявление, в което ги призовава да започнат независимо разследване на неговите твърдения. Но призивите на Ершов нееднократно се пренебрегваха и високопоставените чиновници в ПРООН го игнорираха, като бивш недоволен работник, който се стреми да отмъсти на своя началник за отказа да продължи договора му.\r\n\"Трябва да имаме предвид, че Ерешов се отнася отрицателно към нашето представителство в Москва, написа регионалният технически съветник на ПРООН в Истанбул Джон О'Браян в свое по-рано не публикувано писмо от 23 декември 2014 година. Но О'Браян признава, че програмата е съпроводена от много сериозни проблеми, отбелязвайки, че трима независими консултанти са изразили безпокойство по повод на това как се изразходват средствата. \"Имам някои опасения, че това може да се обърне срещу ПРООН.\" заяви тогава О'Браян. Преди 3 години той състави вътрешен доклад, в който се казва че програмата няма с какво да се похвали, макар че за първата година на нейното функциониране са похарчени 1,4 млн. долара и предложи тя да бъде отбелязана като \"проблемен проект\". Но това предложение беше отхвърлено.     Зелената машина за пари    Глобалния екологичен фонд е създаден през 1991-ва година за финансиране на международни усилия за противодействие на най-актуалните екологични проблеми на планетата. Програмата се осъществява от 18 национални и международни организации. През юни Съветът на ГЕФ, състоящ се от 32 члена, прие решение да утвърди проекти на сума от над 850 млн. долара,  от които около 200 милиона бяха отделени за .\r\nКритиците на руската програма я представят като особено показателен пример за неспособността на ПРООН  да осигури надлежащото разходване на средства на ГЕФ.  От 2010 година ГЕФ е изхарчил над 40 милиона долара за повишаването на енергоефективността в Русия, според източници в ООН.  Програмата, която действа от 2010 до 2017 година беше насочена за това да се помогне на Русия да доведе стандартите на ефективност в съответствие с европейските стандарти, които служат за образец за развиващите се страни. Но в заключителната оценка на руския проект през септември 2017 година, съставена от канадски експерт по енергоефективност Роланд Уонг и неговия руски колега Алексей Захаров, авторите стигат до извод,а че след почти седем години и милиони долара инвестиции от страна на правителствата на страните донори в рамките на програмата \"не са били постигнати никакви съкращения на изхвърлянията на .\"\r\nМосковският офис на ПРООН е ръководен от Наталия Олофинска, гражданин на Русия, съвместно с Алексей Антпрооп, високопоставен сътрудник на министерството на образованието и науката на Русия. През 2015 година Олофинска е назначена на международна длъжност в Истанбул през 2015 година, като регионален технически специалист по адаптация на изменението на климата, където продължава да управлява руските проекти на ПРООН, включително и многомилионен тръстов фонд.\r\nКонсултантите установяват редица проблеми, в това число и фактът, че търговете по договорите редовно се предоставяли на роднини на руски чиновници, ръководещи проекта.  Експертите по оценката на проект се питат и защо ПРООН управлява проекта с партньорство с министерство на образованието и науката, което няма никаква роля в установяването на стандартите на страната в областта на енергоефективността.   Докладът на Уонг и Захаров подтиква управлението на ПРОНН за ревизия и разследване за мошеничество. Разследването \"установяват редица нарушения, макар и не равносилни на пропуски, които е необходимо да се отстранят, за да не се повтарят тези грешки в бъдеще\", пише в докладната си норвежкия директор на управлението по ревизията Хелге Оствайн на 9 май 2018 година. В документа си той отбелязва още, че на частни компании, поканени да участват в ръководния комитет, отговарящ за утвърждаването на договорите, е било разрешено да участват в търговете по тези договори. Управлението по ревизия и разследвания установило, че обвиненията в мошеничество са необосновани и закриват делото.   Ершов е поканен на работа през 2012 година на длъжност ръководител на проект по стандарти и маркировка, където е работел на договор в продължение на две години и половин. Руският експерт по-рано е работил в международни организации, вкл. и ЕС и в частни компании. Ершов отбелязва, че Олофинская и Антрово са не намесвали в търговете, насочвайки договрите към приятели и съюзници, наемайки неквалифициран персонал, който изпълнявал техните заповеди. Олофинская отхвърля тези твърдения и през 2014 година не подновява договора му, изразявайки недоволство от работата му. Оценките на консултантите Ершов споделя притесненията в регионалния щаб на ПРООН, но те са отклонени от управлението на ПРООН по въпросите на етиката, което заявява, че той няма пълномощия да разследва корупция.\r\nПрез септември 2015 година одитори на агенцията установяват недостатъци в общото управление на отделните договори. Работата на представителството на ПРООН в Москва  е оценено, като частично удовлетворително, като се отбелязва, че процесите на вътрешен контрол, ръководство и управление на риска, като цяло функционират, но се нуждаят от подобрение.”\r\nБезпокойство за функционирането на програмата още през 2011 година изразяват О Браян, който определя проекта като проблемен, като и от холандския технически експерт, нает от ООН, Франки Клинкенбърг, според когото на проекта липсва управление и ръкодовоство.   През 2013 година за оценка на проекта е нает друг консултант Йерун Кеттинг, холандски експерт по европейските енергийни стандарти, който смята програмата за несъответстваща и умерено удовлетворителна.  Според изводите на Уонг и Захаро вкетинге била заплашван с „големи проблеми”, ако не преразгледа оценката си. Възнагражданието му, което е трябвало да бъде изплатено през май 2013 е задържано от офиса на Олофинска до август 2013 година.  На него му плащат, когато той променя оценката на „умерено удовлетворителна.”\r\nПРООН наема още един международен технически съветник едва две години по-късно. Юрик Пашик ,гражданин на Беларус, нает на работа през юни 2014 година открива още по-сериозни недостатъци, заявявайки, че в програмата на ПРООН има много конфликти на интереси. Той също е заплашен със забавяне на възнагражданието му, ако не предостави по-благоприятен отчет за работата на проекта. През 2015 година договорът му не е възобновен.\r\nЕршов и други информатори се обръщат към ключовите донори, включително , Канада и Норвегия. Но тези правителства в значителна степен предоставят на ПРООН възможността да внесат ред в собствената си къща. През януари канадските и канадските и норвежките власти съобщиха, че са удовлетворени от това как ПРООН е провела разследването за предполагаема корупция в програмата, а американските власти предадоха делото в главния надзорен орган на ООН, Управлението службите за вътрешен надзор, което ги прехвърли  обратно на следователите на ПРООН.\r\nЗа Ершов и останалите реакцията на донорите е притеснително напомняне за това, че изкореняването на корупцията не е голям приоритет. \"Има богати страни, които насочват огромни суми пари за оказване на подкрепа на екологичните програми. В крайна сметка тези пари изчезват, като вода в пясък\", казва Пашик. :  ", "date": "2019.08.19", "title": "Алчност и корупция в климатичната програма на ООН"}
{"url": "https://www.actualno.com/vidin/istorijata-ojivjava-v-krepostta-baba-vida-news_786429.html", "text": "      Средновековната крепост за поредна година ще бъде сцена на фестивала „БъдинЪ“, който се организира от Община Видин на 24 и 25 август. Събитието е насочено към средновековното минало, когато ролята на бдинските владетели нараства, а Видин става център на царство.      Седмото издание ще впечатли посетителите с демонстрация на занаяти, характерни за периода, с военната екипировка и тактика, използвани по време на честите битки тогава.\r\nВечерният спектакъл през първия ден от фестивала ще насити атмосферата с танци, дуели, ще прехвърчат огнени искри. Така миналото, пречупено през погледа на групата за исторически възстановки „Първи италийски легион“ ще покаже значимостта на историческите събития. Целта е да се постигне образователен и емоционален ефект както за посетителите, така и за участниците. Автентичността на мястото допълнително засилва връзката минало-настояще и предизвиква интерес към историята.   Виното е неразделна част от бита на българите през всички епохи от развитието на държавата ни, то присъства в най-важните ритуали, съпътстващи живота на човека. Затова за доброто настроение на почитателите на средновековната история се организира дегустация на дунавски вина, предложени от Винпром Свищов и изба „Видинска гъмза“.  Детската публика ще има възможност да участва в специално подготвени игри, които ще забавляват, но и ще покажат необятния лабиринт на историческото познание.\r\nПъстрата палитра от различни елементи, включени във фестивала, ще обогати представата за отминали събития, но и за запомнящо се преживяване сред неповторимата обстановка в замъка „Баба Вида“.\r\nВходът за всички прояви по време на средновековния фестивал „БъдинЪ“ е свободен.     ", "date": "2019.08.19", "title": "Историята оживява в крепостта „Баба Вида“"}
{"url": "https://www.actualno.com/europe/francuzi-otkradnali-40-kg-pjasyk-ot-o-sardinija-grozi-gi-zatvor-news_786406.html", "text": "      До 6 години затвор заплашва френско семейство, заловено с 40 кг пясък от Сардиния в багажника на колата им. Пясъкът на о. Сардиния е бял и изключително рядък. Приема се като  национално богатство и е строго забранено да се изнася от острова. От години местните жители се оплакват от кражбата на национални активи от туристите – включително пясък.      Полицията открила ценният пясък от плажа Чиа, южната част на Сардиния, в  14 пластмасови бутилки.  Семейството трябвало да се качи на ферибот от Порто Торес за Тулон,  Франция. Двойката твърди, че искала да го отнесе вкъщи като „сувенир“ и не предполагала, че това е престъпление, съобщава Би Би Си.   В момента френското семейство може да получи между 1 и 6 години затвор за кражбата на пясъка от обществен плаж. Според закон, приет през 2017 година, продажбата на пясък, камъчета и миди е незаконна и обикновено се наказва със солени глоби до 3 000 евро.\r\nПричина за строгото законодателство е и изчезването на друг уникална забележителност - известният розов плаж на остров Будели. През 1994 година властите забраниха достъпа до него, защото всяка година от там изчезват по няколко тона ценен пясък. Туристите, основно европейци, но и италианци, го бутилират, след което го предлагат за продажба онлайн, припомня БГНЕС.   ", "date": "2019.08.19", "title": "Французи откраднали 40 кг пясък от о. Сардиния. Грози ги затвор"}
{"url": "https://www.actualno.com/asia/koi-sa-dlyjnicite-na-rusija-jurnalistichesko-razsedvane-news_786664.html", "text": "      Най-големите длъжници на Русия се оказват  Беларус, Украйна и Венецуела.  Това съобщи РБК,  чиито журналисти събраха цялата информация за  дълговете на други страни към Руската федерация от достъпни открити  източници. Общо  17 държави са изброени, пише БГНЕС.      Дългът на Беларус към Русия е 7,55 милиарда долара. Сумата била потвърдена министерството на финансите на Беларус. Следва   Следва Украйна, чийто дълг според Министерството на финансите на Руската федерация е 3,7 милиарда долара. От тях 3,075 милиарда са по еврооблигации. От своя пък от Киев заявяват пред журналистите, че дължат само 0, 61 милиоарда долара за доставки на газ през 90-те години.\r\nВенецуела затваря челната тройка от  длъжници с дълг от 3,15 милиарда долара.  Списъкът включва също Армения, Грузия, Молдова, Куба, Бангладеш, Кипър, Индия, Йемен, Ирак,  Виетнам, Индонезия, Пакистан и Унгария. От балканските държави сред сериозните длъжници на Русия се нарежда единствено Сърбия.\r\nОбщият дълг към Москва на тези 17 държави възлиза на 26,6 млрд. долара, обобщават журналистите от РБК.    ", "date": "2019.08.19", "title": "Кои са длъжниците на Русия? Журналистическо разседване "}
{"url": "https://www.actualno.com/europe/putin-v-moskva-njama-da-ima-jylti-jiletki-news_786700.html", "text": "      Руският президент Владимир Путин обеща да предотврати възникването в Москва на ситуация, подобна на тази с движението на „жълтите жилетка“, което разтърси Париж и други френски градове от края на миналата година. Това стана по време на разговорите с френския му колега Еманюел Макрон, предава БГНЕС.      \"Не бихме искали подобно нещо да се случи в руската столица\", каза Путин. \"Ще направим всичко, за да сме сигурни, че ситуацията остава в рамките на закона\", добави той.   Путин също така заяви, че няма „заплаха“ от замърсяване след експлозията в Архангелск при руски тест на ракета миналата седмица. \"Няма заплаха и нивото на радиацията не се покачва. Ние изпратихме експерти там и те контролират ситуацията. Предприемат се превантивни мерки, за да не се случи нищо неочаквано\", каза той на пресконференция с Макрон. ", "date": "2019.08.19", "title": "Путин: В Москва няма да има „жълти жилетки“ "}
{"url": "https://www.actualno.com/europe/mestata-v-kympingite-v-gyrcija-svyrshiha-investitori-nastojavat-za-danychni-oblekchenija-news_786713.html", "text": "      В Гърция не достигат местата в къмпингите, съобщи БНР. Именно заради това, инвеститорите настояват за облекчаване на данъците.      Правителството в Атина обещава, че следващата година ще увеличи местата, за да удовлетвори всички любители на почивка на къмпинг. Желаещите да почиват в Гърция на къмпинг са много повече от местата, съобщават хотелиерите в страната. Туристите правят резервация поне година по-рано.   Решението може да се постигне само с бърза намеса на правителството и министерството на туризма. Желаещи да инвестират са както гърци, така и чужденци, но високите данъци ги отказват. Според статистиката има прекрасни места за къмпинг, но земята е собственост на общините и трудно се стига до сделка.\r\nХотелиерите предлагат облекчени данъци и разпределение на разходите и приходите между собствениците и общините. Настоява се министерството на туризма да внесе промени в законодателството.  В цяла Гърция работят 350 къмпинга, а в Швеция например те са 1200. Обмисля се и вариант за къмпинги, които да работят през цялата година. Засега само в Атина в близост до археологически паметници има четири целогодишни къмпинга и са заети постоянно, отчетоха от туристическия бранш. ", "date": "2019.08.19", "title": "Местата в къмпингите в Гърция свършиха, инвеститори настояват за данъчни облекчения"}
{"url": "https://www.actualno.com/crime/martin-trifonov-ostava-za-postojanno-v-aresta-news_786423.html", "text": "      Мартин Трифонов остава за постоянно в ареста. Това реши съдът в Сливен, след като Окръжната прокуратура поиска задържането му под стража. Защитата на Трифонов обяви, че няма да обжалва мярката.      Той е обвинен в блудство, изнасилване и убийство на 7-годишната Кристин в село Сотиря. Според прокуратурата смъртта на 7-годишната Кристин е причинена с особена жестокост и по особено мъчителен за жертвата начин.   Днес Румяна Арнаудова, говорител на Прокуратурата, обяви подробности  от разследването, което е в напреднала фаза. По думите й, малката  Кристин е починала от травмите по тялото.\r\n\"Има и множество травми  по тялото на детето – счупени са почти всички  ребра, тежки  разкъсвания. Абсолютно необратим е бил този процес\", посочи  Аранаудова.  В момента Мартин Трифонов е под охрана в болницата в Сливен. Той е там от петък, когато беше ранен при операцията за залавянето му.\r\nВ неделя беше категорично потвърдено с ДНК-експертиза, че именно той е изнасилил и убил малкото момиче, с което живеели врата до врата. Трифонов направи и пълни самопризнания пред служебния си защитник за ужасното престъпление, което е извършил.        ", "date": "2019.08.19", "title": "Мартин Трифонов остава за постоянно в ареста "}
{"url": "https://www.actualno.com/europe/shte-izgubi-li-rumynija-10-miliarda-evro-ot-fondovete-na-evrosyuza-news_786715.html", "text": "      Румъния рискува да загуби 10 млрд. евро от многогодишната финансова рамка за периода 2014-2020 г., ако правителството не ускори усвояването на еврофондовете. Това предупреди днес Лудовик Орбан, лидер на основната опозиционна сила - Национално-либералната партия (НЛП), предаде информационният сайт \"Зиаре\".      Орбан призова правителството да ускори всички процедури, отнасящи се до усвояването на европейските фондове. По думите му застрашените средства могат да се използват за модерна инфраструктура, регионални болници и модернизиране на учебни заведения, пише .   Опозиционният лидер също така обвини премиера Виорика Дънчила, че е използвала хеликоптер за пътуване в страната, докато румънците стоят \"блокирани в трафика\". \"Големи инфраструктурни проекти, за които има европейско финансиране, са блокирани от сегашното управление\", каза Орбан и даде пример с магистрални отсечки.\r\nПредварително заделените за Румъния средства в многогодишната финансова рамка за периода 2014- 2020 г. възлизат на 44,6 млрд. евро, от които над 24 млрд. евро по кохезионната политика и близо 20 млрд. евро по политиката за земеделие и селско развитие, по данни от представителството на Европейската комисия в Румъния.   ", "date": "2019.08.19", "title": "Ще изгуби ли Румъния 10 милиарда евро от фондовете на Евросъюза?"}
{"url": "https://www.actualno.com/goodnews/planinskite-spasiteli-na-bchk-nagradeni-v-turcija-news_786430.html", "text": "      На възпоменателна церемония по случай 20-ата годишнина от опустошителното земетресение със сила 7.2 по скалата на Рихтер от 17 август 1999 г. в северозападната част на Турция председателят на Турския Червен полумесец д-р Керем Кънък връчи благодарствен плакет на директора на Планинската спасителна служба към Българския Червен кръст Емил Нешев. Той изказа дълбока и искрена благодарност на българските планински спасители, включили се в спасителните действия още в първите часове след природното бедствие, съобщиха от организацията.      Веднага след земетресението, с пълната подкрепа на българското правителство, Българският Червен кръст успя да организира и да изпрати оперативна група планински спасители със спасителни кучета, обучени за работа при ликвидиране на последиците от природни бедствия и земетресения. Ефективните действия са започнали на 27-мия час след труса в град Адапазарь, област Сакария, и са завършили на 61-вия час от земетресението. Екъпът, който е работил при температура, достигаща 40°С, е успял да спаси 12 души, извадени живи изпод развалините, след повече от 65 пускания на кучетата.   Природното бедствие активизира дейността на граждански организации и доказа, че своевременното оказване на помощ, взаимопомощта и работата в екип са от изключително значение при спасяването на човешки животи.   ", "date": "2019.08.19", "title": "Планинските спасители на БЧК наградени в Турция"}
{"url": "https://www.actualno.com/curious/sezon-na-egipet-po-viasat-history-ot-septemvri-news_786422.html", "text": "      През септември Viasat History ще ви отведе на епично  откривателско пътешествие и ще ви разкаже истории за живота и смъртта по  бреговете на една от най-великите реки в света, Нил. Заедно с  премиерите на \"Нил: 5000 години история\" и \"Пирамидите: Разгадаване на мистерията\" , най-добрият ТВ канал за история на стария континент ще покаже изобилие от още поредици за Египет, сред които \"Тайните на пирамидите\" , \"Египетски загадки\" и \"Наполеон: Кампанията в Египет\" .       \"Нил: 5000 години история\" дебютира в 23:00 часа на 2  септември, понеделник, и ще пропътува почти 1000 мили от устието на  могъщата река, почти до границата със Судан. По пътя на тази поредица в  четири части, професор Бетани Хюз – историк, автор, водещ на ТВ  предавания - ще се срещне лично с археолози, изследователи и местни  жители и ще разкрие изумителните останки на гробници, храмове и  артефакти по бреговете на Нил.\r\nСпециалист по древна и средновековна история и култура, Бетани  посещава най-великите и най-необикновени паметници на Египет. Следвайки  пътя на древните египтяни, тя пътува с няколко лодки (традиционни и  модерни), спирайки на най-знаковите и впечатляващи забележителности и  разказва мрачни и изненадващи истории за тази велика империя.   Построяването на египетските пирамиди си остава неразкрита мистерия. Поредицата \"Пирамидите: Разгадаване на мистерията\" – в шест части - цели да разгадае техните тайни и да възкреси Египет отпреди 5000 години.\r\nМного пирамиди и погребани останки все още не са открити. Сега  египтолозите и археолозите имат нов подход, който използва въздушни и  сателитни снимки, за да предостави нови улики за позицията, строежа и  еволюцията на тези постройки. Девет от тях са изследвани от изцяло нова  перспектива. Сред тях са пирамидата на Джосер, Хеопсовата пирамида и  малко известната пирамида в Абу Раваш.      \"Пирамидите: Разгадаване на мистерията\" дебютира на 30 септември в  23:00 часа по Viasat History. \"Нил: 5000 години история\" е с премиера  на 2 септември, в 23:00 часа, а маратон на цялата поредица в четири  части вижте на 7 септември, събота, по Viasat History.  ", "date": "2019.08.19", "title": "Сезон на Египет по Viasat History от септември"}
{"url": "https://www.actualno.com/europe/gran-kanarija-evakuiranite-veche-sa-9000-news_786449.html", "text": "      Броят на евакуираните заради пожара на Гран Канария достигна 9000 души, съобщава изданието \"Canarias 7\". Пожарът се разпространи на площ от 6 хиляди хектара, основно в парка Тамадаба. Основно са засегнати 8 общини, евакуираните са от тях.      БГНЕС припомня, че избухналият вчера пожар се разраства от двете страни в планински район на острова. В гасенето на пожара участват 700 пожарникари и 16 единици авиационна техника.   Усилията за справяне с пламъците се възпрепятстват от високите температури и силните ветрове. ", "date": "2019.08.19", "title": "Гран Канария: Евакуираните вече са 9000  "}
{"url": "https://www.actualno.com/bgfootball/balykov-s-iznenada-v-izbora-na-legionerite-za-machovete-s-anglija-i-irlandija-news_786378.html", "text": "      Селекционерът на българския национален отбор Красимир Балъков обяви списъка с играещите зад граница футболисти, повикани за европейската квалификация срещу Англия в Лондон на 7 септември и приятелския мач с Република Ирландия в Дъблин три дни по-късно.      В разширения тимов лист изненадващо попадна Георги Пашов, който защитава цветовете на Арарат (Армения). Завръщане е готов да направи и една от звездите на тима Георги Миланов.   Функционалното състояние на всички футболисти ще бъде оценено от медицинския щаб на националния тим в началото на лагер-сбора на 1 септември в София.\r\nСелекционерът Красимир Балъков ще говори пред медиите на 1 септември, неделя, от 11:30 часа в Амфитеатралната зала на Национална футболна база \"Бояна\". Детайлна програма за медийните активности на националите ще бъде публикувана на по-късен етап.   . ", "date": "2019.08.19", "title": "Балъков с изненада в избора на легионерите за мачовете с Англия и Ирландия "}
{"url": "https://www.actualno.com/america/provaliha-tyrg-na-unikalno-porshe-zaradi-greshno-izpisana-cena-news_786427.html", "text": "      Състезателен автомобил от 30-те години на миналия век се очакваше да се превърне в най-скъпата кола с  името на Порше, която някога е била продавана на търг, съобщава CNN. Но аукционът се провали заради леко объркване… в изписването на цената.      Технически моделът 64  не е на „Порше“, тъй като компанията все още не е съществувала, когато Фердинанд Порше създава автомобила в нацистка Германия. Но ролята на този „праотец“ на съвременните спортни автомобили на „Порше“ е ясна, и затова се очакваше за него да бъдат платени най-малко 20 милиона долара.   По време на търга в Калифорния първоначалното наддаване тръгна от 13 милиона долара. На таблото зад водещия обаче беше изписана цифрата 30 милиона.\r\nОбъркването продължи с всяко следващо наддаване докато продажбата не беше спряна, за да се поправи грешката. След достигането на сумата от 17 милиона долара обаче наддаването спря, а от аукционната къща решиха да прекратят окончателно търга.  Ако продажбата от 17 милиона долара беше осъществена, това щеше да е най-скъпият автомобил с името на Порше в историята. А ако сумата беше 70 милиона долара, както грешно беше изписано на таблото, колата щеше да е най-скъпата от всички модели автомобили по света, която някога е била продавана на търг, допълва БГНЕС.\r\nМодел 64 изглежда като нещо, което дете е направило от глина – в сравнение със съвременните модели на „Порше“. Колата е първият опит на Фердинанд Порше да създаде спортен автомобил с двигател, който се намира в багажника.   Това е същата базова идея, която компанията „Порше“ ще използва за създаването на първия си сериен автомобил – модел 356, а по-късно и за модела 911.     ", "date": "2019.08.19", "title": "Провалиха търг на уникално \"Порше\" заради грешно изписана цена "}
{"url": "https://www.actualno.com/moresport/tajsyn-furi-se-nadsmja-nad-kubrat-pulev-shte-go-ritam-do-bylgarija-news_786286.html", "text": "      Британецът Тайсън Фюри не изневери на своя стил и отправи остри реплики към някои от най-добрите боксьори в тежка категория, в това число и към Кубрат Пулев.      Фюри говори пред американската телевизия ESPN, където в прав текст заяви, че \"ще рита задника на Пулев чак до България\".   \"Предложихме мач на Кубрат Пулев, Александър Поветкин, Чарлс Мартин, Тревър Брайън, Джарел Милър. Списъкът продължава и продължава…\r\nЩе ритам задниците им. На единия обратно до България, на другия до Русия – всеки ден, по два пъти в седмицата\", заяви високомерно Тайсън Фюри.  Защо според него не се е стигнало до мач срещу Пулев или Поветкин,  ", "date": "2019.08.19", "title": "Тайсън Фюри се надсмя над Кубрат Пулев: Ще го ритам до България"}
{"url": "https://www.actualno.com/starazagora/gorjasht-kamion-zatvori-am-trakija-mejdu-nova-i-stara-zagora-news_786537.html", "text": "      Камион, пълен с вехтории, се е запалил на автомагистрала \"Тракия\" между Нова и Стара Загора, сигнализираха заклещени пътници в образувалата се опашка автомобили. Инцидентът е станал около 15:30. На място гасят екипи на новозагорската противопожарна служба, има и линейка. Не е ясно дали шофьорът на камиона е пострадал, причината за инцидента по неофициална информация е спукана гума. Участъкът на 222 км от магистралата е затворен, обходният маршрут за автомобилите е по път II-66 през Нова и Стара Загора, съобщи Илия Златев, директор на Областно пътно управление в областния град.       ", "date": "2019.08.19", "title": "Горящ камион затвори АМ \"Тракия\" между Нова и Стара Загора "}
{"url": "https://www.actualno.com/showbusiness/bivshata-na-princ-hari-se-sgodi-njama-da-poznaete-za-kogo-news_786310.html", "text": "      Кресида Бонас се сгоди. Познайте как се казва щастливецът? 30-годишната актриса и модел ще се омъжи за университетската си любов - Хари Уентуърт-Стенли.           Новината сподели Хари, който публикува снимка на двамата в социалните мрежи. На фотографията се вижда как той е прегърнал Кресида, която демонстрира доста необичаен годежен пръстен. Двамата са снимани на фона на поляна в Нантъкет, щата Масачузетс, в доста небрежно облекло.\r\nДвамата подновили връзката си веднага след раздялата с принца и вече били готови за  \"следващата стъпка\". Кресида излиза с него в  продължение на две години от 2012 до 2014 година.  Той, принцът, бил вече минало, коментира красавицата - двамата се срещали, когато били твърде млади, пише БГНЕС.          ", "date": "2019.08.19", "title": "Бившата на принц Хари се сгоди. Няма да познаете за кого?"}
{"url": "https://www.actualno.com/showbusiness/duejn-djonsyn-skalata-se-ojeni-snimki-news_786474.html", "text": "      Дуейн Джонсън - Скалата обяви, че се е оженил за дългогодишната си любов Лорън Хашиян, съобщи Си Ен Ен. Церемонията била на Хавайските острови.      Джонсън публикува снимка на официалния си акаунт в Instagram, която показва двойката, облечена в сватбени костюми и ръце, вдигнати в чест на възход на фона на океана в Хавай.\r\n\"Направихме го. 18 август 2019 г. Хавай. Благословени\", гласи текстът към снимката.    47-годишният Джонсън и 34-годишната Хашиян имат две дъщери: Жасмин (3г.) и Тиана (1г.). Скалата има и 18-годишна дъщеря Симоне от първия си брак с Дани Гарсия.\r\nСпоред мълвата Скалата се срещнал с певицата и автор на песнипрез 2006 г., а двамата започнали да излизат през 2007 г., след развода на Джонсън с Гарсия.\r\nПрез юли 2018 г. Джонсън каза пред \"Entertainment Tonight\", че не бърза да се ожени за Хашиян.    \"Аз просто се отнасям към нея като към моя жена през цялото време. Толкова много хора ми казваха:\" О, ти се ожени? \". Аз казвах\" Не. Спокойно. Не бързайте с големия татко. \" ", "date": "2019.08.19", "title": "Дуейн Джонсън - Скалата се ожени (снимки)"}
{"url": "https://www.actualno.com/sciencelogy/denjat-na-istinata-za-huawei-shte-gi-pojali-li-trymp-ili-shte-gi-izhvyrli-ot-sasht-news_786507.html", "text": "      Дали Доналд Тръмп ще удължи лиценза на Huawei за САЩ или ще наложи тотална забрана на китайския гигант? Напоследък този въпрос си задават всички, които следят сагата между най-силната държава в света и една от най-мощните технологични компании.      През уикенда Тръмп заяви, че не желае да прави бизнес с китайската компания, тъй като я смята за заплаха за националната сигурност на страната му. Президентът на САЩ поддържа тази позиция от няколко месеца, а администрацията му упорито се опитва да откаже от търговията с Huawei не само американските фирми, но и останалите съюзни държави и компании.   През май Министерството на търговията на САЩ , което блокира пътя на компанията към купуване на компоненти и технологии от американски производители. Huawei заяви, че и американския бизнес. Впоследствие обаче властите разхлабиха забраната, което даде възможност на Huawei да купи някои американски стоки.\r\nТръмп трябва да обяви по-късно днес дали временният лиценз на Huwei за бизнес с американски фирми ще бъде продължен с нови 90 дни. Спирането на лиценза на практика означава тотална забрана за бизнес на най-силната икономика с китайската компания. Вашингтон вече да купуват оборудване и услуги от Huawei.  Според източници на The Wall Street Journal и Reuters лицензът ще бъде продължен, което ще запази достъпа на китайския гигант до най-богатия пазар в света. Това ще даде възможност на китайската компания да поддържа съществуващите си далекосъобщителни мрежи (много от които са в дълбоката провинция на САЩ) и да предоставя актуализации на софтуера на телефони Huawei.\r\nСитуацията около лиценза на компанията, която се превърна в ключов фактор в преговорите с Китай, обаче продължава да бъде несигурна. Решаващ може да се окаже проведения през уикенда разговор между Тръмп и китайския му колега Си Дзинпин и отстъпките, на които е склонна всяка от двете страни. През юни президентите на САЩ и на Китай обявиха примирие в , като Вашингтон се отказа да обложи с още мита китайски вносни стоки.   Решението на Вашингтон обаче зависи и от американските технологични фирми, които оказват натиск на властите да запазят лиценза на Huawei.    Основните продуктови линии на компанията – като телекомуникационно оборудване, сървъри, мрежово оборудване и дори смартфоните – имат много дълги и сложни вериги на доставки. Китайският гигант няма как да получи тези модерни технологии, освен да ги купи от американски компании, обясняват експерти.\r\nДоставчиците на Huawei досега са подали над 50 заявления за разрешение за търговия с технологичния гигант. От 70 млрд. долара, които китайският гигант е вложил в покупка на компоненти през 2018 г., около 11 млрд. долара са отишли в американски фирми, сред които са водещите Qualcomm, Intel и Micron Technology. ", "date": "2019.08.19", "title": "Денят на истината за Huawei. Ще ги пожали ли Тръмп или ще ги изхвърли от САЩ?"}
{"url": "https://www.actualno.com/moresport/britanec-schupi-svetovnija-rekord-za-koloezdachna-skorost-news_786486.html", "text": "      Британският колоездач Нийл Кемпбъл подобри рекорда за скорост с над 174 мили в час (280 км/ч), за да стане най-бързият човек на велосипед по време на Елвингтън Еърфийлд в Северен Йоркшър.      Кемпбъл проведе опита в събота, използвайки специално изградено колело на стойност 15 000 паунда, което бе издърпано на скорост от Порше Кайен, преди да бъде освободено на пистата, позволявайки на колоездача да счупи рекорда от набраната инерция. Отчетено бе време от 174.33 мили в час, след като премина през 200-метровата скоростна отсечка, подобрявайки предишното най-добро постижение на холандеца Фред Ромпелберг от 166.9 мили в час през 1995.\r\nКемпбъл, който работи като архитект в Есекс, заяви, че следващото предизвикателство ще бъде да достигне 220 мили в час идната година на дългата шест мили писта на Боневил Солт Флатс в Юта.\r\n„Искаме да бъдем първият отбор, който минава над 200 мили в час. Истината е, че може да минем и границата от 220. Смятаме, че може да бъдем свръхзвукови…разполагаме с колелото, тима, разглеждаме опциите с колата, така че нека го направим“, сподели британецът.   ", "date": "2019.08.19", "title": "Британец счупи световния рекорд за колоездачна скорост"}
{"url": "https://www.actualno.com/curious/dneven-horoskop-za-20-avgust-news_786428.html", "text": "       Овен       Днес е добре да прецените добре силите си. Може да се окаже, че намисленото е прекалено висока летва за вас. Телец Днес не надценявайте възможностите си, както физическите, така и психическите. Помислете дали ви е нужно това, към което се стремите.   Близнаци Днес не се предоверявайте, ако инстинктът ви подсказва друго. Пропуснете ход, така може да си спестите сериозни препятствия. Рак     Днес не бъдете прекалено придирчиви към половинката ви. Помислете дали вие сте идеални и прекалено склонни към  критика. Лъв Днес е ден за забавления. Отдавна не сте си го позволявали, така че имате да наваксвате. Дева Днес не пресолявайте манджата в отношенията с любимия ви човек. Прекалените изисквания понякога са нож с две остриета.   Везни Днес не се прекланяйте никому. Ако сега отстъпите ще трябва да го правите много пъти занапред.    Скорпион Днес може да бъдете \"хванати в крачка.\" Най-добре не се оправдавайте, а помислете как бихте могли да изчистите реномето си. Стрелец Днес не препречвайте пътя на никого. Самите вие може да се спънете лошо, а това не ви е нужно. Козирог    През този ден дайте шанс на този, който се е изложил пред вас. Всеки има своите слаби моменти и нужда от втора възможност. Водолей Днес не злоупотребявайте с ничие доверие. Може да се окажете лишени от важна подкрепа. Бъдете толерантни. Риби Това е ден, в който да си спестите някои усилия. Не таете обида. Имате много положителни качества, които да развивате още. ", "date": "2019.08.19", "title": "Дневен хороскоп за 20 август"}
{"url": "https://www.actualno.com/actualno/po-dumite-shte-gi-razpoznaete-news_786326.html", "text": "      Поредното жестоко убийство е централна медийна тема. Този път става въпрос за малко момиченце – жестоко изнасилено и пребито, което почина впоследствие. А престъплението е извършено в околностите на сливенското село Сотиря.      Няма да се спирам на подробности около случая – те са за криминалната хроника. Но не може да не направи впечатление изказване на говорителя на прокуратурата Румяна Арнаудова, която в сутрешния блок на Нова телевизия говори как заради самопризнанието на обвинения за извършител Мартин Трифонов присъда му от доживотна ще бъде намалена с една трета.\r\nНе знаех, че прокуратурата вече изчислява колко точно ще живее някой, че да може да му намали присъдата толкова точно. И разбирам това да го каже някой в кръчмата, но на говорителя на главния прокурор и също прокурор не му отива - дори на основа лапсус. Защото ако каже такова нещо в съда и не разбере какво казва, като нищо и някое дело заминава. А ако отношението към доказателствата е също такова, тогава става: \"Ние ги хващаме, те ги пускат\".\r\nСигурно на доста хора ще им стори дребнаво, но точно такива прояви на непрофесионализъм показват защо хората нямат доверие в институциите. В България е вече особено силна модата като стане нещо, първо да го качиш във Facebook или да го пратиш по медиите, вместо да се обърнеш към отговорната институция. И това всъщност показва тоталния разпад – защото медиите не са полиция, не са съд, а масово хората вече ги възприемат като двете и по-лошо – очакват от медиите да се държат като такива. А това е страшно!   Автор:   ", "date": "2019.08.19", "title": "По думите ще ги разпознаете"}
{"url": "https://www.actualno.com/viewpoint/nostalgijata-po-komunizma-stokholmskija-sindrom-news_786331.html", "text": "      Соцносталгията изобщо не е някакво невинно пенсионерско умиление. Появила се след падането на тоталитарните режими в страните от бившия съветски блок, тя е закъсняла проява на тъй наречения Стокхолмски синдром. Той описва ирационално състояние, при което се привързваш към похитителя си, изпитваш дори съчувствие към него и си готов да го защитаваш.      Вярно е, че соцносталгията има и някои разбираеми психологически и социални предпоставки. Тя владее главно поколението, чиято младост („златните години”) е минала през социализма. Това съвпадение на време и място от само себе си идеализира режима - и гради подсъзнателния мираж, че ако обществото беше останало същото, и ти щеше да си същият като тогава. Естествена предпоставка на соцносталгията е и масовото разочарование от проточилия се с десетилетия преход. На никого не му харесва да сме най-бедната и най-корумпираната държава в ЕС”, но соцносталгиците извличат от това аргумент без връзка със здравия разум: щом сега животът е лош, значи преди е бил добър. Логиката е по-скоро обратната: животът сега не е добър, защото не успяваме да изживеем пораженията, нанесени от живота преди. Чак когато успеем, Преходът най-сетне ще свърши. Този хубав, хубав комунизъм Въпреки предпоставките обаче, соцносталгията едва ли щеше да се радва на популярност извън тясната среда на старата номенклатура и нейните приближени, ако не се поддържаше с бликаща именно от тази среда активна пропаганда. И вместо с годините да затихва, пропагандният ефект се засилва, защото пребиваваме във време на постистина, в което тече подмяна на фактите с лични мнения. Из медийното пространство и особено в интернет днес можеш да чуеш много повече мнения, оплакващи социализма, отколкото в края на миналия век. Но те трябва да са именно лични. Защото когато са партийни и им проличи политическият интерес (като при Корнелия Нинова с нейното „какво ни отне демокрацията”), историческата им несъстоятелност веднага лъсва. Затова днешната пропаганда на социализма търси маскировъчни форми, иска да изглежда като разговор между приятели, представя се за разчувствана мемоаристика. Така минава главният номер на „мениджърите” на соцносталгията: за да не личи уродливостта на цялостния социален модел, животът тогава се представя в неговите емоционално-битови детайли, които навсякъде са повече или по-малко близки и действат предразполагащо. Дори животът в Северна Корея, сведен до всекидневни ритуали и детска глъч, ще звучи приемливо.  Разбира се, най-добре обучени в легендирането са кадрите на бившата ДС, които не само още не са отпаднали от публичната комуникация, но и успешно са се качили на новите ѝ платформи. Те имат специален мотив за разпалването на соцносталгията - за тях тя е един вид „оправдателна присъда” с днешна дата. Един такъв наскоро пак пусна текст с най-баналните фалшификации на паметта за близкото минало. И ако се съди по интереса, който предизвика, ловът на наивници в България явно е особено успешен. Не е нужно дори да измисляш нещо ново - достатъчно е периодично да им хвърляш все същата стръв. Трите опорни точки на пропагандата 30 години след като се отървахме от социализма, традиционните опорни точки на пропагандата си остават общо взето три: сигурно, спокойно и безплатно. Но сигурността тогава беше Държавна сигурност, която се грижеше преди всичко за сигурността на държавната машина - и за вечната ѝ власт. В това отношение заплаха можеше да дойде единствено от населението, така че „сигурността\" беше насочена тъкмо срещу него. Волята му за съпротива трябваше да бъде смазана още преди да се е зародила. По целия терен се контролираше за нейни наченки - от медиите до частните отношения, следени чрез механизма на доносничеството. Чак комично става, когато мениджърите на соцносталгията се самозабравят дотолкова, че започнат да хвалят дори медиите през соца - нямало лоши новини. Да попитаме: как да има, след като новинарството бе превърнато в идеологическа реклама? И още: обикновен цинизъм е да твърдиш, че при онзи режим е нямало престъпност, след като той самият беше обявен със закон за престъпен. И след като беше извършил най-голямата кражба на частна собственост в историята на страната, започнала с къщите на богатите и земята на бедните. Затова да помним: използването на държавната машина за разправа с неудобни бизнеси и гласове е не изобретение на Прехода, а рецидив на онова време.    Спокойствието пък е благовидният етикет на отсъствието на конкуренция, която, разбира се, напряга и носи рискове. В същото време тя дава възможност да изявиш индивидуалните си качества, но както знаем, при социализма те не бяха важни, защото кариерното израстване вървеше главно по партийна и ДС линия. Добрите професионалисти не бяха изключени, но само за да не катастрофират социалните системи, управлявани от „кадрите на революцията”. Рецидив от онова време са днешните „калинки”.   „Всичко беше безплатно\" - това е третата опорна точка на днешната пропаганда на соца. Но няма нищо безплатно. Включително и здравеопазване и образование. Винаги ги плаща населението - пряко или с данъците си. В каква пропорция да са единият и другият вид - това е въпрос на политически програми, за които хората днес могат гласуват по време на избори (през социализма не можеха). Но рецидив от онова време е, че за да получиш по-добра медицинска грижа, пак трябва да имаш връзки или да си платиш под масата. Отново са се захванали здраво да лъжат Има нещо издевателско към младите в опита на соцносталгиците да изкарат едва ли не за национално предателство желанието им да учат и живеят в чужбина. И да сочат като успех на социализма това, че ги удържаха тук. Знаем как - с Желязна завеса. Едва ли някой се съмнява, че ако тогава бяха отворили границите и бяха дали възможност на хората свободно да пътуват, емигрантската вълна щеше да е далеч по-голяма от тази през целия преход.\r\nВъобще, соцносталгията е най-злонамерената, но за съжаление и най-ефикасната форма на евроскептицизъм. Защото свири на „тънки струни”. Старите играчи още веднъж са се захванали здраво да лъжат хората със старата пропаганда, използвайки илюзиите на паметта и работата на забравата.   Автор:     ", "date": "2019.08.19", "title": "Носталгията по комунизма - Стокхолмския синдром"}
{"url": "https://www.actualno.com/curious/vijte-novoto-gadje-na-andrea-snimki-news_786364.html", "text": "      Бившата приятелка на - Андреа, отново привлече вниманието към себе си в социалните мрежи. Музикалната изпълнителка публикува снимка в своя Instagram профил с непознат млад мъж, който ѝ прави компания в хотелска стая в Дубай.      Под снимката написа: . В коментарите се забелязват различни предположения от това, че въпросният младеж е новата половинка на певицата, до това, че разговарят в професионален план относно музикалните проекти на певицата.    Както е известно, само преди няколко седмици Андреа обяви раздялата си с дългогодишния си приятел и боксьор в тежка категория Кубрат Пулев. Това предизвика сериозен обществен интерес и повдигна въпроси, какво е довело до раздялата между двамата.        ", "date": "2019.08.19", "title": "Вижте новото гадже на Андреа (СНИМКИ)"}
{"url": "https://www.actualno.com/asia/visoko-naprejenie-turski-vojski-predprieha-nastyplenie-v-sirija-news_786360.html", "text": "      Министерството на външните работи на Сирия обяви, че турски бронетранспортьори са нарушили границата и са влезли в град Саракиб, съобщава сирийската държавна телевизия, окачествявайки действията на \"акт на агресия\".      Уточнява се, че към момента военната техника се движи към град Хан Шейхун в провинция Идлиб (Идлеб), сражения за отвоюването на която води армията на сирийския президент Башар Асад.     По-рано руски медии съобщиха, че сирийските военни са поели контрола над контролно-пропускателен пункт в северозападните покрайнини на Хан Шейхун, като контролираният от бунтовниците град е обкръжен.    Провинция Идлиб остава последният бастион на . Там е базирана терористичната групировка  \"Ал Нусра\", който вече се изявява под друго име.         Неотдавна в казахстанската столица Нурсултан се проведоха преговори за деескалация в региона, а на 2 август в Идлиб влезе в сила режим за спиране на огъня.\r\nКомандването на въоръжените сили на Сирия заяви, че ще преустанови военните действия, при условие, че Турция изпълни задълженията си по договора от Сочи.\r\nДокументът, беше подписан между Москва и Анкара през септември миналата година. Основен момент в него е изтеглянето на тежкото и средното въоръжение на бунтовниците на 20 км от демилитаризираната зона. Турция трябваше да гарантира безопасността на отстъплението.\r\nНа 5 август армията на Асад възобнови операцията си заради неизпълнение на условията.\r\nМеждувременно Сирийският център за наблюдение на правата на човека съобщи, че при въздушни удари са били ударени позиции близо до турския военен конвой, който е бил блокиран на магистрала в Северозападна Сирия след преминаването на границата и навлизането в Идлиб.      Сирийският център, чието седалище е във Великобритания, уточни, че един боец от подкрепяна от Турция групировка, придружаваща конвоя, е бил убит, а други са били ранени.\r\nЗасега няма коментар от Анкара, която подкрепя част от бунтовниците в Идлиб и е разположила сили в района съгласно споразумения с Русия, най-големия съюзник на Асад.  Опасността от масиран военен конфликт между турски и сирийски военни части изглежда много сериозна. ", "date": "2019.08.19", "title": "Високо напрежение: Турски войски предприеха настъпление в Сирия"}
{"url": "https://www.actualno.com/curious/7-istoricheski-fakta-koito-shte-vi-izumjat-news_786478.html", "text": "      Историците непрекъснато откриват нови и понякога доста фрапиращи неща за миналото. Някои от най-известните исторически личности имат изключително интересни биографии, които продължават да се обогатяват и до днес. Знаете ли например, че истинското име на Мартин Лутер Кинг е Майкъл? Ето и още няколко интересни факти, които ще ви шокират.       От 1912 до 1948 година Олимпийските игри провеждат състезания по изкуства: литература, архитектура, скулптура, живопис и музика. Имайте предвид, че всичко е трябвало да бъде с олимпийска тематика, за да се отдаде почит на древните гърци.   Наполеон със сигурност е имал дълъг списък от врагове, но бихте ли помислили, че този списък ще включва зайчета? След като императорът накарал хората си да съберат около 3000 зайци за лов, животните ги нападнали. Честно казано, цялата ситуация изглежда като самозащита от страна на зайчетата. Дори най-големите мъже и жени в историята трябва да започнат все от някъде. Поне съществува един човек, който може да докаже, че мечтите се сбъдват, превръщайки се от модел в Президент на САЩ. Джералд Форд е позирал за редица списания и модни кампании, като дори има корица за Cosmopolitan.      ", "date": "2019.08.19", "title": "7 исторически факта, които ще ви изумят "}
{"url": "https://www.actualno.com/ruse/15-godishna-pevica-ot-ruse-specheli-zvezdi-nad-lovech-news_786323.html", "text": "      15-годишната Кристина Тодорова от Русе стана първият в историята победител в конкурса „Звезди над Ловеч”. Младата певица спечели специална статуетка, изобразяваща музикално петолиние и ключ сол върху него, гравирана с надпис \"ПОБЕДИТЕЛ\".      В първата тройка е и Боряна Борисова на 18 години. Двете с Кристина са изпълнители на вокално студио за поп и джаз „Икономов”-Русе, с ръководител Вили Икономов. Боряна получи трета награда – грамота и статуетка.   Първият конкурс за млади поп-певци \"Звезди над Ловеч\" се състоя на 16 и 17 август. Той се организира със съдействието на Община Ловеч и по инициатива на Анатоли Анастасов - директор на конкурса. Според регламента, участниците преминават кастинг, състоял се на 16 август и само 6 от тях са допуснати до финала на 17 август.   Кристина Тодорова ще получи и собствена песен. Тя ще е специален подарък от композитора Камен Николов, който наскоро бе обявен за наследник на големия Тончо Русев. В момента Камен Николов работи с имена като : Маргарита Хранова, Христо Кидиков, Петя Буюклиева и др. Преди време Камен Николов написа песента „Само едно море“, изпълнена от Тереза Коларова, която бе представена в конкурса на БНТ за Евровизия и предизвика огромен интерес, преминавайки няколко кръга в надпреварата. Маестро Николов е магистър от Академията за музикално изкуство - Пловдив.\r\nЖурито, което оценяваше участниците в „Звезди над Ловеч”, бе от изтъкнати музиканти и специалисти. Председател на журито бе композиторът Иван Михайлов от Ловеч. Завършил е три консерватории, написал е множество песни за утвърдени имена в Холандия, работи с български певци като Ваня Костова, Веселин Маринов, Маргарита Хранова и др. Иван Михайлов е автор на множество школи за различни инструменти. Те се използват в много училища в редица европейски страни, но и в Япония и Китай. Останалите членове са: Вили Икономов – вокален педагог, носител на почетното звание „Почетен гражданин на град Русе” (2014 г.), Найден Вълчев – представител на Община Ловеч, Милен Тотев – един от най-добрите бардове с китара, Валери Красимиров – програмен директор на радио „Зетра” – Ловеч, Кристиян Костов – хореограф и председател НЧ „Бяла Анаста – 2016“- Ловеч и Анатоли Анастасов – член на инициативния комитет и директор на  конкурса „Звезди над Ловеч”. Водещ на конкурса бе популярният водещ Драгомир Драганов.   В началото на септември, Боряна Борисова и Кристина Тодорова заедно с други възпитаници  на маестро Вили Икономов ще представят Русе на конкурса „Полските щурчета” в гр. Полски Тръмбеш. Той се организира от популярният певец Веселин Маринов.    Припомняме, че Кристина Тодорова е носител на голямата награда Гран при на ХХII Международен конкурс за млади изпълнители „Северно сияние” – Русе, 2018 г. На 4 и 5 октомври 2019 г. е новото издание на конкурса, но тя няма право да участва. Ще зарадва публиката с изпълнение на гала-концерта на лауреатите на 6 октомври. Доходното здание е домакин, с вход свободен и за трите дни, при подкрепата на Община Русе. ", "date": "2019.08.19", "title": "15-годишна певица от Русе спечели \"Звезди над Ловеч\""}
{"url": "https://www.actualno.com/society/naj-kultovite-frazi-na-jorj-ganchev-s-koito-shte-go-zapomnim-news_786344.html", "text": "      Във времената, когато Слави Трифонов беше още само \"един от Ку-Ку\" и пееше \"Рокендрол на падащите бабички\", никой още не беше чувал за Бареков, а политическата кариера на Веселин Марешки беше само далечен блян, хвърлящ отражение по ланеца му, Жорж Ганчев беше този, на който се пада да представи в България идеята за политиката като развлечение.      Той , а ние ще припомним някои от крилатите му фрази:\r\n\"Не ме гледай умно, българино!\"\r\n\"На президентските избори ще кандидатстваме Сульо, Пульо, Атанас и аз.\" - относно предизборната кампания за президент през 1996 г.  \"Мърльо, ще те забия като пирон в земята!\" - обръщение към колега депутат.\r\nРеплики към председателя на Народното събрание Йордан Соколов:\r\n- \"Човек като мен, който има всичко, не е длъжен да бъде в една петокласна, разбита от вас държава.\"       - \"Аз съм човек с 23 процента от народния вот, а Вие сте мистър Никой от утре, ако паднете от власт...\"\r\n- \"Тихо - само на детето си, не на мен!\" - по време на изказване от парламентарната трибуна.\r\n\"Някои господа от големи държави са казали на господин Костов: хвани това робско племе за гушата, един милиард годишно обратно връщайте дълга, ще си обърнем главата за демокрацията и правнуци ще плащат заемите, които ще ви даваме сега, за да ви държим на власт. Това е схемата.\" - относно премиера Иван Костов.\r\n\"Сладур, ти си цвят за живота ми! Цвят за живота ми!\" - относно депутата от СДС Александър Йорданов.\r\n\"Не ме иронизирай, момченце!\" - към министъра на регионалното развитие и благоустройството Евгений Бакърджиев, който преди това е коментирал за Ганчев: \"Господин Ганчев, никой не Ви прави на луд. Аз мисля, че това е естественото Ви състояние.\"      \"Цветан беше физкултурник, талантлив, прекрасно атлетче, преместваше хартийки отляво надясно в полицията дълго време. Прекрасно, нищо лошо!\" - относно Цветан Цветанов.\r\n\"Трябва да се уважават институциите, иначе ще настъпи анархия, ще дойдат Ичо, Гичо, Атанас и Спас, и ще ни превземат без нито един изстрел. А иначе от Бойко, Цецо и Мецо няма смисъл. Те трябва да си ходят и да отговарят пред народа. Всички политици трябва да бъдат изметени.\" - относно политическата справедливост и управлението на ГЕРБ в първия мандат на Бойко Борисов.\r\n\"Той е момченце, което го пощипва Бойко Методиев Борисов по бузката и го удря по тумбата. Такива хора, които приемат такова третиране от големия бос, аз не признавам\" - относно Росен Плевнелиев.\r\n\"Кадрите не се купуват от \"Плод-зеленчук\", кадрите се създават с много грижи, със страхотно съблюдаване на развитието им, за да бъдат качествени. В момента това, което наблюдавам, не е от първо качество според моите представи.\" - в коментар за политическата класа през 2006 г. пред сп. \"Тема\".\r\n\"Жак Ширак от четвъртия път стана президент, тъй че не се тревожи за моята възраст. Усмихвай се!\" - относно поредният му опит да спечели президентския пост през 2016 г. Отново неуспешен. ", "date": "2019.08.19", "title": "Най-култовите фрази на Жорж Ганчев, с които ще го запомним"}
{"url": "https://www.actualno.com/health/kokoshi-tryn-kakvo-predstavljava-i-kak-da-go-izlekuvame-news_786336.html", "text": "                    Какво казва медицината за кокоши трън? Това е вирусната брадавица, която не се предава от заразени пилета. Вирусът, виновен за появата се нарича папиломен вирус и се проявява при хората. Той е отговорен и за брадавиците по половите органи и за плоските брадавици. Всички те се отнасят към една група неприятни образувания, които могат да засегнат човека.     Кое причинява появата на кокоши трън?    Заразата с кокоши трън става единствено, чрез хората и помежду им. Не се пренася нито от кокошки, нито от пилета. Единствените преносители на вируса са човешките контакти. Най-опасни места за заразяване с брадавица Кокошият трън не е опасно заразен и не застрашава всеки. Въпреки проявленията му в над 100 вида, само някои от тях имат способността да образуват кокоши трън.\r\nНеприятното кожно образувание може да се появи, при хора с напукани пети, ранички върху стъпалата, или дълго ходене с боси крака.   Вирусът вирее на топли и влажни места    Имайте предвид това и около басейните и обществени бани, ходете с джапанки.\r\nЧовешкият папиломен вирус, известен като кокоши трън „харесва“ едни хора, а други не. Затова и не се изненадвайте, че някои ходят цял живот с боси крака и никога не са патили от него, а при други само няколко минути, ходене боси е довело неприятното кожно образувание. Как да разпознаем кокоши трън! Кокоши трън се характеризира с появата на болка. Тя е сигурен показател, че налице е кокоши трън. Болката се долавя, дори при натиск, при ходене и в изправен стоеж. Появата на брадавица понякога е, върху стъпалото, а понякога на пръстите или между тях. Може да се заразят и пръстите по ръцете.\r\nПо ръцете, невинаги се характеризира с болка. Не бива да се чака дълго за лечение или с надеждата само да изчезне. Брадавицата се развива на дълбоко, разпространява се и на страни и заразява нови тъкани.    Какво помага в превенция с брадавици?          Течен азот за отстраняване на кокоши трън В същността на метода е да се отнеме всеки пласт от брадавицата до пълното й унищожаване. Тактиката е, чрез локално замразяване на -190°С. Това може да доведе до постигне максимален ефект. Докато трае процедурата, се усеща умерено силна или тъпа болка, която трае около 10-15 минути. След лечението, 2-3 дни по-късно може да се оформи малък подкожен мехур, с който да падне една част от брадавицата. Недостатък на процедурата с течен азот е, че не може да се контролират силата и дълбочината на замразяване на участъка. Не се препоръчва за хора страдащи от диабет или крайници с нарушено кръвоснабдяване. Терапията може да се нуждае от 5 процедури, за пълен ефект. Плюсът на лечението с течен азот е, че е достъпно и гарантира 100% излекуване. Лазер за отстраняване на кокоши трън Този метод цели да атакува кръвоснабдяването, в резултат на вирусна брадавица в максимална степен. Чрез него брадавицата „изсъхва“. От кожата се отделя за около месец време. Предимство на процедурата е, че трае около минута, болката е мимолетна и за по-кратко от секунда. В повечето случай, е необходима само една процедура, за да изчезне напълно. Недостатък е, че трябва да се изчака около месец, до месец и половина, за да се заличат изцяло следите от брадавицата. Процедурата, съответно е и по-скъпа. ", "date": "2019.08.19", "title": "Кокоши трън - какво представлява и как да го излекуваме?"}
{"url": "https://www.actualno.com/europe/merkel-i-orban-otbeljazaha-30-godini-ot-padaneto-na-jeljaznata-zavesa-news_786384.html", "text": "      Германският канцлер Ангела Меркел припомни в Унгария важността на „хуманната“ Европа по време на церемонията по отбелязването на 30-ата годишнина от падането на Желязната завеса през 1989 година – ключов момент в обединението на Стария континент, съобщава АФП.      Застанала до унгарския премиер Виктор Орбан, с който през последните години влезе в остри спорове по въпросите за имиграцията, Меркел заяви, че \"Паневропейския пикник\", състоял се на австро-унгарската граница през 1989 година отразява ценностите на \"солидарността, свободата и хуманността на Европа\".   Двамата лидери присъстваха на църковна служба в град Шопрон, където отбелязаха годишнината от пикника, по време на който близо 600 източногерманци пресичат границата и бягат на Запад - първото подобно масово бягство от построяването на берлинската стена през 1961 г., изиграло ключова роля при падането ѝ три месеца по-късно.\r\nЦеремонията е изключително рядка среща между двамата от \"великите оцелели в европейската политика\" – Меркел е начело на Германия от 2005 година, а Орбан управлява Унгария от 2010 година. Тяхната последна двустранна среща беше през юли 2018 година, когато Орбан направи първото си от 3 години посещение в Берлин.  Това беше неловка среща, по време на която техните различия излязоха на показ, като Меркел обвини Орбан, че не е проявил \"човечност\" със своята сурова антимиграционна политика. Тогавац Орбан остро критикува Меркел за решението ѝ през 2015 г. да отвори германските граници за бягащите от зоните на конфликти в Близкия Изток. ", "date": "2019.08.19", "title": "Меркел и Орбан отбелязаха 30 години от падането на Желязната завеса"}
{"url": "https://www.actualno.com/business/rosatom-oficialno-vleze-v-procedurata-za-stroej-na-aec-belene-news_786340.html", "text": "      Руската корпорация \"Росатом\" официално подаде заявление в рамките на процедурата за стратегически инвеститор, който да реализира проекта АЕЦ \"Белене\".      Според пиар агенцията, отговаряща за връзките с обществеността на \"Росатом\", Националната електрическа компания (НЕК) е приела заявлението.\r\nПрипомняме, че днес, 19 август, изтича крайният срок за подаване на заявления. След това държавата трябва да направи \"кратък списък\" с предпочитани кандидати, като ще поиска от тях обвързваща оферта. Освен \"Росатом\", интерес има още от Китай (Китайска държавна и ядрена корпорация CNNC), Корейската хидро-атомна корпорация и френската компания Areva, каза в края на миналата година енергийният министър . Сега БНР съобщава, че корейците също официално са подали заявление, очаква се китайците да го сторят до края на деня, а българска компания проявила интерес да вземе миноритарен дял от проекта - но коя е компанията, не е ясно . А от , че са готови да строят бързо \"Белене\".\r\nПроцедурата за избор на стратегически инвеститор по проекта АЕЦ \"Белене\" бе публикувана на 22 май 2019 година в Официалния вестник на Европейския съюз. Срокът за приключване на процедурата е 12 месеца от датата на публикуване.  \"Процедурата е обявена преди няколко месеца. Включва 9 етапа, а това е само първия. Това не е търг. Първият етап е просто заявления, че \"имам намерение да участвам\". Според мен, и трите потенциални инвеститори, които споменахте, ще бъдат в краткия списък, ще се започнат разгорови, ще се поискат оферти и вече, в зависимост от това, което конкретно се предлага в офертите, които трябва да дойдат, някъде на третия-четвъртия етап от процедурата, ще има съответните разговори. Както знаете, процедурата беше обявена, че ще продължи малко повече от една година\", каза изпълнителният секретар на БУЛАТОМ Станислав Георгиев пред Националното радио.\r\nПрипомняме, че проектът \"Белене\" при третото управление на Бойко Борисов - преди малко над година и с аргумент как у нас не е по-сеизмично, отколкото в Япония. Самият проект беше спрян при първото правителство на Борисов, а сега тръгва с основен аргумент, че сме платили 620 млн. евро за два реактора от \"Атомстройекспорт\" и с това сметката за централата е набъбнала до 2-3 млрд. лева, като е по-рантабилно да завършим проекта. Според доклад на БАН обаче, ако \"Белене\" е по-скъп проект от , тогава става нерантабилен. А държавата зае позиция, че ядрената централа трябва да стане факт без повече държавно финансиране т.е. на пазарен принцип, което поставя и сериозният въпрос за цената на тока. Именно преди време, че такива проекти не стават без държавно участие!\r\nЗа какви опасности заради \"Белене\" предупреди проф. Георги Касчиев - научете в !    Как БАН сама се изобличи с доклада си колко е възможна \"Белене\" - припомнете си в ! ", "date": "2019.08.19", "title": "\"Росатом\" официално влезе в процедурата за строеж на АЕЦ \"Белене\""}
{"url": "https://www.actualno.com/society/smetishteto-na-svishtov-otnovo-gori-objaviha-bedstveno-polojenie-news_786320.html", "text": "      Кметът на Свищов обяви бедствено положение в града. Причината е, че сметището през нощта отново се е самозапалило в дълбочина, съобщи за bTV кметът Генчо Генчев.      То се намира на около 10 км от града. Огънят и димът застрашават вилната зона на Свищов. На помощ са пристигнали екипи на пожарната от Плевен, Белене, Горна Оряховица и Полски Тръмбеш, земеделски производители също са се включили в гасенето.   Голяма част от град Свищов беше обгазена в събота вечерта. Сметището се запали за първи път миналата седмица. То е разположено на площ от 50 декара и на места достига дълбочина от 20 метра. ", "date": "2019.08.19", "title": "Сметището на Свищов отново гори, обявиха бедствено положение "}
{"url": "https://www.actualno.com/america/aligatori-prevzeha-ulici-vyv-florida-video-news_786255.html", "text": "      Всеизвестна истина е, че алигатори могат да се открият на практика навсякъде във Флорида. Но сега тези хищни влечуги са превзели и градовете в щата, съобщава CNN.      На видео в социалните мрежи се вижда огромен алигатор, който плува по време на порой насред натоварена улица, а друг беше заснет да прескача доста умело ограда на частен дом.     Роджър Лайт Джуниър от Сейнт Луис засне огромно влечуго, което плувало в огромна локва, образувала се на пътя по време на поройните дъждове, които се изляха миналия четвъртък.  Друг алигатор, вероятно вдъхновен от акцията „Да щурмуваме Зона 51“, се покатери по оградата на база на военноморските сили в града.\r\nВидео  в социалната мрежа „Фейсбук“ предизвика истински фурор, и мнозина потребители споделиха, че нямали представа, че тези влечуги „можели да се катерят“. На кадрите се вижда как алигаторът успява да „се приземи“ зад оградата доста по-грациозно от човек. ", "date": "2019.08.19", "title": "Алигатори \"превзеха\" улици във Флорида (ВИДЕО)"}
{"url": "https://www.actualno.com/curious/kakyv-trjabva-da-e-normalnijat-puls-news_786277.html", "text": "      Сърдечната честота е сред „жизнените показатели“ за здравето на човека. Нормалният пулс отмерва броя удари в минута, при които сърцето се свива или разпуска.      Скоростта на пулса, варира според физическа активност. Така например, при заплахи и емоционални реакции, нормалният пулс може да се промени рязко. Когато човек е в покой е характерна умерена сърдечна честота.\r\nПознанията, над това, какъв трябва да е нормалният пулс са отличен ориентир за идентифициране и на редица здравословни проблеми.   Нормалният сърдечен пулс, мери броя удари на сърцето в минута.\r\nСлед 10 годишна възраст, от 60 до 100 удара в минута се приемат за нормален пулс.\r\nСърцето ускорява ритъма си по време на тренировка. За различните възрасти, препоръчителният максимален пулс, варира.    Важна е не само скоростта. Сърдечният ритъм има също определящо значение, а неправилният пулс може да е знак за здравословни проблеми от различно естество.\r\nСтатистиките сочат, че:\r\nЕдин, на всеки четири случаи на смърт, настъпва в резултат на сърдечно заболяване. Ето, защо следенето на нормалния пулс, ще намали риска от сърдечни усложнения. Американската сърдечна асоциация приема за нормален пулс отброяването между 60 и 100 удара за 60 секунди. Според научните изследвания, честотата се променя с възрастта и възможностите за физическа активност.   За нормален пулс се отбелязват още, че физически активни хора, в т. ч. спортисти, имат до 40 удара в минута.\r\nСърдечният ритъм се измерва с ударите на сърцето за 60 секунди.    Например, изплашен или изненадан човек, отделя адреналин. Това е хормон, който ускорява сърдечната честота. Това е подготовка за тялото да ползва повече кислород и енергия, за да се предпази от потенциална опасност. Измерването на нормалния ритъм е лесно. Може да откриете пулса над китката или шията. Опитайте да измерите своя пулс на артерията. Той се долавя над китката в страни, точно под страната на палеца на ръката.\r\nЗа да измерите пулса, внимателно натиснете с върха на показалеца и среден пръст. Натискът трябва да е насочен над кръвоносния съд, на китката. Избройте ударите, в рамките на минута.\r\nМоже също да преброите за период от 30 секунди и да умножите броя на две или да преброите за 10 секунди и да умножите по шест.\r\nКато алтернатива, за засичане на нормален пулс може да използвате автоматичен уред, който замерва сърдечния ритъм. Такъв уред лесно се настройва и засича, дори, кога сте в не нормиран диапазон. Трябва да тествате сърдечната си честота в покой. Това се прави, преди да измерите сърдечна честота в тренировъчен режим. Най-доброто време за измерване е сутрин, преди ставане от нощния сън.\r\nЗа правилно отчитане е добре да замервате няколко дни подред по едно и също време.         Съществуват няколко начина да проверите пулса си. Сред най-разпространените са: За измерване по този метод, трябва да намерите радиалната артерия.\r\nПоставете показалеца и средните пръсти от вътрешната страна китката, точно под палеца.\r\nНе използвайте палеца, тъй като артерията може да затрудни преброяването с точност.\r\nСлед като усетите пулса, пребройте, колко удара правят за 15 секунди. След това умножете това число по 4, за да получите сърдечната честота. Например 20 удара за 15 секунди се равнява на ритъма на сърцето от 80 удара за 60 секунди. За да проверите пулса си по този метод, трябва да намерите каротидната артерия.\r\nПоставете показалеца и средните пръсти отстрани, точно под челюстната кост. Ако се налага, може да изместите пръстите, докато доловите, как сърцето ви тупти.\r\nПребройте импулсите, които усещате за 15 секунди.\r\nУмножете това число с 4, за да получите сърдечната си честота. Артерията се намира на гърба на ходилото. За да измерите, поставете показалеца и средните пръсти над най-високата точка на костта, която върви по горната част на стъпалото. Може да се наложи, да преместите пръстите по костта или леко на всяка страна, за да усетите пулса.\r\nСлед като сте открили пулса, избройте за 15 секунди ударите. После умножете по 4 и така ще получите броя на удари за минута. Друго място за проверка на пулса е брахиалната артерия. Тя е разположена от вътрешната страна на лакътната ямка. Точно в тази зона се притиска. Този метод се използва най-често за измерване нормален пулс у малки деца.\r\nЗа целта, завъртете ръката така, че да е леко наведена, а вътрешната страна на ръка да е обърната към тавана.\r\nПоставете показалец и среден пръст по протежение страната на ръката, между кривата на лакътя отгоре и заострената част на лакътната кост, отдолу. След това преместете пръстите на сантиметър нагоре по ръката. Ако се наложи натиснете силно, но не прекалено, за да усетите пулса.\r\nСлед като го доловите, пребройте колко удара прави за 15 секунди. Умножете с 4, за да получите сърдечната честота.    Има редица устройства, които измерват пулса. Такива са например:\r\nдомашни апарати за кръвно налягане;\r\nприложения за смартфони;\r\nдигитални фитнес тракери;\r\nтренировъчни уреди.   Цифровите фитнес проследяващи устройства, носени на китката, домашните апарати за кръвно налягане и приложенията за смартфони, са с по-малка точност от ръчната проверка. Тези апарати са много полезни при упражнения във фитнеса или по време на голямо физическо натоварване. Нормалният пулс е с честота от 60 и до 100. Той е ритмичен, с еднаква сила във всяка пулсация. Съществуват много са факторите, които влияят над пулса.\r\nТрениращите редовно и спортистите имат по-бавен пулс. Това е в резултат работата на сърцето и червените кръвни клетки, които доставят кислород. За спортуващи хора, пулсът може да е под 60 в минута.\r\nДруг важен факт е показва, че пулсът при всички хора се ускорява при вдишване, а при издишване се забавя. Това е известно като т, н. “синусова аритмия” и е обичайно състояние.\r\nУсещане за “прескачане” на сърцето в не чести случаи, при здрави хора в резултат на екстрасистоли. Последните се приемат за нормални.   При зачестяване, трябва да се търсят консултации с кардиолог. Това е изключително важно при сърдечноболни или възрастни хора изложени на рискови фактори. Аритмичен пулс – характеризира се с неравномерни пулсации, в различни етапи от време. Той се проявява с различен интензитет и отпускане на пулсациите.\r\nСлаб или липсващ пулс – когато такъв е на лице, може да става дума за дехидратация на организма или ниско кръвно налягане. Когато е отслабен или липсващ само в определени зони, може да е сигнал за атеросклероза. Хиперкинетичен пулс – известен и като “прескачащ” пулс и е характерен при повишено налягане. Това състояние може да е в резултат на анемия, атеросклероза, хипертония, фебрилитет, тиреотоксикоза и др. Смата се за нормален пулс при физическо натоварване, стрес и др.   Хипокинетичен пулс – такъв пулс е слаб, при понижено налягане, известно още като “сближени граници”. Може да е в резултат на ниско кръвно налягане, дехидратация, заболявания на клапи, сърдечна недостатъчност и пр. Най-правилно е пулсът да бъде измерван в покой. За да се направи пълна диагностика, трябва да се мери, преди и след физическа активност.\r\nНормалните граници за пулс в покой са между 60 и 100.\r\nПо време на физическо натоварване и според възрастта, пулсът в покой и нивата на интензивност в тренировките варират.\r\nСкоростта, с която пулсът се връща в норми е показател за сърдечносъдова кондиция. ", "date": "2019.08.19", "title": "Какъв трябва да е нормалният пулс"}
{"url": "https://www.actualno.com/plovdiv/rodopite-pochti-zatvoreni-zaradi-afrikanskata-chuma-news_786377.html", "text": "      Труп на диво прасе, умряло от някъде над Перущица, затваря нови територии в Пловдивско и в част от Родопите. Няма достъп до редица любими туристически маршрути като екопътеки, скалния феномен Чудните мостове и други заради карантинната забрана.      Това стана ясно днес от поредното заседание на областната епизоотична комисия в Пловдив. Забранява се и достъпът до ловностопанските райони, попаднали в опасните зони- те са в землището на Перущица, в селата Брестовица, Храбрино, в ловностопански район Кричим, Скобелево, Устина е Петвар . В тези райони се забранява дърводобивът и ловът, брането на билки и гъби. Заради възможността заразата да бъде пренесена чрез гумите на натоварени с дървен материал камиони, при стриктно спазване на мерките за биосигурност се дават седем дни, в които досега събраният да бъде изнесен от зоните.   Във фокуса на вниманието на комисията са и прасетата, отглеждани в частни домове в села, попадащи в 20 км санитарни зони. Те са разположени в 74 населени места , досега проверени са 51 от тях, което означава 1092 обекта. В по-голямата част хората сами са си заклали прасетата- 2 184 коледи вече са се състояли. 73 прасета са избегнали ножа, а стопаните им са получили 29 предписания за доброволно унижощаване. Предстоят проверки в още 23 места до края на седмицата . До 26 август стопаните трябва да внесат в местните кметства пълен комплект документи, с които удостоверяват доброволното умъртвяване на животните, за да получат полагащата им се помощ от 300 лв за санитарно почистване и дезинфекция. ", "date": "2019.08.19", "title": "Родопите почти затворени заради африканската чума"}
{"url": "https://www.actualno.com/analysis/kakvi-shte-sa-posledstvijata-ot-izkluchvaneto-na-turcija-ot-programata-f-35-news_786284.html", "text": "      До какво ще доведе изключването на Турция от програмата F-35, коментира руският вестник “Известия“.      С обявяването на в производствената програма на F-35, САЩ застрашиха перспективите за серийно производство на основния последен модел изтребител за страните от НАТО. Оценявайки загубите на Анкара от 9 милиарда долара, Вашингтон се опитва да не си спомня, че Турция трябва да произведе над 900 компонента за самолета.   Характеристика на проекта F-35 от самото начало беше безпрецедентното международно сътрудничество. Не само в производството, но и в неговото развитие участва група от девет държави основателки, всяка от които има право на глас при определяне на техническия вид и характеристиките на машините.\r\nПроизводството на компоненти също се разпределя между всички негови участници. В много отношения проблемите при координирането на науката и авиационната индустрия на няколко държави предизвикаха забавяния в този рекорден проект.  Турция се присъедини към проекта по-късно от страните-основатели - през 1999 г. Следователно, по време на избора на характеристики, на минимално - четвърто ниво (без право на глас и достъп до ключова информация). Но от друга страна, в производствената програма на опитни, а след това и серийни изтребители, нейният статус е по-висок - заедно с Австралия, Канада, Дания и Норвегия, тя е партньор на трето ниво.\r\nТурция днес произвежда 937 части и компоненти за F-35. От тях за около 400 е единственият доставчик в света. Непосредственото прекъсване на тази производствена верига, създадена през годините, неизбежно ще доведе до забавяне на производството за всички страни клиенти.   Съгласно лиценза Турция също трябваше да сглоби двигателите Pratt Whitney F135 за част от своите самолети в завода в Ескишехир. В същото предприятие те планираха да създадат първия сервизен център за тези двигатели за F-35 от цяла Европа.    Според Пентагона прехвърлянето на продукция от Турция ще струва 500-600 млн. долара. Дори в най-оптимистичната версия, обявена от американската страна, изваждането на Анкара ще забави доставката на 50-75 самолета за чуждестранни купувачи. Изключена от програмата, Турция няма да получи 9 милиарда долара, които трябваше да спечели от пускането на компоненти F-35 за целия му жизнен цикъл.\r\nТази ситуация болезнено напомня на турците за поредната история за неизпълнението на голям военен договор, който възмутено си спомнят дори век по-късно. Преди Първата световна война Великобритания отказва да предаде на Османската империя два линейни кораба, построени по турска заявка и ги реквизира в своя флот. Това се случи, въпреки факта, че корабите вече бяха платени и турски екипаж пристигна в Англия за един от тях, цитира Фокус.\r\nСобственият проект на турски изтребител от пето поколение беше показан тази година на френското въздушно шоу в Бурже. Но дори и по някакво чудо да материализира, това ще се случи не по-рано от 2029 г. - според най-смелите оценки.   Както и да е, Турция в близко бъдеще трябва да намери на своя стареещ въздушен флот. И в такава ситуация доставката на руски Су-35 на турските ВВС изобщо не изглежда фантастична. ", "date": "2019.08.19", "title": "Какви ще са последствията от изключването на Турция от програмата F-35?"}
{"url": "https://www.actualno.com/politics/politologyt-kalojan-metodiev-e-novijat-shef-na-kabineta-na-prezidenta-koj-e-toj-news_786353.html", "text": "      Политологът Калоян Методиев е новият шеф на кабинета на президента. Румен Радев издаде указ, с който официално го назначи на поста. Методиев ще замести вече евродепутатът Иво Христов и в Стратегическия съвет към Президентството. Съветът беше създаден през март, в него Калоян Методиев влезе с експертизата си на политолог и главен анализатор на Института за стратегии и анализи.      Методиев е роден през 1976 г. Вече е доктор по политология от Софийският университет „Св. Климент Охридски“. Специализирал е Външна политика и Национална сигурност. Бил е стажант в Европейския парламент в Брюксел.  В момента е хоноруван преподавател в Софийският университет и асистент в  в ЮЗУ „Неофит Рилски“. Там води курсове и за Имиграционните политики, Енергийните политики и Съвременната политическа история на Балканите. Автор е на книгите „Поколения и възраст в политиката. Българският преход“ (2012) и “Западните Балкани и България (политика, дипломация, сигурност)“ (2016). Ползва свободно английски, руски, сръбски и хърватски език. Женен е с две деца.   Политическата му кариера започва от Младежкия съюз на демократичните сили през 2001г, на който е бил и председател. В периода 2004 – 2006 г. е зам.-председател на Демократични европейски младежки общности със седалище в Копенхаген. На парламентарните избори през лятото на 2005 г. е водач на листата на ОДС за област Търговище. През 2005г. Обаче написка СДС с шумен скандал заедно с по-голяма част от членовете на НИС на МСДС и областните председатели на организацията. През 2007 г. е сред основателите на политическа партия Общество за Нова България (ОНБ). Формацията е със социално-консервативни ориентация. Оттегля се от активна политическа дейност през 2013г.   ", "date": "2019.08.19", "title": "Политологът Калоян Методиев е новият шеф на кабинета на президента. Кой е той?"}
{"url": "https://www.actualno.com/crime/ostava-tejko-systojanieto-na-vatmana-postradal-na-bul-car-boris-iii-news_786280.html", "text": "      Състоянието на пострадалия ватман остава тежко. Това съобщи за Агенция „Фокус“ говорителят на УМБАЛСМ „Н.И. Пирогов“ Мария Пойразова.      Припомняме, че на бул. „Цар Борис III“ в района на кв. „Бъкстон“ в посока кв. „Княжево“. Сигналът за инцидента е подаден в 9.00 часа на 18 август. Заради авария на трамвайна мотриса по линия номер 5 се е наложило да бъдат прикачени два трамвая.   По време на закачането на двете мотриси ватманът е ударен от метална щанга. Той е откаран в УМБАЛСМ „Н. И. Пирогов“, където му са направени подробни прегледи и изследвания. Оставен е в Реанимация заради тежката травма. ", "date": "2019.08.19", "title": "Остава тежко състоянието на ватмана, пострадал на бул. \"Цар Борис III\""}
{"url": "https://www.actualno.com/kustendil/klienti-prebiha-taksimetrov-shofior-v-kustendil-news_786290.html", "text": "      Трима клиенти на такси в Кюстендил са пребили шофьора във вчерашния ден. 56-годишният мъж е със счупен нос. Инцидентът е възникнал на пътя Кюстендил – София /в близост до мотел „Сайма“/. Единият от нападателите е установен и задържан – 18-годишен, от кюстендилската село Жабокрът. По случая е започнато досъдебно производство в РУ Кюстендил, уведомен е дежурен прокурор.      30-годишен мъж от Сапарева баня и 20-годишен дупничанин пък са задържани от дупнишки полицаи за нанесен побой, в събота. Двамата мъже били повикани от тяхна позната, която била заплашена пред хранителен магазин на ул. „Венелин“ в Дупница от 42-годишен местен жител, който бил известен с множество криминални деяния. Пристигналите двама му нанесли побой – пострадалият е с мозъчен кръвоизлив  и опасност за живота, настанен е в столично здравно заведение за лечение. По случая е започнато досъдебно производство в РУ Дупница, уведомен е дежурен прокурор, предадоха от ОДМВР - Кюстендил. ", "date": "2019.08.19", "title": "Клиенти пребиха таксиметров шофьор в Кюстендил"}
{"url": "https://www.actualno.com/curious/kakvo-e-byrnaut-i-kak-da-se-spravim-s-nego-news_786273.html", "text": "             Тези, на пръв поглед, дребни неща, „пилят нервната система“. Това повлиява психическото ни състояние и може да се нарече синдром на прегряването, известен вече и като бърнаут!\r\nС времето, потискайки негативните емоции, нервност и напрежение, те сриват психиката ни.   Бърнаут произхожда от жаргонно название за крайно изтощение на емоциите. Провокирано е главно от работата ни, но повлиява всеки един момент от ежедневието ни. Така се стига до риск, от взрив в нервната система или бърнаут. Това е като „бомба със закъснител“. Най-честите прояви на синдрома на прегряването са апатия, липса на мотивация, изблици на гняв, неудовлетвореност, пасивна агресия и пр.     Какво е прегаряне? Прегряването е състояние на физическо, емоционално и психическо изтощение, провокирано в резултат на прекомерен и траен стрес. То се проявява в резултат на прекалено претоварване, емоционално изтощение и не състояние да се посрещнат постоянните изисквания.\r\nДокато трае стресът, човек загубва интересът и мотивацията, които са го подтиквали някога да постига дадени позиции и да се заема ключова роля, над дадени аспекти в кариерата.\r\nБърнаут води до ежечасово намалява производителността и енергията, оставяйки потърпевшият да се чувства все по-безпомощен, безнадежден, циничен и негодуващ. В крайна сметка засегнатият чувства морална, физическа, психологична и емоционална изхабеност. Отрицателните ефекти от бърнаут    Те се отразяват във всяка област от човешкия бит. Това включва работа, дом, семейство и социален живот. Прегряването води и до дългосрочни промени в тялото, които правят организма уязвим на различен тип заболявания. Най-честите, сред които са вируси и грип. Кого засяга Бърнаут Терминът се появява първоначално в Америка. Той засяга служителите на големи корпоративни компании и се свързва с огромния стрес, на които са изложени всички кадри от асистенти до изпълнителен директор.\r\nДнес бърнаут е бичът на XXI век. Той е обхванала масово всички развити и развиващи се страни, пренесъл се е и у нас, заедно с идеите да градим кариери, подобни на американските.\r\nПревенция и лечение на прегряването Техники срещу стрес При разпознаване на най-ранните предупредителни знаци, Бърнаут може да бъде преодолян.\r\nСправянето със синдрома на прегряване, изисква подход в три стъпки:\r\nРазпознаване – тук трябва да се следи за предупредителните знаци за прегряване; Устойчивост  - важна е личната грижа за физическото и емоционалното здраве.\r\nСъветите на специалисти в превенцията с Бърнаут\r\nЗа да се справите с Бърнаут, потърсете други хора.\r\nКогато сте на път към пълно изтощение, може да се почувствате безпомощни. Съществуват и някои положителни стъпки, които са от полза при преодоляване на непосилния стрес и възстановяване баланса в живота. Едно от най-ефективните са социалните контакти. Социалният контакт е антидотът на природата срещу стреса. Говоренето с добър слушател е един от най-надеждните начини да успокоите нервната система и да освободите стреса. Човекът, с когото разговаряте, не трябва да е професионалист, който да свърши вашите задачи, а добър слушател. Някой, който ще слуша внимателно, без да се разсейва или да изразява преценка.\r\nДруго важно е, да не мислите за това, което ви тормози. По този начин може да направете позитивно и приятно времето, което прекарвате с любимите хора.\r\nБъдете по-общителни със своите колеги. Завързването на приятелства в работната среда може да предпази от прегряване на работа. Важно е да се спазват, както ежедневните малки почивки, така и годишните отпуски. По време на тях е хубаво да се изключвате от мрежата, в т. ч. смарт телефон. Добър похват е като пренасочите служебните обаждания към друг колега, който е упълномощен да ви замества.\r\nОграничете контакта си с отрицателни хора. Общуването с негативно настроени хора, може да задълбае проблема Бърнаут. Опитайте се да ограничите контактите с такива „токсични“ личности.\r\nОткрийте нови приятелства. Ако смятате, че няма към кого да се обърнете, винаги може да изградите нови приятелства и да разширите социалната си мрежа. Силата на даване Да си полезен на другите, доставя огромни щипки удоволствие. Благотворителност или добро дело, може да помогне за намаляване на стреса и за разширяване на социалните познанства.\r\nДори дребни неща като любезна дума или приятелска усмивка, могат да накарат всеки да се почувства по-добре. Те ще помогнат да намалите стреса, както за себе си, така и за околните. Без значение, дали имате работа, която ви дава възможност да плащате сметките си или такава, която умее да повдигне духа, важно условие е тя да ви доставя удоволствие. Дори ако се налага да напуснете настоящата си работа или да вършите, онова, което обичате за по-малко средства, рискът си заслужава.\r\nПромяната в настройката ви към работата, може да е от полза за нова цел и самоконтрол. Открийте баланс Ако не харесвате работата си, потърсете удовлетворение и смисъл другаде. Това може да са семейството, приятелите, хобитата или доброволния труд. Съсредоточете се, над това, които ви носи радост.\r\nДайте си почивка. Отидете на екскурзия, използвайте временното отсъствие, да се откъснете от негативните усещания и създалата се ситуация. Използвайте разстояние, за да презаредите батериите си и да опитате други похвати за възстановяване.\r\nПреоценка на приоритетите\r\nПрегряването Бърнаут е неоспорим знак, че нещо важно в живота ви не работи. Отделете време, за да помислите за своите цели, мечти и надежди. Помислете дали не пренебрегвате нещо, което е важно за вас? Това може да е възможност да откриете онова, което ви прави истински щастливи. Поставете граници Не преувеличавайте. Научете се как да кажете „не“ на заявките, който засягат личното ви пространство и време. Научете си урока, а именно: Казването „не“, позволява да кажете „да“ на ангажименти, които бихте поели с отворено сърце.\r\nИзградете си ежедневна почивка, като се откъсвате от технологиите. Поставете си час, в който всеки ден, да прекъснете връзката. Оставете лаптоп,  изключете телефона и спрете да проверявате имейла за час време, което да ви даде пълен рестарт. Творчеството е мощен антидот, срещу прегряване. Опитайте нещо ново. Започнете бавен проект или възобновете любимо хоби. Изберете дейности, които нямат нищо общо с работата или предизвикват стрес и паника. Отделете време за релакс Техники за релаксация са медитация, йога и дълбоко дишане. Те активират релаксацията на тялото и спокойствието.    Направете упражненията приоритет. Постарайте се да спортувате в продължение на 30 минути или повече на ден или да разбиете това време на кратки, 10-минутни дейности. Например, разходка 10 минути, може да подобри настроението ви за 2-а часа.\r\nРитмичното упражнение с движение на ръцете и краката е изключително ефективен начин да повдигнете настроението. С него може да увеличите енергията, да настроите фокуса, да отпуснете тялото и ума. Опитайте бягане, ходене, бойни изкуства, трениране с тежести, плуване или танци.\r\nЗа да намалите стреса, фокусирате мислите, върху тялото и това как се чувства. Може да изпробвате с краката, удрящи по земята, или вятъра върху кожата и косата ви. Това, което вкарвате в тялото си, може да окаже голямо влияние, над настроението и нивата на енергия.\r\nНамалете количествата захар и рафинирани въглехидрати. Може да жадувате за сладки закуски или калорични храни като макаронени изделия или пържени картофи. Помнете, обаче, храни с високо съдържание на въглехидрати, водят до срив в настроението и енергията.   Намалете приема на храни, които повлияят неблагоприятно над настроението. Такива са кофеин, трансмазнини, консерванти и хормони. Хапвайте повече Омега-3 мастни киселини, за настроение. Най-добри източници има в тлъстата риба. Такива са херинга, сьомга, аншоа, скумрия, сардини, всички видове морски водорасли, орехи и ленено семе.\r\nИзбягвайте прием на никотин. Никотинът е мощен стимулант, но увеличава нивата на тревожност.\r\nПриемайте умерени количества алкохол. Той временно намалява тревогата, но може да предизвика безпокойство не след дълго.\r\nСпазвайки, тези лесни на пръв поглед навици и похвати, може да изградите имунитет, срещу Бърнаут! ", "date": "2019.08.19", "title": "Какво е бърнаут и как да се справим с него?"}
{"url": "https://www.actualno.com/burgas/koncert-i-shestvie-v-aheloj-v-chest-na-godishninata-ot-razgroma-na-car-simeon-i-nad-vizantijcite-news_786293.html", "text": "      Утре се навършват 1102 години от . На 20 август жителите и гостите на града ще си припомнят триумфа на Цар Симеон I над византийския главнокомандващ Лъв Фока. Според историци, сражението остава едно от най-големите в Европа по времето на Средновековието.      Българският владетел е начело на боевете. Византийската войска е обкръжена и изтласкана към морето, където е унищожена почти изцяло. По нареждане на Цар Симеон I преди Ахелойската битка, .\r\nЧестването на паметната годишнина в Ахелой ще започне в 19.00 часа с празнично шествие. То ще тръгне от сградата на читалище „Светлина 1934” и ще продължи през градския парк до паметника на Цар Симеон Велики. Там ще бъде отслужена панихида в памет на загиналите войни.\r\nВ програмата е включен концерт на откритата сцена в парка. В него ще участват изпълнители от фестивала “Радост на морския бряг”.   ", "date": "2019.08.19", "title": "Концерт и шествие в Ахелой в чест на годишнината от разгрома на Цар Симеон I над византийците"}
{"url": "https://www.actualno.com/analysis/pet-neshta-koito-trjabva-da-znaem-za-jeljaznata-zavesa-news_786296.html", "text": "      „Желязната завеса“ първоначално е идеологически термин, който се превръща във физическо разделение между комунистическа Източна Европа от Запад след края на Втората световна война, пише АФП. Ето и пет неща, които трябва да знаете:       Името Терминът „желязна завеса“ се популяризира след като е използван за пръв път от бившия британски премиер Уинстън Чърчил в знакова реч в колежа „Уестминстър“ в американския град Фултън през март 1946 година.\r\n„От Шчечин на Балтийско море до Триест на адриатическото крайбрежие – желязната завеса се е спуснала над континента“, обявява Чърчил, който по това време е лидер на опозиционната Консервативна партия.  Коментарът му се смята за първия намек за Студената война, която противопоставя Съветския съюз и Запада над четири десетилетия.\r\nТерминът обаче е измислен доста по-рано. Руският писател Василий Розанов пише в своята книга „Апокалипсисът на нашето време“ от 1918 година: „желязната завеса беше спусната, скърцаща и пукаща, в края на руската история“, цитира БГНЕС. Физическа бариера     Идеологическото разделение между контролираната от Съветския съюз Източна Европа и Запада постепенно се превръща във физическа граница, простираща се на хиляди километри.\r\nЗа да спрат бягството на гражданите си на Запад, доминираните от СССР източни държави, започват да издигат различни форми на бариери – от бодлива тел, канавки и бетонни стени.\r\nРазделителните граници са контролирани посредством сирени, наблюдателни кули, минни полета и въоръжена охрана от войници. Социалистическа Унгария издига първата отсечка от стената през 1949 година – изграждайки 260-километрова ограда от бодлива тел по границата си с Австрия.    Берлинската стена Берлинската стена е най-известното проявление на Желязната завеса и се превръща в нейн символ. През 1952 година Източна Германия, която е съветски сателит-държава, изгражда буфер с ширина от 10 метра, използвайки бодлива тел, по цялата си граница със Западна Германия.   Гражданите все пак можели да преминават между разделения Берлин, като около 3 милиона души напускат източната част за периода 1952-1961 година. За да се спре масовото преселение Източна Германия започва изграждането на бетонна стена през 1961 година.\r\nБерлинската стена – комбинация от тел и подсилен бетон, се простира на 155 километра и е силно охранявана. Опити за бягство    На източноевропейските граждани било разрешено да посещават Запада само при строги условия, а тези, които се опитат да преминат без разрешение, били предупредени, че го правят на собствен риск.\r\nОколо 600-700 души загиват при опит да избягат от Източна Германия, поне 136 намират смъртта си при Берлинската стена, показват историческите данни.\r\nОколо 5000 души обаче успешно преминават, като често използваха иновативни средства.\r\nМъж използва кабел, изстрелян с лък и стрела от покрива на сграда до жилището на роднина от другата страна на стената\r\nДруги бягат преплувайки берлинската река Шпрее, през тунели или с балони с горещ въздух.    Падането на Желязната завеса През май 1989 г. Унгария решава да отвори границата си с Австрия, което се превръща и в първия пробив в Желязната завеса. На 19 август над 600 източногерманци, дошли на почивка в Унгария, се възползват от отварянето на един контролните пунктове на австрийската граница във връзка с провеждан общоевропейски пикник, за да избягат на Запад - първото подобно масово бягство от 1961 г.\r\nКомунистическите режими в Източна Европа падат един след друг, без да се намеси Съветският съюз, управляван тогава от Михаил Горбачов. Безпрецедентни демонстрации разтърсват Източна Германия.\r\nНа 9 ноември високопоставен ръководител на Източна Германия е хванат натясно с въпрос кога ще влязат в сила нови правила, предвиждащи свободно движение за източно германските граждани. \"Доколкото зная, веднага\", измърморва той пред журналистите. Отговор, който отприщва вълна от хиляди жители на Източен Берлин към контролните пунктове - охраната, объркана, най-накрая вдига бариерите.\r\nОбзети от еуфория, берлинчани празнуват цяла нощ, възседнали стената, после грабват кирки и започват да я рушат. През следващите две години се разпада и Съветският съюз. ", "date": "2019.08.19", "title": "Пет неща, които трябва да знаем за Желязната завеса"}
{"url": "https://www.actualno.com/america/zadyrjaha-4-tona-marihuana-v-luti-chushki-news_786305.html", "text": "      Близо 4 тона с марихуана, скрити в люти чушки халапеньо задържа американската гранична полиция. Стойността на пратката е 2,3 милиона долара.      Дрогата била открита в ремарке на трактор, пълно с халапеньо. Куче на граничната полиция в Сан Диего надушило марихуаната. Задържан е 37-годишен мексикански гражданин, който се опитал да премине през граничния пункт с Мексико.   При проверка са открити 314 пакета с марихуана с общо тегло от 3,4 тона, които били скрити в лютите чушки. Това е втори подобен случай на заловено огромно количество дрога в Сан Диего за последните няколко дни.\r\nВъв вторник миналата седмица бяха открити близо 5 тона марихуана, скрити в пратка с пластмасови автомобилни части.  От началото на годината властите са иззели около 113 тона марихуана, 41 тона кокаин и 27 тона амфетамини, припомня БГНЕС.\r\nПрез юли полицията откри пратка от 20 тона кокаин с приблизителна стойност от 1 милиард долара на кораб в пристанището на Филаделфия – едно от най-големите количества дрога в американската история.    ", "date": "2019.08.19", "title": "Задържаха 4 тона марихуана в люти чушки "}
{"url": "https://www.actualno.com/asenovgrad/plovdivchanin-probjaga-pyrvi-160-te-km-na-persenk-ultra-2019-g-news_786205.html", "text": "       Той успя да достигне финалната линия за време от 21 часа 59 минути и 28 секунди. 35-годишният Димитър Маринов е от Пловдив. Второто място в дистанцията на 160 километра си заслужи Константин Атанасов от София. Той грабна среброто на същата дистанция и в миналогодишното издание на \"Персенк Ултра\". До третата позиция достигна Велин Дилов от Плевен. С това свое постижение тя подобри времето си в същото състезание през 2018 г., финиширайки за 29 часа и 46 секунди.          Обичайно, надпреварата по бягане имаше и други по-къси дистанции. Тук втори стана Ивайло Хаджиев, който миналата година бе шампион в същата дистанция. А третото място успя да спечели Петко Новаков. Втора достигна до финала Гергана Малчева. Третото място си заслужи Мая Малканова. Освен, че се класира първа, тя успява да подобри с 15 минути и собствения си рекорд от миналата година. С 5 минути пък води и победителя в категорията на мъжете. Веднага след нея на второ и трето място се наредиха съответно Славена Топалска и Боряна Николчева. Борбата за по-предна позиция между тях е била до последната крачка, разказа за Иван Димитров - част от организационния екип на състезанието. Славена Топалска обаче е била по-бърза с 14 секунди и така Боряна Николчева е останала с бронзов медал. Втори се класира Камен Медков, а трети - Ахмед Ахмед.  Ултрамаратонът \"Персенк Ултра\" вече се утвърди като традиция и се провежда край Асеновград за шеста поредна година. Този път маршрутът, който мъжете и жените трябваше да изминат, преминаваше и през нови непознати, но интересни планински места. Състезателите в \"Персенк Ултра\", които се включиха в 160-километровото трасе, тръгнаха заедно с участниците в \"Диво Прасе Ултра\" с дистанция от 110 километра. Всички стартираха от центъра на Асеновград по маршрут: \"Високата пещ\" – хижа \"Гонда Вода\" – хижа \"Безово\" – връх \"Червената стена\" – старият Римски мост до село Югово – село Югово – хижа \"Пашалийца\" – село Павелско – село Хвойна - село Малево – село Орехово.\r\nОт тук трасетата на 160 километра и 110 километра се разделиха и състезателите  в по-дългата дистанция трябваше да поемат през каньона при \"Цирикова църква\" към уникалния природен феномен \"Чудните мостове\". От там маршрутът продължи през Стария римски път, в близост до връх \"Голям Персенк\", през местност \"Мезаргидик\". Така, през Стария римски път бегачите достигнаха до хижа \"Персенк\" и се отправиха към финала по маршрут: Митницата – село Орехово – \"Бяла черква\" – село Добралък – хижа \"Руен\" – село Яврово – село Лясково – Асеновград. Обичайно, събитието е в рамките на три дни, а старт-финалът бе разположен на централния площад \"Академик Николай Хайтов\" в Асеновград.   Състезанието стартира точно в 18:00 ч. в петък (16.08.19 г.) и приключи с награждаването в 14:00 ч. в неделя (18.08.19 г.). На финала организатори, състезатели и публика се събраха за традиционната обща снимка. Сред участниците имаше и бегачи от цяла България, като в полово съотношение мъжете са с превес над жените по брой. Състезанието е предназначено за участници на възраст над 18 г., като горна граница няма.      ", "date": "2019.08.19", "title": "Пловдивчанин пробяга първи 160-те км. на \"Персенк Ултра 2019 г.\""}
{"url": "https://www.actualno.com/europe/vuchich-s-iznenadvashto-poseshtenie-v-sasht-news_786265.html", "text": "      Сръбският президент Александър Вучич ще отпътува на изненадваща визита в Ню Йорк, съобщи Държавният департамент.      В САЩ Вучич ще разговаря с държавния секретар Майк Помпео, съобщи от своя страна белградското издание \"Блиц\".   Преди няколко дни президентът на представи структура на инвестиционен план за следващия период, за който са предвидени 10, а може би и 12 милиарда евро, които ще бъдат вложени в комуналната, транспортната, енергийната и дигиталната инфраструктура, както и за увеличаване на раждаемостта, изграждане на жилища за млади хора и туризъм.   ", "date": "2019.08.19", "title": "Вучич с изненадващо посещение в САЩ "}
{"url": "https://www.actualno.com/books/grabej-po-scenarij-news_785482.html", "text": "      Неслучайно Пъблишърс Уикли определя Джеймс Патерсън като „Кралят на бестселърите“. След като печели награда „Едгар“ за дебютния си роман през 1977 г., книгите на знаменития писател са продадени в над 380 милиона екземпляра в цял свят. През последните години Патерсън е имал повече бестселъри №1, отколкото Джон Гришам, Том Кланси, Джоан Роулинг и Дан Браун, взети заедно. Включен е в книгата за рекордите на „Гинес“ с 31 романа с твърди корици, заели първа позиция в класацията на „Ню Йорк Таймс“, и общо 45 заглавия, попаднали в същата класация.      Неговият емблематичен герой Алекс Крос е сред любимците на поколения почитатели на криминалните трилъри. Три от романите за детектива психолог, сред които и „Завръщането на паяка“, имат филмови адаптации.   Освен на писане, Патерсън посвещава огромна част от времето си и за благотворителност, като влага усилия и средства в редица каузи, подкрепящи четенето.\r\nБратята Басет са световна марка в бизнеса с бижута. Леополд е ексцентрично парвеню, за него никое удоволствие не е прекалено скъпо. Максуел пък е майстор в занаята, за когото качеството стои над всичко.  Най-новото бижу на братята обаче – изящна смарагдова огърлица на стойност 8 милиона долара – е откраднато. Актрисата, която го е носила, е убита при грабежа. Случаят е прехвърлен към отдел „Специални клиенти“.\r\nЗак Джордан е детектив в отдела за защита на привилегированите. Заедно с партньорката си Кайли той тръгва по следите на похитителите.   Събитията водят двамата партньори от бляскавите мезонети на Манхатън до дълбините на криминалния свят. В търсенето на истината Зак и Кайли ще се изправят пред двойна заплаха, която вещае неприятности както за братята Басет, така и за отдела.     ", "date": "2019.08.19", "title": "Грабеж по сценарий"}
{"url": "https://www.actualno.com/smartfinance/kakvi-sa-predimstvata-na-onlajn-bankiraneto-news_773707.html", "text": "      Технологиите драстично промениха начина, по който комуникираме, пазаруваме и вършим ежедневните си задачи. През последното десетилетие банките също преживяха сериозна трансформация и прехвърлиха голяма част от дейностите си онлайн, което предоставя редица удобства на потребителите.      Разбира се, дигитализацията създаде и проблеми, свързани най-често със сигурността, но като цяло направи живота на милиони хора по-лесен.\r\nМного от рутинните финансови операции, за които преди години се чакаше на опашка и се попълваха множество документи, вече дори не изискват посещение на банков офис. Повечето трансакции могат да бъдат извършени и удостоверени директно през мобилния телефон.    Повечето банки предлагат възможността да плащате битовите си сметки през техните приложения за онлайн банкиране. Това спестява много време, тъй като не се налага да обикаляте няколко офиса и да се редите на опашка.\r\nОбикновено се изисква еднократно въвеждане на данните от фактурата за услугата, която искате да плащате по електронен път, както и удостоверяване на самоличността ви. След това плащането на сметките става само с един \"клик\".     С помощта на онлайн банкирането можете да прехвърляте пари по сметките си и да извършвате банкови преводи много по-бързо и лесно от преди. Вече проверявате наличните средства, без да губите време, като се разхождате до банков клон, а ако сте в чужбина - можете да обменяте валута в реално време.\r\nНякои банки определят лимити за максималния брой операции на дневна или на седмична база, както и за техния размер. Добре е да се информирате и за таксите върху тази услуга. Въпреки таксите, онлайн банкирането е много по-евтино от всяка банкова операция на каса или чрез банкомат, а и банките нямат такса за активиране на услугата.\r\nВече е възможно дори да кандидатствате за кредит или да откриете депозит през онлайн платформите на банките.       Онлайн банкирането ви осигурява достъп до историята на всички трансакции по банковите ви сметки. Можете да направите справка за датата на превода, както и за неговия размер. Можете да си извадите и разписка за удостоверяване на дадено плащане, ако сте загубили касовата бележка, например.\r\nВ онлайн платформите на повечето банки можете да видите и т.нар. \"изчакващи\" операции. Това са заявени плащания, които все още не са прехвърлени от банковата ви сметка. Ако забележите съмнителни преводи, които не сте извършвали лично, можете веднага да уведомите банковите служители, за да прекратят операцията или да блокират сметката.\r\nОсвен това повечето трезори предлагат и услугата за SMS известяване при всяко входящо или изходящо движение по банковата сметка. Съобщенията се пращат на мобилния телефон секунди в момента на плащането. Това също повишава значително степента на защита на средствата на клиента.    Повечето банки имат собствени мобилни приложения, които позволяват на клиентите да се възползват от всички удобства на онлайн банкирането на едно място - в личния им телефон. На практика имате достъп до банковата си сметка 24 часа в денонощието и 7 дни в седмицата. Независимо в коя страна и на кой континент се намирате, винаги разполагате бързо и лесно с вашите средства и можете по-добре да управлявате бюджета си.\r\nУдобно средство за това е приложението за – m-Postbank. То е лесно и интуитивно и може да се използва навсякъде и по всяко време. С него може да плащате битовите си сметки, да превеждате пари към свои и други банкови сметки, да плащате вноски по кредити или кредитни карти и др.\r\nМодерният дизайн, удобната навигация в менютата и полезните функционалности на мобилното приложение на Пощенска банка го превръщат в незаменим помощник.\r\nЗа да банкирате през него е необходимо да използвате потребителското ви име и парола в системата за интернет банкиране e-Postbank. Можете да влезе в приложението и използвайки ПИН код или биометрични данни.\r\nИзползвайки m-Postbank спестявате не само пари, чрез по-ниските такси за преводи, но и печелите най-ценното в забързаното ви ежедневие – време, което да посветите на любимото занимание и близките ви хора. ", "date": "2019.08.19", "title": "Какви са предимствата на онлайн банкирането?"}
{"url": "https://www.actualno.com/sofia/avarija-ostavi-bez-voda-ujnite-kvartali-na-sofija-news_786283.html", "text": "      Авария на водопровод налага временно прекъсване на водоснабдяването в част от южните квартали на столицата. Това съобщиха от пресцентъра на „Софийска вода”. Във връзка с авария на водопровод в кв. „Симеоново“ се налага спиране на водоподаването днес за клиентите на „Софийска вода”, живеещи в района на:      - кв. „Драгалевци“ - от 14.00 до 20.00 часа;   - в.з. „Малинова долина“ – от 14.30 до 20.00 часа ;\r\n- кв. „Киноцентъра“ - от 15.00 до 20.00 часа;  - c. Владая - района заключен между жп линия София-Перник, ул. „Лесковец“, ул. „Войнишко въстание“, ул. „Любомир Миланов“, ул. „Акад. П. Стайнов“, ул. „Равнище“ - от 14.00 до 20.00 часа;\r\n- в.з. „Приплат“ - от 14.00 до 20.00 часа;\r\n- кв. „Бояна“ - от 16.30 до 20.30 часа;       - в.з „Беловодски път“ - от 17.00 до 21.00 часа;\r\n- в.з. „Килиите“ - от 17.30 до 21.30 часа;\r\n- в.з. „Мала кория“ - от 17.30 до 21.30 часа;\r\n- кв. „Княжево“ - района между ул. „Панорамен път”, ул. „Проф. Державин”, бул. „Цар Борис III”, ул. „Ген. Михаил Кутузов”, ул. „Карамфил”, ул. „Бойна слава”, ул. „Клек”, ул. „Сребриста липа” и ул. „Бял равнец” - от 17.30 до 21.30 часа\r\n- кв. „Княжево“, района между бул. „Цар Борис” III и ул. „Княжевска”, ЖП линията София - Перник и ул. „Владайско въстание”- от 17.30 до 21.30 часа;      - кв. „Горна Баня“ и в.з. „Горна баня“ – от 17.30 до 21.30 часа.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. ", "date": "2019.08.19", "title": "Авария остави без вода южните квартали на София"}
{"url": "https://www.actualno.com/politics/barometyr-slavi-trifonov-e-novijat-barekov-shte-poluchi-pod-2-doverie-news_786288.html", "text": "      \"Новият играч\" на българската политическа сцена и евентуално създадена от него партия, би би получила 1,7% при провеждане на парламентарни избори с потенциал да „открадне“ избиратели от по-малките партии, които в момента отбелязват отлив на одобрение, като ВОЛЯ, Атака и Бареков.\" Това показва проучване на социологическа агенция \"Барометър\".      \"Трябва да се има предвид обаче, че на този етап заявлението на анкетираните да я подкрепят е преди всичко израз на одобрение спрямо личността на Слави Трифонов като обществена фигура и тепърва ще си проличи доколко ще привлече реален вот както персонално той като политик, така и формацията, която ще създаде – като политическа платформа и като лица, които ще предложи на публиката\", посочват социолозите   \"Към момента партия на Трифонов не води до значими промени в  стратификацията на и по-скоро се явява „новата Воля“, с която ще се бори за евентуално влизане в парламента.\r\nДоколкото партията на Марешки се яви като , подкрепящ бившия тв водещ Бареков, то Слави Трифонов може да се определи като „новият Бареков“.  Според проучването 22% от българите биха гласували за ГЕРБ, ако парламентарните избори бяха днес. БСП остава втора политическа сила, като социалистите събират подкрепа от 16,9% от анкетираните. На трето място пък е наредена ДПС с 5,6%.    От \"Барометър\" отчитат, че ВМРО с 5,3% имат тенденция за повишаване на одобрението, генерирано на евроизборите, като привличат т.нар. \"патриотичен вот\" на избирателите, включително и на привържениците на останалите две партии от вече разпадналата се \"малка коалиция\".    Запитани дали са доволни от финансовото си положение, 42,1% от анкетираните са отговорили, че средства, с които разполагат, са удовлетворителни. Други 39,2% обаче не са доволни от финансовото си положение и биха желали да е по-добро. 18,7% от сънародниците ни пък нямат мнение по въпроса. \"Трябва да се има предвид обаче, че проучването е проведено по телефона, а времето на провеждане на интервютата съвпада с ваканционния августовски период, поради което е възможно да има по-голямо отклонение в статистическата грешка\", посочват от агенцията.    ", "date": "2019.08.19", "title": "\"Барометър\": Слави Трифонов е новият Бареков, ще получи под 2% доверие"}
{"url": "https://www.actualno.com/crime/vyzrastna-jena-se-samoubi-v-blagoevgrad-news_786303.html", "text": "      Жена скочи от 4-тия етаж на блок в Благоевград,  загина на място, предаде „Благоевград нюз“.      Трагичният инцидент е станал тази сутрин в квартал „Еленово“.   Жената е 61-годишна и по информация на съседи е имала здравословни и други  лични проблеми, които вероятно са я накарали да предприеме фаталната стъпка.\r\nПолицията вече разследва случая.   ", "date": "2019.08.19", "title": "Възрастна жена се самоуби в Благоевград"}
{"url": "https://www.actualno.com/america/trymp-okonchatelno-reshi-da-spre-huawei-predupredi-otnovo-kitaj-zaradi-honkong-news_786206.html", "text": "      Huawei е изправен пред огромен натиск, след като президентът на САЩ Доналд Тръмп реши да добави китайския доставчик на смартфони в списъка с юридически лица на Бюрото за промишлена сигурност на Министерството на търговията. На американските компании е забранено да извършват дейност с фирми, включени в този списък.      Тръмп заяви, цитиран от Ройтерс, че САЩ няма да правят бизнес с китайския технологичен гигант, предаде БГНЕС.   По-рано Министерството на търговията на САЩ издаде 90-дневен временен общ лиценз на Huawei, който позволи на американските компании да продължат да работят с китайската фирма до края на август. На фона на ескалиращите търговски противоречия между САЩ и Китай, Белият дом планира да отложи решението за предоставяне на лицензи, което би позволило на американските компании да продължат да работят с Huawei, съобщи Bloomberg по-рано тази седмица.\r\nМеждувременно Тръмп предупреди Китай, че извършването на репресия срещу протестиращите в Хонконг хора заради проектозакона за екстрадиция в континентален Китай и заради липсата на демократични цености ще навреди на търговските преговори между двете страни.  \"Смятам, че би било много трудно да се справим, ако властите в Хонконг  извършват насилие. Искам да кажа, ако това е \"втори площад Тянанмън\", заяви Тръмп пред журналисти в Ню Джърси. \"Мисля, че е много трудно да го направим, ако има насилие\", добави Тръмп. ", "date": "2019.08.19", "title": "Тръмп окончателно реши да спре Huawei, предупреди отново Китай заради Хонконг"}
{"url": "https://www.actualno.com/europe/merkel-i-orban-zaedno-za-godishninata-ot-padaneto-na-jeljaznata-zavesa-na-fona-na-novi-razdelenija-news_786231.html", "text": "      Унгарският премиер Виктор Орбан ще приветства германския канцлер Ангела Меркел в понеделник в град Шопрон, за да отбележат основен момент при падането на Желязната завеса през 1989 година, предаде БГНЕС.      Срещата ще събере двамата лидери, за да  празнуват разрушаването на историческа бариера в Европа, но въпросът как трябва да се управлява континента сега обтегна отношенията между двамата лидери през последните години. Орбан беше остър критик на решението на Меркел през 2015 година да отвори границата на Германия за тези, които бягат от зоните на конфликти в Близкия Изток.   Двамата политици ще отбележат 30-годишнината от \"Паневропейския пикник\" на унгарско-австрийската граница, по време на който поне 600 източногерманци преминаха границата и избягаха на свобода на Запад. Събитията по това време представляват първото масово изселване на източногерманци след построяването на Берлинската стена през 1961 година и се разглеждат като ключов фактор при падането на самата стена три месеца по-късно.\r\nВъзпоменанието ще бъде рядка среща между двамата големите оцелели в европейската политика – Меркел, която е на поста си поста от 2005 година и Орбан - от 2010 година. Последната им голяма двустранна среща беше през юли 2018 година, когато Орбан направи първото си посещение в Берлин от три години. Това беше неловка среща, по време на която техните различия се откроиха и и Меркел обвини Орбан, че не е \"хуманен\" заради суровата му антимигрантска политика.  Около 10 часа местно време днес двамата ще произнесат обръщения преди икуменическата църковна служба в Шопрон. Очаква се и работен обяд да бъде включен в дневния ред преди съвместната пресконференция около 12:45 часа.\r\nДвамата лидери бяха лично белязани от събитията от 1989 година, но оттогава са поели изключително различни политически пътища. Възпитанието на Меркел в комунистическа Източна Германия я зарежда с вяра във важността на либералните ценности и в политиката и икономиката на свободния пазар. За разлика от нея Орбан, който започва кариерата си като млад либерален лидер през 1989 година, вижда събитията през същата година като първа стъпка на държавите от Източна Европа да възстановят своя национален суверенитет.   Меркел заяви по повод посещението си в понеделник, че германците винаги ще бъдат благодарни за „приноса на Унгария за постигането на чудото на германското единство“. Нейният говорител призна, че „различията в мненията между двамата лидери по въпроси като политиката за бежанците са били добре известни и че те ще се справят с текущите събития в своите дискусии.    Въпреки политическото напрежение между двете, Унгария и Германия се радват на тесни икономически отношения. Германия е най-големият търговски партньор на Унгария и основен източник на чуждестранни инвестиции, особено чрез мощната немска автомобилна индустрия. ", "date": "2019.08.19", "title": "Меркел и Орбан: Заедно за годишнината от падането на Желязната завеса на фона на нови разделения "}
{"url": "https://www.actualno.com/europe/zadyrjanijat-rekordno-dylgo-vreme-iranski-tanker-napusna-gibraltar-video-news_786217.html", "text": "      Задържаният ирански танкер Grace1 напусна Гибралтар, предаде местната медийна група GBC News.           По-рано иранският посланик в Лондон Хамид Байдинеджад заяви в своя Twitter, че танкерът може да напусне Гибралтар в неделя вечерта, посочва БГНЕС.\r\n\"След 46 дни във водите на Гибралтар, които предизвикаха международен инцидент с Иран, \"Адриан Даря\", бивш Grace1, напуска територията на Гибралтар\", гласи съобщението в Туитър.  Според The Wall Street Journal, танкер под ирански флаг, но с ново име, е отплавал от пристанището в Гиблартар.\r\nПо-рано заместник-ръководителят на организацията на пристанищата и корабоплаването на Иран Джалил Еслами вече обяви по телевизията, че танкерът ще отплава в Средиземно море под ирански флаг с името \"Адриан Даря\" по искане на собственика на кораба.   На 4 юли властите на Британски Гибралтар заподозряха иранския танкер Grace 1 в нарушение на санкциите на ЕС срещу Сирия. Като част от разследването полицията задържа капитана, старши помощника на танкера и двама други членове на екипажа. Хамид Байдинеджад, посланик на Иран в Лондон, заяви в четвъртък, че Grace1 ще напусне Гибралтар. В Иран нарекоха освобождаването на танкера победа на дипломацията и провал на политиката на Белия дом.    В събота американски съд издаде заповед за задържане на Grace1, който властите на Гибралтар преди това бяха освободили. Според Министерството на правосъдието на САЩ, съдът на Окръг Колумбия е постановил, че петролният танкер с целия нефт на борда подлежат на конфискация във връзка с нарушение на редица американски закони. Гибралтар отхвърли искането на САЩ за удължаване на задържането на Grace1, като се позова на различията в американските и европейските санкции срещу Иран. ", "date": "2019.08.19", "title": "Задържаният рекордно дълго време ирански танкер напусна Гибралтар (ВИДЕО)"}
{"url": "https://www.actualno.com/business/rekordno-niski-lihvi-na-bylgarskija-bankov-pazar-s-tendencija-za-oshte-news_786196.html", "text": "      За рекордно ниски лихви по кредити съобщава вестник \" \". За покупка на ново жилище някои банки вече отпускат ипотека под 3%, а потребителски заеми все по-често може да се договорят под 6%. Дори и с таксите и комисионите офертите на някои банки са изключително изгодни, защото годишният процент на разходите (ГПР) не надхвърля 4% при ипотеките и 7% при потребителските заеми. Тенденцията на спад обаче не важи за бързите кредити, където оскъпяването може да стигне до 30-40, че дори и 50%, обобщава вестникът.      Като положителен пример номер едно е дадена ОББ. Още преди месец банката съобщи, че референтната лихва е паднала до безпрецедентните 0.00%, което се отразява и на крайната месечна вноска с няколко до десетки левове надолу. На практика 0.00% референтна лихва обаче не означава безлихвен заем - това е плаващата част от общата лихва по заема, като има и фиксирана надбавка.   От 1 юли 2018 г., след като БНБ престана да изчислява индекса СОФИБОР, повечето банки у нас въведоха собствени базисни лихвени проценти, които се определят спрямо лихвите по депозитите. И тъй като лихвите по депозитите продължават да пълзят надолу, това няма как да не се отразява и на цената на кредитите. Правилото, наложено от БНБ, е промяна в лихвата по заема да се предприеме, когато референтната лихва падне или нарасне с повече от 0,5 процентни пункта. Така, ако за някои банки референтната лихва вече е стигнала 0,00%, тези, които са избрали за индекс ЮРИБОР, отдавна боравят с отрицателни величини. Тримесечната лихва на ЮРИБОР към момента вече е паднала до минус 0,4%.\r\nВсе още няма статистика за средните лихвени нива по кредитите през юли, но през юни ипотеките достигнаха ново дъно - средно 3,12% за нов жилищен кредит в левове и 3,43% в евро. За последните 12 месеца спадът е с 0,30 процентни пункта при левовите ипотеки и с 0.25 процентни пункта при евровите. Заради тази ситуация хората теглят заеми не само за покупка на жилища, но и за рефинансиране на стари жилищни кредити при по-изгодните условия. Благодарение на предоговарянето средната лихва по левовите жилищни заеми в банковата система като цяло е паднала от 4,28% до 3,83% за последните 12 месеца.  Проверка в сайта \"Моите пари\" показва, че в момента най-изгодни ипотечни кредити предлага ЦКБ. За 20-годишна ипотека в размер на 120 хил. лв. лихвата е 2,8%, а ГПР - 2,9%. Трябва обаче искащият да вземе заем да получава заплата си в ЦКБ и да има осигурителен доход над 2000 лв. За по-ниски доходи цената на кредита става 3% или малко над 3%. С превод на заплатата и максимален осигурителен доход под 3% са също лихвите на БАКБ, ОББ, Уникредит Булбанк, но заемът върви в пакет с други услуги на банките.\r\nПотребителските кредити, които се отпускат от банките, също поевтиняват, особено през лятото - сезонът на ремонтите и почивките. По официални данни на БНБ от юни средният лихвен процент на новоотпуснат потребителски заем в левове е 8,04% при 8,35% преди година. В момента поне пет банки предлагат потребителски заеми с лихва под 6%, ако клиентът получава заплатата си по сметка в съответната банка и има високи доходи - над 2000 лв. Най-добри оферти дават Тексим банк и ЦКБ, където дори с всички такси и комисиони ГПР е под 6%.   При банковите потребителски кредити обаче има уловка с неявни такси, които не влизат в ГПР, но на практика оскъпяват заема. А както е ясно от практиката през последните години, таксите и комисионите, които събират банките, формират все по-голяма част от печалбите им на фона на падащите лихви.    Дали тенденцията ще се запази по-дълго? Възможно е, предвид опасностите от Brexit без сделка и задълбочаваща се търговска война между САЩ и Китай, което ще доведе до сваляне на основните лихви в Европа и САЩ - а това са лихвите по заемите, които се отпускат на търговските банки. ", "date": "2019.08.19", "title": "Рекордно ниски лихви на българския банков пазар - с тенденция за още"}
{"url": "https://www.actualno.com/europe/makron-i-putin-shte-govorjat-za-ukrajna-predi-sreshtata-na-g-7-news_786223.html", "text": "      Руският президент ще се срещне с Еманюел Макрон в южната част на Франция днес (19 август) за двустранни преговори преди срещата на върха на страните от Г-7. Френският лидер има желание да покаже на Москва, че тя не е в изолация, въпреки че беше изгонена от Г-7 след анексирането на Крим от Украйна през 2014 година, пише БГНЕС.      Основната тема на срещата ще бъде ситуацията в Украйна, тъй като новият президент на страната Владимир Зеленски на 6 август притисна Путин за възобновяване на мирните преговори, след като четирима украински войници бяха убити в граничния регион на източен Донбас.   \"Продължаваме дискусиите си с президента Путин малко преди срещата на Г-7 и увеличаваме усилията си за решение на украинския въпрос в нормандски формат. Президентът Зеленски направи някои предложения и смятаме, че президентът Путин трябва да отговори окуражаващо\", гласи официално съобщение на френските власти пред журналисти.\r\nТака нареченият \"Нормандски формат\" включва Франция, Германия, Украйна и Русия, но лидерите му не са се срещали от октомври 2016 година.  Мирът в Донбас беше основен залог в кампанията за Зеленски, помагайки му за победата на президентските избори през април тази година.\r\nКиев обвинява Москва, че води нелегална война в Източна Украйна, доставяйки тежко оръжие и дислоцирайки тайно военни в Донбас. Русия, която отрича обвинението, твърди, че Украйна не спазва ангажиментите по споразумението за прекратяване на огъня, сключено в Минск през 2015 година, включително даване на специален статут на Донбас.   Властите в Кремъл заявиха по-рано, че Путин ще се отправи към Франция, за да обсъди широк спектър от теми, включително тази за Украйна.     ", "date": "2019.08.19", "title": "Макрон и Путин ще говорят за Украйна преди срещата на Г-7"}
{"url": "https://www.actualno.com/showbusiness/djordj-kluni-shte-tyrguva-s-italiansko-sirene-news_786234.html", "text": "       иска да продава любимото си италианско сирене в Америка, след като го открил, докато бил на почивка в езерото Комо, съобщи Контактмюзик.      Говори се, че звездата е станал почитател на сиренето Пекорино де Парду - което е направено от фермер на име Пепино на езерото Лаглио - след като го опитал на закуска докато почивал във вилата си на езерото Комо, предаде БГНЕС.   Клуни преди това влезе в света на търговията на дребно, рекламирайки марката текила Casamigos - която по късно беше продадена на Diageo през 2017 г. Сега той планира друго бизнес начинание с италианското сирене.\r\nИзточник каза: „Джордж не може да се насити на Пекорино-то на Пепино и в края на почти всяко хранене яде огромни парчета от него. Съпругата му Амал го кара да си мие зъбите веднага след това, защото не харесва дъха му. Но вкусът е толкова добър, тя също смята, че Джордж ще намери голям нов пазар за него.''  Говори се, че 58-годишният актьор вече е изпратил 32 кг от твърдото, солено, сирене от овче мляко обратно в Лос Анджелис, като възнамерява да раздаде за проба на своите приятели и потенциални клиенти.\r\nГоворейки пред в. „Дейли стар“, източникът добави: „ Освен че действа, Клуни се бори за нов предприемачески проект. Сега той мисли, че е открил следващия си голям бизнес.”   Ако актьорът реши да продава сиренето на Пепино в САЩ, това ще преобрази живота на фермера и неговото семейство, които в момента продават по-голямата част от продукцията си от малък микробус, паркиран близо до имението на Клуни край езерото Комо.     ", "date": "2019.08.19", "title": "Джордж Клуни ще търгува с италианско сирене"}
{"url": "https://www.actualno.com/business/babh-nameri-trivialen-nachin-da-opravdae-milioni-zaradi-afrikanskata-chuma-news_786194.html", "text": "      Българската агенция по безопасност на храните (БАБХ) продължава да гради имидж на уникално ниво на дееволюция. Новото доказателство са серия обществени поръчки, обявени от началото на август във връзка с африканската чума по свинете. Става дума за милиони левове за загробването на избитите животни. Поръчките са проведени по \"бързата писта\" - възложени са директно на поразените от епидемията големи свинекомплекси заради форсмажорните обстоятелства и нуждата от спешни мерки, обяснява агенцията. Парадоксалното е, че БАБХ е обявила \"експресните\" процедури, след като загробването вече е започнало - т.е. всичко е съвсем формално, за да се оправдаят разходите, коментира в. \" \".      Първата обществена поръчка е за Русенска област, където още през юли пламнаха първите три големи индустриални свинеферми - в Николово, Бръшлен и Голямо Враново. Тя е за изкопни работи, товаро-разтоварване, превоз, загробване на труповете и първична дезинфекция на заразените предприятия. Прогнозната стойност е близо 2 млн. лева. Процедурата е обявена на 2 август - при положение че избиването на прасетата в Николово започна още на 21-22 юли т.е. над 10 дни по-рано!   Още на 30 юли стана ясно, че вирусът е влязъл в още една ферма в Русенско, както и в Силистренска област - в свинекомплексите в Попина и Ветрен, и че и там ще се наложи евтаназиране на десетки хиляди животни и закопаването им на предварително разрешени и подготвени за целта места. БАБХ отново обявява \"експресна\" обществена поръчка за загробване, без да бърза особено - на 9 август, и само за двете ферми в Силистренско. И в този случай дейностите са възложени пряко на предприятията, засегнати от чумната епидемия. Сумата е 1,3 милиона лева.\r\n\"Над 2000 животни от свинефермата \"Биляна\" в с. Българско Сливово вече са умъртвени и загробени\", пишат великотърновските медии на 6 август. Обществената поръчка на БАБХ за погребването на прасетата от предприятието в търновското село е обявена на... 7 август, когато вече всичко е приключило. Прогнозната стойност на дейностите е 850 хиляди лева.  На 9 август следва поредна процедура - отново за Русенска област. Този път става дума за фермите в шест общини - Бяла, Ценово, Ветово, Иваваново, Борово и Сливо поле, където е един от големите свинекомплекси - \"Юделник\". Поръчката е за почти 1 милион лева. Както вече стана дума, в Бяла епидемията влезе още в края на юли.\r\nОтделно във всички процедури са предвидени и допълнителни дейности - дезинфекция на всички огнища на заразата около големите поразени от чумата свинеферми. Обезпаразитяването на стопанствата извън свинекомплексите е възложено на една и съща компания -  \"Биоконтрол Корпорация\". По четирите поръчки за областите Русе, Велико Търново и Силистра за тези дейности са предвидени общо над 1.3 млн. лв. без ДДС, или над една пета от цялата сума, отделена за поръчките. В последната поръчка е включена и една допълнителна позиция - за направа на огради около местата на загробване на територията на Русенска област. Сумата е скромна - 1500 лева.   Чак след като чумата се развилня, БАБХ е установила, че не разполага с достатъчно апаратура за анализ на пробите, взети от различни ферми заради съмнения за зараза. Затова на 7 август е пуснала и обществена поръчка за доставка и монтаж на техника на стойност 450 хил. лв. Изпълнителят ще трябва да обучава персонала на агенцията как да използва новата апаратура - в пика на епидемията, а не още миналата година, когато строихме , която не успя да умори дивите прасета от смях, въпреки всички наченки.    В мотивите към обществените поръчки  БАБХ обяснява: \"Чумата е едно от най-опасните заболявания при домашните и дивите свине и е с висока смъртност, липса на лечение и ваксина. Веднъж проникнала в дадена държава, болестта има негативно въздействие върху националната, регионалната и международната търговия, поминъка на свиневъдите и ловното стопанство. Още повече изкореняването му е изключително трудно и при дивите свине може да отнеме години\". ", "date": "2019.08.19", "title": "БАБХ намери тривиален начин да оправдае милиони заради африканската чума"}
{"url": "https://www.actualno.com/sciencelogy/ucheni-ot-rusija-i-sasht-opitvat-da-predvijdat-zemetresenija-ot-kosmosa-news_786222.html", "text": "      Руски и американски учени съвместно са разработили автоматизирана система за наблюдение на симптомите на земетресения чрез сателитни снимки, каза Сергей Рулинец, главен изследовател в Института за космически изследвания на Руската академия на науките пред РИА Новости.      \"Разработена е автоматизирана технология за идентифициране на аномалии чрез съществуващите изображения от метеорологичните космически станции. Въпреки това, за да се анализират входящите данни, е необходима отделна услуга, която не се среща в никоя страна по света\", заяви ученият според БГНЕС.   Според него, необичайни йоносферни аномалии над райони, в които впоследствие са възникнали земетресения, са били забелязани за първи път от съветските учени чрез анализ на данни от спътника Intercosmos-19 през 80-те години.\r\n\"Подобни аномалии са възниквали няколко дни преди земетресението. В зависимост от времето през деня и други геофизични условия могат да се наблюдават и положителни и отрицателни аномалии. Разработени са технологии за автоматично разпознаване на такива аномалии в йоносферата, които се появяват преди земетресенията\", каза Рулинец.  Според него, впоследствие учените регистрират появата на топлинни аномалии в зоните на сеизмична активност, които могат да бъдат открити и от спътници. Аномалиите възникват на различни височини - от повърхността на земята до горния ръб на облаците. \"Самите аномалии не са обяснени с никакви други събития\", казва ученият.\r\nВ резултат руските и американските учени съвместно са разработили физически модел на симптомите на земетресения, както и методи за тяхното откриване от сателитни снимки, обясни ученият.    ", "date": "2019.08.19", "title": "Учени от Русия и САЩ опитват да предвиждат земетресения от Космоса"}
{"url": "https://www.actualno.com/chronicles/rodena-e-koko-shanel-news_786172.html", "text": "      Габриел („Коко“) Боньор Шанел е родена на 19 август 1883 г. в Сомюр, малко градче в долината на река Лоара. Тя е второто дете на амбулантния търговец Албер Шанел и Жан Дьовол, които по време на раждането ѝ все още не са женени. Поради грешка в акта за раждане първите биографи на Коко Шанел трудно уточняват детайлите на биографията ѝ. Тя е записана в акта си за раждане като родена с един ден по-късно и тъй като и двамата родители са отсъствали, фамилното ѝ име е записано погрешно като „Шаснел“.      Родителите на Коко се венчават през 1883 г. и имат 5 деца – 3 момичета, сред които Коко, и 2 момчета. Когато е на 12 години, Коко изживява първия си сблъсък с реалния живот – майка ѝ умира от туберкулоза, а баща ѝ скоро след това напуска дома им под предлог, че трябва да си намери по-добра работа, за да може да ги изхранва. Останали без родителска грижа, децата са пратени в приют за сираци в католически манастир. Именно в манастира Коко се научава да шие. Ваканциите си младото момиче прекарва при роднини, които я научават на по-големи тънкости в шиенето, които надхвърлят уменията на монахините. На 18-годишна възраст Коко напуска манастира и започва самостоятелен живот и работа в местна шивашка работилница.\r\nДокато работи в шивашката работилница, Шанел се запознава с плейбоя и милионер Етиен Балсан и скоро след това между тях започва любовна връзка, като Балсан я глези с луксозен живот – диамантени бижута, дизайнерски дрехи, приеми на елита на тогавашното френско общество. По това време тя започва да изработва и декорира шапки, което скоро от хоби се превръща в професия и смисъл на живота ѝ. Както по-късно разказва на приятелите си, благодарение на новото си хоби Коко „проглежда“, напуска имението на Балсан и се нанася в апартамента му в Париж. През 1913 година отваря първия си магазин, в който продава богат асортимент от палта и модерни шлифери, но бизнесът ѝ там не просъществува дълго, тъй като магазинът се намира в сърцето на Париж и наемът за него е огромен. Типично за Шанел, провалът я амбицира още повече и тя е убедена повече от всякога, че ще успее.\r\nВ периода преди Първата световна война Шанел среща Артър „Бой“ Капел, който доскоро е бил най-добрият приятел на Етиен Балсан. С негова подкрепа Коко се сдобива със сграда и финансови средства, за да открие втория си магазин в област Бретан. Известни френски актриси носят нейни шапки, което ѝ помага да си извоюва име в света на модата. През 1913 година Коко представя първата си дамска спортна колекция в бутика си в Дювил, където по време на започналата война са се преместили голям брой парижанки.  По-късно, когато вече е известна, Коко си измисля история, която „разкрасява“ трудния ѝ живот като дете. Така Шанел стриктно се придържа към историята, че когато майка ѝ починала, баща ѝ отплавал за Америка, за да натрупа състояние, а тя заминала да живее при две коравосърдечни лели. Тя дори твърди, че е родена през 1893 вместо през 1883 година, което я подмладява с 10 години. Според нейната „разкрасена“ история майка ѝ умира, когато Коко е на 2 годинки. Всичко това Шанел прави, за да намали срама, който изпитвала от бедността и от липсата на родители по време на детството си.\r\nПрез 1920 г. балетният импресарио Сергей Дягилев я запознава с известния композитор Игор Стравински. Според слуховете Стравински и Коко имат любовна връзка.   През 1923 г. Коко споделя пред списанието Harper’s Bazaar, че „изчистеният и семпъл дизайн е ключът към истинската елегантност“. Това тя се стреми да покаже в колекциите си, които са изчистени, а дрехите са удобни. За разлика от повечето европейски дизайнери, творящи по това време, Шанел определя жената като истинското същество на дрехите.    „Дадох на жените чувството за свобода, върнах им техните тела... Тела, които бяха потънали под слоеве от дантели, корсети и подплънки заради приумиците на някои дизайнери.“\r\nШанел дава нов живот на материи като жарсе, които преди това са били смятани за дрехи за бедни хора. Стилът ѝ често буди асоциация с образа на младите момичета от „Бурните двадесет“ – 20-те години на 20 век, които са били самоуверени и често се държали предизвикателно към установените обществени норми. Нейните клиентки са момичета, демонстриращи своята независимост с нов външен вид и държание – с къси поли и прически, използване на големи количества грим и козметика, с пиене на коктейли и пушене на цигари на обществено място. Но „бунтарщината“ на тези момичета не се изчерпва само с външния им вид. Те смело участват в различни спортове, шофират собствени автомобили и излизат по нощни клубове, където слушат джаз и танцуват чарлстон.\r\nПрочутото сако на Шанел, превърнало се в икона, е само̀ по себе си един малък свят в модната философия на дизайнерката. Кройката на сакото го различава от традиционното сако, тъй като конструкцията на ръкавите е от три части. Това си остава най-отличителният му белег и запазена марка на дизайнерката, заедно с ръчно изработените шевове, тежките метални копчета и металната верига в основата на сакото. Всички тези елементи са не само част от декорацията, но и служат като тежести, които му придават и запазват нужната форма.\r\nШанел е дизайнерката, която първа предлага парфюм, който носи името ѝ – Chanel №5, и която за първи път смесва няколко аромата (преди Шанел всички парфюми имат само един (моно) аромат). Chanel №5 остава класика, използва се и до днес.   През 1925 Вера Бат Ломбарди, дама от английския хайлайф[1], става муза на Шанел и нейна връзка с голям брой аристократични фамилии в Европа. Прочутият „английски“ външен вид на Шанел е посветен и почерпен именно от Вера Ломбарди. Благодарение на Ломбарди творенията на Шанел са представени на английското кралско семейство, което осигурява на Коко Шанел признание и връзки.   През 1939, със започването на Втората световна война, Шанел затваря бутиците си. Тя вярва, че не е време за мода и се премества да живее в парижкия хотел Риц, който остава неин дом до края на живота ѝ. Шанел живее там и по време на окупацията на Париж от нацистите, тя често бива критикувана за връзките си с тях и по-специално с германския офицер и шпионин Ханс Гюнтер фон Динклаге, като злите езици твърдят, че именно той ѝ е издействал разрешение да остане в хотела по време на окупацията на града.\r\nСлед края на войната във Франция обществото си припомня всички контакти на Шанел с немците. Наричат я „помощник на нацистите“, обвинена е в колаборационизъм и е арестувана. През 1944 г. по съвет на Чърчил е освободена, но при условие, че ще напусне Франция. Налага се Шанел да замине за Швейцария, където тя живее до 1953 г.\r\nВъпреки че Коко Шанел предпочита да нарича свой дом хотела Риц, тя притежава и апартамент над магазина си на ул. „Камбон“ 31, както и вила на френската Ривиера.\r\nШанел се завръща на модната сцена през 1954 г., когато след цели 20 години представя колекция – последната преди това е от 1934 г. Заради връзката си с германския шпионин Шанел е посрещната доста студено от парижката си публика, но за сметка на това американците я боготворят. През 1950—1960-те години Шанел сътрудничи на различни холивудски студия, тя облича такива звезди като Одри Хепбърн и Лиз Тейлър. Сред клиентките ѝ са първата лейди на САЩ Жаклин Кенеди.   Шанел е известна и като меценатка. Тя е оказвала финансова поддръжка на Салвадор Дали и Пабло Пикасо.\r\nКоко Шанел умира от сърдечен удар на 10 януари 1971 г., на 87-годишна възраст, в апартамента си в хотел Риц. Погребана е в Лозана, Швейцария, и върху надгробната ѝ плоча са изобразени 5 лъвски глави, символизиращи зодиакалния ѝ знак Лъв. Коко Шанел е наистина независима и самостоятелна жена. Има връзки с някои от най-влиятелните мъже за времето си, но никога не се омъжва. Когато я питат защо не се е оженила за херцога на Уестминстър, тя отговаря: „Имало е много херцогини на Уестминстър, но има само една Шанел!“.\r\nДоста хора са били скандализирани поради нейните открито лесбийски връзки, но Коко не се тревожи особено и живее живота си независимо от хорското мнение. Така нарушава всички принципи на традиционализма във време, когато такова поведение се счита за скандално и физически неестествено. ", "date": "2019.08.19", "title": "Родена е Коко Шанел"}
{"url": "https://www.actualno.com/curious/7-nachina-da-se-spravim-sled-razvoda-news_786177.html", "text": "      Тъгувайки, ние осъзнаваме, че бракът ни е приключил. Това е необходимата част от тъгуването. Ето кои са седемте неща, които трябва да направим, за да преживеем по-лесно развода, според психолозите.       Имате право да изпитвате всякакви чувства- гняв, страх, вина. Сълзите може да ви помогнат да намалите напрежението. Острият пристъп на тъга и внезапните сълзи са нормални - след тях обикновено идва чувство на облекчение. . Важно е да проясните и да приемете своята роля за раздялата. Не се фокусирайте върху тези мисли, но разбирането ще ви помогне да не повтаряте този сценарий в бъдеще.    Направете си план за занимания. Важно е да следите самочуствието си. Спете достатъчно. Превърнете в приоритет    Съсредоточете се върху това, което може да контролирате. Миналото не ви е подвластно, но пуснете обидата. Опитайте се да простите на бившия си или поне да приемете поведението му. Ако успеете той вече няма да има власт над вас. Не се колебайте да потърсите психолог.     Загубата ще ви помогне да разберете много за себе си. Това, че бракът ви се е разпаднал не означава, че нещо с вас не е, както трябва. Направете пауза, за да си отдъхнете.    В началото може да ви е трудно да бъдете в компания, но малко по малко започнете да приемате покани за гостувания. Започнете с нещо лесно, например отидете на кино с приятел. Помислете за това, което ви каза да излезете от зоната ви на комфорт. Усвоете ново занятие, максимално небанално и завладяващо. Предложете на някой да се присъедини към вас.    ", "date": "2019.08.19", "title": "7 начина да се справим след развода "}
{"url": "https://www.actualno.com/europe/hiljadi-evakuirani-sled-poreden-ogromen-pojar-na-gran-kanarija-video-news_786230.html", "text": "      Голям пожар на испанския ваканционен остров Гран Канария принуди властите да евакуират около 5000 души, съобщиха властите, като предупредиха, че може да отнеме дни, преди пламъците да бъдат овладени, информира АФП.      Пожарът, който се е разпрострял до планинския район Крус де Теджеда, популярен сред туристите заради спиращите дъха гледки, е \"изключително ожесточен\" и \"нестабилен\", заяви в изявление президентът на Канарските острови Ангел Виктор Торес. Няма съобщения за смъртни случаи, уточнява БГНЕС.  Повече от 600 пожарникари и 14 самолета действат, за да овладеят пламъците, възпрепятствани от силни ветрове и високите температури. Предвид високите температури властите смятат, че може да минат дни, преди пламъците да бъдат овладени.  \"Следващите няколко часа ще бъдат много важни, защото прогнозата за времето за нощта не е добра\", каза Торес.   Пожарът избухна дни след поредния пожар в същия регион, довел до евакуацията на стотици хора.\r\nГран Канария е вторият по население на Канарските острови в Атлантическия океан край северозападното крайбрежие на Африка. Канарските острови бяха посетени от 13,7 милиона чуждестранни посетители миналата година, над половината от тях от Великобритания и Германия.    Испания често е измъчвана от огромни горски пожари заради сухия си летен климат. Заглавна снимка:   ", "date": "2019.08.19", "title": "Хиляди евакуирани след пореден огромен пожар на Гран Канария (ВИДЕО)"}
{"url": "https://www.actualno.com/america/policijata-v-sasht-i-fbr-zadyrjaha-trima-potencialni-masovi-ubijci-news_786229.html", "text": "      Американските власти задържаха трима души в различни части на Съединените щати, заради подозрения, че готвят масови стрелби, предаде CNN с позоваване на полицията и ФБР.      Полицията и ФБР съобщиха, че в Кънектикът е арестуван 22-годишният Брандън Уогшол, предаде БГНЕС. Той беше задържан, след като написал на страницата си в социалната мрежа Facebook за намерението да извърши масова стрелба. Полицията съобщи, че в дома му са намерени няколко оръжия, включително пистолет, пушка, лазерен прицел, боеприпаси в големи количества, бронежилетки, предпазна каска и друга тактическа екипировка. Уогшол беше обвинен в незаконно притежаване на оръжейни запаси с повишен капацитет. Младият мъж трябва да се яви в съда на 6 септември, засега е излязъл под гаранция.   Втората история е свързана с млад мъж на име Тристан Скот Уикс във Флорида. Той беше задържан, след като написа серия съобщения до бившата си приятелка, където заплаши, че ще открие огън върху тълпа и ще застреля най-малко 100 души. Уикс заявил, че това би било най-лесно да се направи в училище. Бившата му приятелка съобщила за това на органите на реда. Шерифът на окръг Волуси заяви пред местни медии, че полицията е открила в дома на Уикс ловна пушка 22 калибър и 400 патрона.\r\nТретият потенциален убиец е обвинен в заплахата за стрелба в еврейски център в Охайо, в град Йънгстаун. Полицията засича странно видео в профил в Instagram, чийто автор е 20-годишният Джеймс Патрик Риърдън. Във видеото някой стреля с оръжие; в описанието на видеото като цел е посочен еврейският център. Служителите на реда обаче не знаят дали това е Риърдън или някой друг.  Риърдън е арестуван и обвинен в утежнено интернет поведение и заплахи. ", "date": "2019.08.19", "title": "Полицията в САЩ и ФБР задържаха трима потенциални масови убийци"}
{"url": "https://www.actualno.com/asenovgrad/spirat-vodata-i-zatvarjat-ulica-zaradi-remont-na-vodoprovod-v-asenovgrad-news_786209.html", "text": "       Временно ще бъде нарушено водоподаването на улица „Цар Иван Шишман” в Асеновград. Причина за спирането на в района се налага заради подмяната на водопровод и асфалтиране на посочената улица. Обектът е част от Инвестиционната програма за 2019 г. на община Асеновград.       Временни спирания на водоподаването в зоната ще има за период от два месеца и половина, считано от днес, 19.08.19 г. /понеделник/ до 31.10.19 г. /четвъртък/. Засегнат ще бъде участъкът от улица „Скалата“ до улица „Винарска”. Поетапно улица „Цар Иван Шишман” ще бъде затваряна за движение, поради извършване на строително-ремонтни дейности.     \"Призоваваме всички участници в движението за повишено внимание, стриктно спазване на пътната сигнализация и указанията на изпълнителя, за да не се възпрепятства извършването на ремонтните дейности и да не се създават предпоставки за пътнотранспортни произшествия\", казват от община Асеновград. ", "date": "2019.08.19", "title": "Спират водата и затварят улица заради ремонт на водопровод в Асеновград"}
{"url": "https://www.actualno.com/vidin/vidinskata-bolnica-ostana-bez-nevrolozi-news_786241.html", "text": "      Отделението по неврология във Видинската болница вече е без лекари, скоро изглежда болницата ще е и без медицински сестри, за които тече предизвестие.      От днес сутринта, 19 август, в отделението има само двама лекари, но те са без специалност, съобщава Нова телевизия. Това означава, че те не могат да изписват, което значи, че изписването ще става за сметка на болницата, тъй като няма как по правилата да се прекъсне клинична пътека, защото няма подпис на специалист. Ситуацията беше обяснена от старшата сестра Даниела Милова, която поясни  - все едно всички са здравно неосигурени.   Милова смята и, че е много несериозно намерението на държавата да командирова специалисти във Видин. \"Коя болница ще си позволи такова нещо и за колко време\", попита сестрата.\r\nСъщевременно Милова заяви, че медицинските сестри напускат, защото работят твърде много, съответно няма добро качество на обслужването. Основната заплата за сестрите в неврологията е 590 лева, за останалите сестри – 580 лева, а директорът на болницата казва задочно, че пари за повече няма.   ", "date": "2019.08.19", "title": "Видинската болница остана без невролози"}
{"url": "https://www.actualno.com/burgas/specialni-ustrojstva-shte-predpazvat-shtyrkelite-ot-elektroprovodite-news_786270.html", "text": "      Регионалната инспекция по околната среда и водите в Бургас оповести резултатите от проверката на сигнали от граждани за мъртви щъркели под електропроводи. , умрелите птици бяха забелязани по пътя за село Братово.      Проверката на РИОСВ е установила на посоченото от гражданите място и още . Специалистите са констатирали, че не е възможно да се определи точния момент на сблъсъка с електропреносната мрежа, защото щъркелите са престояли дълго на земята. За да спазят закона за биологичното разнообразие, екоинспекторите са оставили щъркелите на мястото, на което са ги намерили.\r\nВ началото на месец юни, специалисти от РИОСВ Бургас са отправили предложение, „Електроразпределение юг“ ЕАД към EVN да обезопаси електропроводите. Това може да стане чрез монтиране на устройства против кацане на птици, защитни решетки, кацалки и накладки.\r\nЕксперти от екоинспекцията са извършили проверки в началото на месец юли, при които не са намерили умрели щъркели около електропроводите. Монтажните работи ще приключат в края на месец септември.     Оказва се, че електропроводът, под който бяха намерени умрелите щъркели, за обезопасяване в програма на „Електроразпределение юг“ ЕАД за тази година. По настояване на РИОСВ Бургас, за спешното им обезопасяване, от ръководството на дружеството са заявили, че ще предприемат действия.\r\n31 са сигналите за бедстващи щъркели, които са получени в екоинспекцията през 2019 година. Някои от птиците са настанени в Спасителния център за диви животни в Стара Загора.\r\nДоброволците от СНЦ „Зелени Балкани“ в Бургас, играят активна роля в даването на първа помощ и обгрижването на пострадалите птици, както и за тяхното транспортиране до Стара Загора.     ", "date": "2019.08.19", "title": "Специални устройства ще предпазват щъркелите от електропроводите"}
{"url": "https://www.actualno.com/society/prognoza-za-vremeto-19-avgust-ponedelnik-news_786167.html", "text": "      Днес ще е слънчево, след обяд над планинските райони с незначителна купеста облачност. Ще духа слаб, в източните райони до умерен източен вятър. Максимални температури между 29° и 34°. Атмосферното налягане е и ще се задържи малко по-високо от средното за август. Това съобщи за Агенция „Фокус” дежурният синоптик Красимир Стоев от Националния институт по метеорология и хидрология (НИМХ).      Над Черноморието ще е слънчево. Ще духа до умерен източен вятър. Максимални температури на въздуха: 27° и 30°. Температурата на морската вода е 25°-27°. Вълнението на морето ще бъде 1-2 бала.   Над планините ще е слънчево, след обяд ще се развие незначителна купеста облачност. Ще духа слаб, по билата до умерен североизточен вятър. Максимална температура на височина 1200 метра около 22°, на 2000 метра – около 15°.\r\nОт вторник нататък ще бъде предимно слънчево, в следобедните часове в низините - отново горещо. Ще духа слаб източен, в източната половина от страната - до умерен изток-североизточен вятър. Температурите ще се повишават и към четвъртък преобладаващите максимални ще са между 32° и 37°; по-ниски в началото, до 27°-29°, ще остават по Черноморието, но от четвъртък и там ще се повишат. Около средата на седмицата над източните райони ще има временни увеличения на облачността, без валежи.   ", "date": "2019.08.19", "title": "Прогноза за времето - 19 август (понеделник)"}
{"url": "https://www.actualno.com/politics/prof-georgi-kaschiev-ne-smjatam-che-shte-stigne-do-realizirane-na-proekta-aec-belene-news_786247.html", "text": "      Преди 11 години в надпреварата за участваха 8-9 известни енергийни компании от Европа. Тогава на мой критичен анализ НЕК заяви, че наличието на толкова много компании говори добре за проект. Ако следваме логиката на НЕК днес нито една от тези компании не участва, което показва, че проектът нито е печеливш, нито перспективен. Това каза проф. Георги Касчиев, експерт по безопасност на атомните централи.      Припомняме, че днес, 19 август, изтича срокът за кандидатстване на стратегически инвеститор - за заявяване на желание. След това държавата трябва да направи списък с предпочитани кандидати и да поиска от тях обвързващи оферти.   Касчиев обърна внимание на факта, че сред кандидатите за няма нито европейски, нито частни компании, а \"няма ли частен бизнес, трябва да сте сигурни, че проектът не е перспективен.\"\r\n\"Вероятно ще участват само държавни компании от Русия и Китай, които разглеждат проекта като геополитически\", каза още експертът в интервю за bTV и допълни, че това не се одобрява от Европейската комисия.  \"Нищо чудно да се обединят Русия и Китай, да използват ситуацията да извиват ръце и да получат значителни отстъпки\", прогнозира още Касчиев.\r\nТой допълни, че баластрената възглавница, която предпазва съоръжението от земетресение, е компрометирана и този факт се прикрива от властите.   Експертът коментира и инцидента с Той обърна внимание, че това е проект на \"същата корпорация \"Росатом\", за която Теменужка Петкова говори с едно преклонение. \"Росатом\" работи и с военни проекти и това е един такъв парадокс, че те разработват оръжие, предназначено срещу НАТО и нас, а ние се прекланяме и ги каним да спечелят АЕЦ \"Белене\". По думите му в Архангелск може да се говори за поредната ядрена авария.    Припомняме, че само за един месец в VI блок на АЕЦ \"Козлодуй\" настъпиха две извънредни събития, които доведоха до намаляване на мощността съответно на 40% и 30%, и изключване на блока от енергийната система на страната. Какво точно се случи може да видите в  ", "date": "2019.08.19", "title": "Проф. Георги Касчиев: Не смятам, че ще стигне до реализиране на проекта АЕЦ \"Белене\""}
{"url": "https://www.actualno.com/crime/izneseno-sydebno-zasedanie-na-syda-v-bolnicata-v-sliven-news_786161.html", "text": "      Днес в болницата ще има изнесено съдебно заседание, на което  прокуратурата ще поиска за Мартин Трифонов постоянна мярка „Задържане  под стража”.      В събота прокуратурата повдигна три обвинения на 21-годишния мъж –  за убийство по особено жесток начин на непълнолетно лице, за  изнасилване и за блудство.   Вчера Мартин направи пълни самопризнания за убийството пред служебния си защитнник, а ДНК-пробва потвърди категорично, че той е изнасилил и убил 7-годишната Катрин. Според защитникът му, Трифонов е вменяем и съжалява за случилото се. Прокуратурата пък тепърва ще направи следствен експеримент, за да потвърди думите му.\r\nЗаподозреният за убийството на 7- годишно дете в село Сотиря остава под засилена полицейска охрана в болницата в Сливен поне още една седмица.  Понеделник е обявен за Ден на траур в Община Сливен. Близки на жертвата пък организират от 17.00 часа бдение пред община Сливен. ", "date": "2019.08.19", "title": "Изнесено съдебно заседание на съда в болницата в Сливен "}
{"url": "https://www.actualno.com/society/novini-ili-novini-kartinata-na-pechata-za-19-avgust-news_786191.html", "text": "      Какво ли да ви омайваме – ако досега не сте разбрали кой вестник какво може да ви предложи като картина на родната и световната действителност, значи имате спешна нужда да се образовате! Направете го в следващите редове, ползвайки сивото вещество в главата си.       Още 4 месеца отлагане на прословутата вече наредба за касовите апарати – централна новина във вестника. И причината е, че на държавата най-после ѝ увря главата, че трябва повече време за изработка на необходимия софтуер. Например, до 31 март 2020 г. се удължава и срокът за електронните магазини. Причината е в \"огромното разнообразие на използваните софтуери и технически предизвикателства за осъществяване на връзка с фискалните устройства\", пише в мотивите на предложените поправки на Наредба 18.   Тук има два големи акцента. Първият е, че и Красимир Каракачанов заяви, че Волен Сидеров сам се изключил от патриотичната коалиция. Това го разбра всеки с капка акъл още преди сума време, сега потвържденията са просто лятна куртоазия – дори гладът за властта няма как да преодолее всички раздори. А вторият акцент е колко ни е невероятен фискалният резерв – над 11 млрд. лева. Като е толкова добре, защо теглихме заеми за купуването на F-16? Нищо ново и тук – пак централна тема са природозащитниците и АМ \"Струма\" при Кресненското дефиле и какво били казали на Брюксел – а именно, че биоразнообразието в Кресненския пролом е застрашено заради автомобилния трафик и той задължително трябва да бъде изнесен извън дефилето изцяло. За Блъсков такъв анализ, направен от екип, ръководен от Стоян Бешков от Националния природонаучен музей, не може да е релевантен, защото Бешков бил част от „зеления кръг”. Някак вече стана банално точно Блъсков да обяснява кои са рушителите на съвременна България, след като добре знаем кой е той и какво значи КТБ за него и неговите проекти!     Вестникът се занимава с въпроса как да станеш държавен чиновник. Ще става като на матура – тест в три модула пред Института за публична администрация (ИПА) и трябва да изкараш 100 точки. Не пише само колко е максималният резултат, за да си съставим представа какво постижение е 100 точки. Защото ако е като стандартните тестове за интелигентност, то 100 си е от средна към слаба работа! ", "date": "2019.08.19", "title": "Новини или Novini – картината на печата за 19 август"}
{"url": "https://www.actualno.com/velikotarnovo/obgazjavaneto-na-svishtov-prodyljava-problemite-s-nezakonnite-smetishta-syshto-news_786221.html", "text": "      Граждани на Свищов сигнализираха, че градът отново е бил обгазен. Източник на замърсяването е горенето на отпадъци от опожареното сметище, което все още не е напълно загасено. Около 22:00 часа в събота над града се е простряла пелена от гъст дим и хората са усещали силна задушлива миризма. В неделя граждани алармираха, че крайградското сметище пак гори и изразиха притеснения, че въздухът е отровен.      Кметът на община Свищов Генчо Генчев информира, че са предприети мерки за обливането на активните огнища в сметището, които да спрат огъня. В района са средоточени девет пожарни автомобила и водоноски, които се очаква да се справят с критичната ситуация.\r\nПрез изминалата седмица на сметището за твърди битови отпадъци (ТБО) в Свищов възникна голям пожар . На 14 август 2019 г., около 16:00 часа следобед, сирените в крайдунавския град оповестиха за бедствието.  Плътен черен дим с остра миризма бе понесен безконтролно от вятъра, като обгази част от кварталите на града и околните села. На хората бе препоръчано да уплътнят прозорците и вратите на домовете си.     Гергана Павлова\r\nКметът Генчев каза за , че в четвъртък е имало стилане на дима към територията на село Царевец. посочи още г-н Генчев.      От община Свищов реагираха бързо на пожара с 10 водоноски на земеделски кооперации, тежка техника, доброволци, допълнителен пожарен автомобил от кризисния център в Овча могила. категоричен е кметът на крайдунавския град. Късно в петък следобед Генчо Генчев беше на място за получаване на информация от последната смяна. , поясни той.\r\nПри пожара изгоряха значително количество отпадъци, образувайки плътен дим и остри миризми , поради което притесненията на жителите за качеството на въздуха в приземния слой са основателни .   На 15.08.2019 г. Регионалната инспекция по околна среда и води (РИОСВ) – Велико Търново обяви,че  Последващи измервания към момента на редакционното приключване на материала няма. Остава въпросът изследвани ли са точно концентрациите на потенциално вредни вещества във въздуха , които могат да бъдат повишени над допустимите норми при изгарянето на отпадъци на сметището, а именно сажди, опасни пепели, фини прахови частици, неметанови летливи органични съединения, бензен, бензо(а)пирен, диоксини/фурани, полициклични ароматни въглеводороди, арсен, олово, тежки метали и др. Особено опасни при горенето на пластмасови отпадъци са  токсичните газове . При тях се отделят фосген, циановодород, въглероден оксид и други съединения със силен токсичен ефект. Дори основни показатели за замърсяването на въздуха да са останали до голяма степен непроменени, възможно е други замърсители да покажат превишения на нормите, поради което е наложително да се изследват.   Мишо Михайлов Сметището за ТБО се намира на около 6 км от град Свищов, в местността Ненова шатра. Заема площ от 48 900 кв. м в землище, попадащо в територия с трайно предназначение „Нарушена територия“ . Обемът на депонираните отпадъци е 364 880 кб. м , с височина на пластовете от 1 до 22-25 м при ъгъл на наклона 35-40 градуса, базирано на измервания. Около сметището има земеделски земи, лозя и гори. В съседните частни имоти има построени сезонни жилища.\r\nПо думите на Станислав Станчев, експерт по управление на отпадъците при РИОСВ - Велико Търново, на сметището има охрана от БКС. Въпреки това, снимките на Мишо Михайлов от Свищов показват, че отпадъци продължават да се изхвърлят там :  Мишо Михайлов\r\nКметът Генчев каза, че към сметището има 25 пътя, по които е достъпно , и проблема с нелегалното изхвърляне на отпадъци е факт. През последните дни всички го видяхме, благодарение на многобройните медийни репортажи и предавания. „ посочи Станчев.  Мишо Михайлов Официално, със заповед №429 от 19.07.2016 г., Регионалната инспекция по околна среда и води във Велико Търново е спряла експлоатацията на депото за ТБО, собственост на община Свищов. Според Станислав Станчев, старите сметища, които са незаконни и не отговарят на изискванията, не са закрити и рекултивирани досега, тъй като е имало стари проекти с надвишени количества отпадъци, което е наложило направата на нови проекти, адаптирани към новата нормативна уредба. Общини и кметове не са глобявани досега от РИОСВ – Велико Търново за нерегламентирано изгаряне на неопасни отпадъци и неупражнен контрол, защото при проверките всичко е било наред. Директорката на РИОСВ – Велико Търново каза за , че за пожара на депото в Свищов ще бъде наложена санкция, след като бъде изчислена, и поиска писмени въпроси, за да може да отговори.  Мишо Михайлов\r\nГенчо Генчев припомни, че през 2017 г. община Свищов е подала проектно предложение за отпускане на целева финансова помощ от Министерството на околната среда и водите за закриване и рекултивация на депото за твърди битови отпадъци . разкри г-н Генчев и допълни, че  понастоящем е избрана фирма-изпълнител на обекта, всеки момент ще бъде избрана и надзорната фирма, и в началото на месец септември ще започне рекултивацията на сметището в град Свищов .\r\nСрокът за изпълнение на дейностите за техническа рекултивация е до 7 календарни месеца, а срокът за изпълнение на биологичната рекултивация е 36 месеца. Количеството налични отпадъци, което ще се предепонира, е 203 500 куб. м. На място ще останат 168 000 куб. м, определени на база направените профили през тялото на депото. Средствата от ПУДООС са предназначени за техническата рекултивация на сметището, съгласно решение на фонда от 6.11.2018 г., според което финансирането на тригодишната биологична рекултивация ще бъде задължение на общините .\r\nОчакванията са с реализацията на проекта да се прекрати отрицателното въздействие на сметището върху компонентите на околната среда.  Проектите за рекултивация на депа с прекратена експлоатация са обект на процедурата по нарушение 2012/2082 за неизпълнение на задълженията от страна на Република България  на член 14 от Директива 1999/31/ЕО на Съвета от 26 април 1999 г. относно депонирането на отпадъци. Властите са задължени да предприемат необходимите мерки за закриване на незаконните сметища в най-кратки срокове и за полагане на последващи грижи. Незакритите депа са опасни за околната среда, екосистемите и здравето на хората. Изхвърлените органични отпадъци освобождават метан, който в условията на високи температури и вятър може да бъде причина за пожар. При изгарянето на отпадъци се редуцира обемът им, което може да е мотив за умишлен палеж преди рекултивацията. Изгарянето на отпадъци е съпроводено от отделяне на сажди, опасни пепели и димни газове, съдържащи емисии, които нанасят вреди на живите организми и/или щети на околната среда. Проблемите със състоянието и на други незакрити сметища на територията на РИОСВ – Велико Търново са сходни. Например, сметището на Горна Оряховица в условията на прекратена експлоатация е нараснало от 52, 953 дка на над 72, 250 дка, което оскъпява проекта за рекултивация от 3-3,5 млн. на 5,5 млн. лева. Контролният орган РИОСВ сочи, че изхвърляне на отпадъци на сметището в Горна Оряховица няма и не са установени нарушения. В същото време, с решение по ЗООС РИОСВ признава, че заетата с отпадъци площ се е увеличила с около 20 декара. Горнооряховчани твърдят, че сметището е пълно с балирана пластмаса, която го прави потенциално опасно, и частници изхвърлят там боклуци след ремонтни дейности. Оказа се, че контрол от страна на РИОСВ за изпълнението на заповедите за спиране експлоатацията на старите сметища не се осъществява, освен след получен сигнал. Излиза, че властите не могат да се справят с предотвратяването на изхвърлянето на отпадъци на неразрешените за това места, както и с разрастването на незаконните сметища. Възникват въпросите - ако всичко е наред, както се опитват да го представят, защо първата клетка на регионалното депо край Шереметя не е правилно изчислена и отпадъците са в по-големи количества (Велико Търново), защо отпадъците не отиват в регионалните депа (Елена, Свищов), а горят по стари сметища (Свищов – 2019 г., Горна Оряховица – 2009 г.), които отдавна е трябвало да бъдат рекултивирани и затревени?! ", "date": "2019.08.19", "title": "Обгазяването на Свищов продължава, проблемите с незаконните сметища също"}
{"url": "https://www.actualno.com/asenovgrad/talantite-na-asenovgrad-s-nagradi-po-povod-mejdunarodnija-den-na-mladejta-news_786210.html", "text": "       Инициативата е по идея на Общинския младежки съвет в града и се състоя няколко дни след Международния ден на младежта, който традиционно се отбелязва на 12-ти август.       Те получиха медал и грамота, а номинациите бяха предложени от асеновградчани, чрез запитване в социалните мрежи. Организаторите от споделиха, че целта на тази инициатива е желанието им да изразят своята подкрепа към децата на Асеновград и да им покажат, че техните постижения са високо ценени и заслужават обществено признание. От своя страна, кметът на града доктор Емил Караиванов посъветва талантливите малчугани да продължават да следват мечтите си и да бъдат пример не само за своите приятели и съученици, но и за родителите си.    ", "date": "2019.08.19", "title": "Талантите на Асеновград с награди по повод Международния ден на младежта"}
{"url": "https://www.actualno.com/celebrate/sv-mychenik-andrej-stratilat-news_690259.html", "text": "      Нечестивият Максимиан, който управлявал източната част на Римската империя, повдигнал повсеместно гонение срещу християните. По това време в Сирия имало един военачалник на име Антиох, човек с жесток характер и най-ревностен служител на идолите, дишащ заплахи и смъртни присъди за вярващите в Христа. Императорът му предал властта над цяла Сирия и му наредил да подложи на мъчения и смърт християните, за което бил предоставил на разпореждане значителен брой хилядоначалници с подчинените им римски войски. Сред всички хилядоначалници, като цвят на лилия сред тръни, бил последователят на Христа, Андрей, който отначало пазел в тайна святата вяра в Христа, но после, когато настъпило времето, я показал пред света, като открито пред всички изповядал Христовото име. Макар и да не бил още кръстен, но с твърда вяра хранел в сърцето си гореща любов към Христа, като се отклонявал от всяко неугодно на Бога дело и ревностно извършвал дела, съгласни с Божията воля. Заради това благочестие Бог му дарувал необикновено мъжество и храброст в битките, така че нямало равен на него в цялата римска войска. Не един път удържал блестящи победи над враговете и се ползвал сред воините с голяма слава и почит, повече от другите пълководци.      Веднъж многобройни полкове на персийската войска внезапно нападнали Сирия, като повдигнали война против Антиох. Поради ненадейното нападение на персите Антиох изпаднал в голяма тревога. Като си спомнил за доблестния хилядоначалник Андрей, той спешно го извикал, възложил му главното командване на войската и го нарекъл Стратилат, тоест - старши началник на военачалниците. Заповядал му да настъпи с войските срещу нападналите страната врагове и да спре придвижването им, като му казал:\r\n- Твоето мъжество и храброст на война са известни не само на мене, но и на самия император. Ето защо те удостоих с такова високо звание. И така, аз възлагам на тебе тази ненадейно възникнала война. Вземи войската, началствувай вместо мен и се постарай да увеличиш славата, която имаш.\r\nКато приел това поръчение, Христовият воин свети Андрей, не заради лична слава, но за слава на името на Господ Иисус Христос, пожелал да излезе срещу враговете с подобаваща доблест. Като се уподобявал обаче на древния Гедеон (Съд. 7:1), той си избрал от многобройната римска войска неголям брой воини, като добре знаел думите на светия цар Давид, че “не на конската сила Той гледа, нито към бързината на човешките нозе благоволи; Господ благоволи към ония, които Му се боят, към ония, които се уповават на Неговата милост” (Пс. 146:10-11). Изборът на свети Андрей паднал върху тези, които му посочила Божията благодат с тайнственото действие на вдъхновението на сърцето му. С тях той излязъл срещу враговете. Като видял твърде внушителните сили на противника, които като скакалци нападнали Сирийската област, свети Андрей започнал да насърчава воините си за мъжествена борба, та при своята малочисленост да не се уплашат от многобройната персийска войска. И тъй като всичките му воини се покланяли на идолите и нито един от тях не бил още християнин, той им предложил да познаят Единия, всемогъщ и страшен на война Бог, Който оказва всесилна помощ на вярващите в Него. Свети Андрей им казал:  - Братя и другари мои! Сега вие на дело можете да се убедите, че езическите богове са бесове. Бидейки самите те безсилни, никому не са в състояние да помогнат. Но има Един истински Бог, на Когото аз служа, Който е сътворил небето и земята. Той е всемогъщ и бързо изпраща помощ на всички, които Го призовават, прави ги силни на война и обръща враговете им в бягство. Ето, както виждате, срещу нас идват многобройните полкове на врага, които по своята многочисленост са много по-силни от нас. Но ако вие отхвърлите вашите суетни богове и заедно с мене призовете Единия, истинския Бог, веднага ще видите, че враговете ще се разпръснат пред вас, както изчезва дим или прах.\r\nКогато светият казал това, всички воини, които били с него, повярвали на думите му и като призовали на помощ Христа Бога, смело се хвърлили срещу враговете. Станала гореща битка и воините на свети Андрей удържали блестяща победа, тъй като поради вярата и молитвите на светеца в помощ им се явила невидима сила отгоре, която всяла страх в персийската войска и я привела в объркване. Те отстъпили и се обърнали в бягство, а римската войска, предвождана от свети Андрей, ги преследвала и посичала с мечовете си, както се косят класовете със сърп. По такъв начин, с помощта на Христовата сила, станала славната победа на римляните над персите. Когато враговете били прогонени, всички воини, които били със свети Андрей, при вида на тази неочаквана победа, удържана с помощта на Христа, повярвали в Него, а свети Андрей започнал според силите си да ги утвърждава във вярата, като им разяснявал правилния път, водещ към спасението. Като се върнали тържествено от войната, свети Андрей и неговите воини влезли в град Антиохия, увенчани със слава.\r\nМеждувременно някои от завистливите военачалници, като завидели на доблестта и славата на свети Андрей, направили донос срещу него пред Антиох, като му съобщили, че стратилат Андрей почита разпнатия Бог. Като чул за това, Антиох силно се разгневил и изпратил при него няколко мъже началници с военно звание, за да узнаят, вярно ли е това, което говорят за него. Като узнал, че действително е така, Антиох отново изпратил хора отчасти с увещания, а отчасти със заплахи и напомняне за нетърпимостта му към християните. Накрая наредил на пратениците да кажат на свети Андрей:    - Ти добре знаеш на каква мъчителна смърт предадох сина на Полиевкт, Евтимий, а заедно с него и много други последователи на християнската вяра. Никого от тях не пощадих. На какво разчиташ след всичко това и на какво се надяваш, като въздаваш божеско почитание на Човека, Който е бил разпнат на кръста?\r\nКогато пратениците на Антиох дошли при свети Андрей и му предали тези думи, той им отвърнал в отговор:\r\n- Думите на Антиох повече ме ободряват, отколкото да ме плашат: понеже, ако тези, за които той ми напомня, са били предадени на жестоки мъчения и са станали негови победители и с мъченически венец са се представили пред Христа Бога, то защо и аз, заедно с тях, да не се удостоя с наследие в Неговото царство?\r\nСлед като съобщили на Антиох отговора на свети Андрей, той се преизпълнил с ярост срещу него и изпратил воините си със заповед да го вържат и да му го доведат. Като седнал на съдийското място, той наредил на светеца открито пред всички да обяви желае ли да се подчини на царската заповед, или възнамерява да служи на своя Бог. Като стоял на мястото на нечестивото съдилище, пред лицето на ангелите и хората, светецът с висок глас смело изповядал Христа за истински Бог, а себе си - за Негов раб. След това мъчителят заповядал да донесат меден одър и силно да го нагорещят, за да опече на него Христовия воин. Когато нагорещили одъра дотолкова, че от него изскачали искри, Антиох казал на мъченика:\r\n- Андрей, ти много се потруди на воинската служба, затова е редно да си починеш на това легло.   Като не дочакал палачите да го вземат, светият мъченик незабавно свалил от себе си одеждите и бързо легнал на одъра; и като лежал, се опънал като на мека постеля, мъжествено понасяйки изгарянето на тялото си. Като почувствал отначало болка, той започнал да се моли на Христа Бога да му изпрати бързо помощ. И действително, по Божие повеление, огънят незабавно загубил силата си и не можел да повреди на тялото на мъченика. В същото време Антиох заповядал да хванат и няколко други мъже от числото на воините на Андрей и да забият кръстообразно ръцете им към дървета, състоящи се от четири части. С насмешка ги разпитвал, приятно ли им е това? Като считали такова страдание за Христа твърде приятно за себе си, те казали:\r\n- О, ако можехме да се удостоим да бъдем подражатели на нашия Господ Иисус Христос, разпънат на кръстно дърво!\r\nСлед това мъчителят отново се обърнал към свети Андрей и го попитал дали достатъчно е наказан с огненото изгаряне и не желае ли да се отрече от Христа и да се обърне към почитание на боговете. На това мъченикът отговорил, че желае да претърпи докрай, понеже краят увенчава всяко започнато дело. Защото награда от Христа Бога получава не този, който добре е започнал, а този, който добре е завършил подвига си.   Мъчителят Антиох заповядал да снемат свети Андрей от медния одър, а другарите му да освободят от дърветата и ги хвърлил в тъмница, като че за да им даде време за размишление, докато не се съгласят да се обърнат към боговете, но истинската му цел била да съобщи за тях на императора, тъй като не се решавал без знанието и съгласието му да предаде на смърт такъв доблестен и високопоставен мъж, като Андрей, и неговите другари. Император Максимиан, като получил и прочел донесението на Антиох, намерил за опасно да предаде открито на смърт този знаменит воин, а заедно с него и другите воини, показали такова необикновено мъжество, за да не би да произлезе вълнение и метеж във войската и да възникне поради това нова война. В отговор той написал на Антиох писмо, в което заповядвал да пуснат Андрей и дружината му, като ги освободят от затвора и смъртната присъда, но в същото време дал тайно нареждане на Антиох да почака известно време и изкусно да намери за причина някое друго тяхно престъпление и да ги накаже със смърт, ако те не се откажат от вярата си и упорито останат християни. При това да ги наказва, като че не заради вярата и да ги хваща един по един. Като получил от императора такова нареждане, Антиох незабавно освободил свети Андрей и другарите му от оковите и тъмницата и ги пуснал на свобода, при което им наредил да останат в предишните си звания.\r\nМеждувременно Христовият воин, свети Андрей, като узнал по Божие откровение за този коварен замисъл на нечестивците, тайно от Антиох и заедно с всички воини, повярвали в Христа (а те били около 2593 човека), отишъл в киликийския град Тарс при епископа на този град - Петър, за да приемат свето кръщение от него, тъй като нито един от воините му, а и самият Андрей не били още кръстени. След известно време Антиох узнал за заминаването на свети Андрей и дружината му за киликийската област и изпаднал в голям и гняв и страшна ярост. Като се посъветвал с приближените си, изпратил на управителя на Киликия Селевк писмо, в което написал:\r\n- Знам, че си чувал за Андрей, който беше хилядоначалник в императорската войска. Днес не само той е паднал в безумие, като не се подчинява на заповедите на императора, но и много воини е обърнал към същото безумие. Както чуваме, избягал е със своите съмишленици в киликийската област. Затова, в изпълнение на заповедта на императора, заповядай да хванат Андрей и всички, които са с него, и ги прати при нас. Ако решат да окажат съпротива или да избягат, нареди да ги избият.\r\nКато получил това писмо от Антиох, Селевк незабавно разпратил по цялата околност на Киликия пратеници да разузнаят за Андрей и воините му. Научил, че се намират в Тарс и сам се отправил натам с войска. Като предузнал с духа си, че вълците идват срещу Христовото стадо, свети Андрей помолил Тарсийския епископ, блажения Петър, и друг епископ от град Верея, на име Нон, който случайно се намирал в Тарс, незабавно да извършат над него и воините му светото тайнство Кръщение. Епископите веднага кръстили свети Андрей и цялата му дружина.\r\nКато приел свето Кръщение, свети Андрей заедно със сподвижниците си излязъл от Тарс в местността, наричана Таксанити, но не защото се бояли от смъртта, която, напротив, много желаели заради Христа, но изпълнявайки заповедта на Господа, изразена в думите: “А кога ви пъдят от един град, бягайте в друг” (Мат. 10:23). Скоро след това в Тарс пристигнал с въоръжени като за война воини Селевк. Като не намерил там Андрей и дружината му, той се разтревожил и дори изменил лицето си от гняв, а след това, като се изпълнил със страшна ярост, се отправил да преследва стадото Христово.   Междувременно светиите напуснали предишното място и се насочили към пределите на Армения, към планината, наречена Таврос, а Селевк навсякъде ги преследвал, за да ги избие. Като минавали през различни местности на тази планина, светиите се озовали в тясно място, обкръжено от всички страни с отвесни като стени скали, към което можело да се влезе през единствен проход, като през врата в град. Тук свети Андрей се спрял с дружината си и зачакал убийците си, тъй като именно това място му било предсказано от Бога за мъченическа смърт на него и сподвижниците му. Тук свети Андрей се обърнал към дружината си със следните думи:\r\n- Приятели, братя и деца мои, “Ето сега благоприятно време, ето сега ден на спасение” (2 Кор. 6:2; ср. Исаия 49:8). Нека единодушно и твърдо стоим в любовта Божия, както ни е заповядал нашият Господ, и да не повдигаме ръка срещу преследващите ни, но да издигнем ръцете си в молитва към Бога и в благодарение на това, че Той ни даде да доживеем до това време, когато ще получим наследие с всички светии, пострадали за Него. И така, нека се молим на Бога, както се е молел светият първомъченик Стефан, когато иудеите го убивали с камъни, като казвал:\r\n“- Господи Иисусе, приеми духа ми” (Деян. 7:59), приеми душите на Твоите раби, които предаваме в Твоите ръце.\r\nКато казал това, свети Андрей застанал сред дружината си, вдигнал ръце и като обърнал взор към небето, започнал да се моли така:\r\n- Господи, Господи, велики и всесилни! Чуй молитвата на грешния и недостоен Твой раб и на всички, които са с мене, непорочно съхранили святата вяра в Тебе, приеми с мир нашите души, покрий ги с Твоето милосърдие и ни удостой с райските обители. Владико! На Тебе се молим още и за тези, които ще почитат паметта ни. Изпълнявай всичките им молби, които водят към спасение и заради молитвата ни бъди им Помощник във всичките им нужди. А на това място, където е пролята нашата смирена кръв за Тебе, нека има извор, който да подава изцеления и да прогонва нечистите духове. На всички, които ще идват тук, дай душевно и телесно здраве и ги запази от всяко бедствие, за да се свети и прослави на това място Твоето пресвято име, на Отца, Сина и Светия дух.   Докато свети Андрей и дружината му се молели така на Бога, настигнал ги Селевк с воините си. Като извадили мечовете си и заскърцали със зъби, те като зверове се нахвърлили на Христовото стадо. Светите Христови воини, макар и да можели като опитни и храбри в боя да се защитят в това тясно място само с един изход, но подражвайки на своя Господ, като незлобливи агънца, се предали на заколение в ръцете на убийците си. Като преклонили колене, те протегнали шиите си под мечовете и воините на Селевк без всякакво милосърдие за кратко време ги посекли. И се проляла кръвта на светиите като вода, като ручей, течащ от това място, а душите им пък, с тържество влезли в радостта на своя Господ.\r\nСветиите пострадали в деветнадесетия ден на месец август, тогава неделен ден, в два часа следобед и на мястото, където се проляла мъченическата им кръв, незабавно бликнал извор с целебна вода.\r\nИзбиването на светиите видели скрилите си на една скала споменати епископи, Петър от Тарс Киликийски и Нон от град Верея, понеже те със своите клирици следвали отдалече, като желаели да видят кончината им. Когато Селевк заедно с воините си тръгнал обратно, епископите, заедно с клириците си, дошли при телата на мъчениците и плакали над тях, а след това ги приготвили за погребение и с чест ги погребали на същото място. Те видели и извора, който бликнал по молитвите на светите мъченици, и като пили от него вода, познали целебната й сила, понеже един от клириците дълго страдал от нечист дух, но когато пил от извора, нечистият дух незабавно го оставил. След погребението на светиите епископ Петър не се върнал в Тарс, тъй като Селевк започнал да го търси, за да го убие, но заедно с всички отишъл в Исаврия.\r\nМеждувременно околните жители, като узнали за целебния извор, започнали да идват при него и да донасят болните си. Те пиели вода, миели се и получавали изцеление от всякакви болести по молитвите на страдалеца за Христа Андрей и пострадалите с него свети мъченици и по благодатта на нашия Господ Иисус Христос, на Когото, заедно с Отца и Светия Дух, да бъде чест и слава сега, всякога и във вечни векове. Амин.  ", "date": "2019.08.19", "title": "Св. мъченик Андрей Стратилат"}
{"url": "https://www.actualno.com/business/burokracija-i-za-obezshtetenijata-za-afrikanska-chuma-v-kresna-podozirat-provokacija-news_786238.html", "text": "      Доста документи и подписи са необходими, за да могат нерегистрираните стопани да вземат 300 лева обезщетение.      300-те лева се дават на стопани, гледали до 5 прасета и всъщност финансовата помощ се дава на двор, а не на едно животно. Т.е., може да имаш повече от едно прасе, но по-малко от шест, и пак ще вземеш 300 лева, независимо, че съседът например е гледал само едно прасе.   Маринка Генова, кмет на русенското село Николово, където първо се появи африканска чума в индустриален свинекомплекс, вече е получила необходимите документи. Какво се иска – протокол и заявление, като трябва да бъде описано какви препарати се купуват за обеззаразяване на двора, предаде БНТ. Констативният протокол следва да бъде подписан както от кмета на населеното място, където е съответното пространство, така и от областния управител.\r\nВсе още обаче се готвят нови правила за обеззаразяване, защото стои въпросът може ли всеки да обеззарази сам мястото, където е гледал съответното животно. Би трябвало тази седмица мерките да бъдат уточнени.  Междувременно в Кресна, където беше открито мъртво и болно от африканска чума прасе в река Струма, все още не са умъртвени всички прасета. Точната бройка не е ясна – между 160 и 180 животни. А един от стопаните, които вече са умъртвили прасетата си, изрази съмнение дали има африканска чума. „Всичко е на политическа основа”, смята мъжът.\r\nКметът на града Николай Георгиев подчерта, че напрежение в града няма. От днес, 19 август, започва принудителната евтаназия на прасета. А градоначалникът повтори, че е искал повторни проби, но се изпълнява заповедта на епизоотичната комисия. Досега още няма резултат откъде е прасето, което беше намерено в Струма и има съмнение, че е било подхвърлено.    ", "date": "2019.08.19", "title": "Бюрокрация и за обезщетенията за африканска чума, в Кресна подозират провокация"}
{"url": "https://www.actualno.com/curious/luboven-horoskop-za-19-23-avgust-news_786264.html", "text": "       Овен       През новата седмица ви очакват нови красиви възможности в любовта. Ще се чувствате енергични и изпълнени с обич, така че е време да покажете нежната си страна. Телец Опитвате се да се наложите върху партньора по доста манипулативни начини. Любовта я има, но трябва да обмисляте вашите стъпки по-внимателно, защото сегашните ви тактики не работят.   Близнаци Любовният живот на Близнаците ще е в разцвет, на прага на важно решение или промяна. Някои представители на зодията биха могли да планират наследник. Рак     Седмицата е подходяща да представите любимия човек на близките си, ако все още не сте предприели тази крачка. Любовната хармония ще се задържи до средата на седмицата, като след това ви очакват леки разногласия. Лъв Комуникацията с половинката ще върви гладко, така че няма причина да се притеснявате за състоянието на връзката си. Ще споделяте, ще говорите за проблемите и ще съумеете да ги разрешите по един разумен начин.  ", "date": "2019.08.19", "title": "ЛЮБОВЕН хороскоп за 19-23 август"}
{"url": "https://www.actualno.com/curious/5-te-zodii-s-koito-ne-trjabva-da-vlizate-v-konflikt-news_786324.html", "text": "       Всеки от нас, има приятел, който не се страхува да каже какво мисли. Определено има такива, които ще ви хванат в лъжа и ще покажат колко много, това е докоснало чувствата им.       Всичко това е, с цел да помислите за поведението си… Да направите изводи и никога повече да не се държите така, сякаш вашият приятел иска всичко най-добро.   Някои представители на Зодиака са родени, за да разрешат проблемите възможно най-бързо и изгодно за себе си. Те са уверени в позицията си, а в случай на конфликт се чувстват като риба във вода.    Те могат да са страстни, като люти чушки. Разбира се, може да са и нежни, но ако им кажете, че нещо не е наред, веднага ви поправят. Много вероятно е да напомнят за спречкването ви и в следващата седмица. Ето и тях:        Овенът е огнен знак на зодиака. Той е уверен, решителен, смел и винаги готов за състезание. Ето защо, ако вярва, че грешите, ще ви уведоми за това. Ако изведнъж Овенът греши в нещо, просто му дайте време да усвои тази ситуация и да се охлади.\r\nОвенът е страстен във всичко, което прави. Ако случващото се не отговаря на плана, той моментално става агресивен. Ако Овен се разсърди на партньора си, невинаги е нарочно. Просто не сте имали късмет и сте се оказали наоколо в неподходящ момент. Не всеки е в състояние да се справи с всякакъв натиск. Тези от вас, които устоят на конфликта с Овен ще се издигнат в очите му.  Близнаците ще ви очароват със своето красноречие. Ако не сте готови да издържите на някои от техните сурови, но изящни твърдения, по-добре не спорете с Близнаци. Те не се страхуват да създадат конфликт пред всички. Те са уверени в способността си да предадат правилните мисли не само на вас, но и на всички събрали се.      Отстъплението не е в техните правила. Близнаците няма да се успокоят, докато не ви кажат всичко, което са имали предвид. Те дори няма да позволят да вмъкнете и дума за извинени. ", "date": "2019.08.19", "title": "5-те зодии, с които НЕ трябва да влизате в конфликт"}
{"url": "https://www.actualno.com/asenovgrad/tyrsjat-slujiteli-za-patronajna-grija-v-obshtina-asenovgrad-utre-e-posleden-srok-news_786213.html", "text": "       Утре (20.08.19 г.) изтича срокът за кандидатстване за работа по проект \"Патронажна грижа в община Асеновград\". Общинската администрация е обявила конкурс за общо пет длъжности: двама социални работници, единият от които ще е ръководител на услугата; сътрудник социални дейности, който ще е диспечер на услугата; психолог; шофьор. Подборът на желаещите ще се проведе в два етапа. Първо ще бъдат разгледани документите, а след това ще се състои интервю с допуснатите кандидати.      Част от изискванията към желаещите да работят като социални работници и като сътрудник по социални дейности, са да притежават средно и висше (за ръководител на услугата) образование и умение и нагласа за работа с хора с увреждания и с - над 65 г., които са с ограничения или невъзможност за самообслужване. Условие е да имат и минимални познания по компютърна грамотност. Работата им ще е да изготвят документи, да участват в дейността по предоставянето на интегрирани зравно-социални услуги, да оказват подкрепа при комуникация с институции и служби, да водят и съхраняват досиетата на потребителите на услугата и други.   Психологът трябва да е със завършено висше образование. Неговата задача в проекта ще е да предоставя психологическа подкрепа и консултиране на лицата от целевите групи. Работата му ще е да оказва подкрепа при  идентифициране на проблеми при кризисни ситуации, конфликти, демотивация, загуба и други, както и да води и поддържа необходимата документация съпътстваща услугата и т.н.\r\nИзискване към кандидатите за шофьори е да имат професионален опит като такива поне в рамките на една година и да са със средно образование. Работата им ще бъде да транспортират членовете на управленския екип за патронажна грижа, медицинските сестри, домашните санитари до домовете на  потребителите, по предварително зададени маршрути. Шофьорът трябва да изпълнява своевременно поставените задачи, свързани с транспортното обслужване, да следи за изправността на повереното му моторно превозно средство и навреме да сигнализира за необходими ремонти и за извършването на годишния технически преглед в съответните срокове. Той трябва да познава изискванията на текущото поддържане и обслужване на автомобила преди, по време и след движение. Не на последно място условие е да познава и спазва безусловно Правилника и Закона за движение по пътищата.  Документи се подават лично в сградата на Домашен социален патронаж, намираща се на булевард \"България\" №25 в Асеновград, всеки работен ден от 08:00 ч. до 12:30 ч. и от 13:30 ч. до 17:00 ч. Информация за това, какви документи се изискват за съответните длъжности, е публикувана на интернет страницата на община Асеновград. Последният срок за подаването им е до 16:00 ч. на 20.08.2019 г. (вторник). На спечелилите кандидати ще бъде предложен срочен трудов договор за срока на проекта. ", "date": "2019.08.19", "title": "Търсят служители за \"Патронажна грижа в община Асеновград\", утре е последен срок"}
{"url": "https://www.actualno.com/society/pochina-jorj-ganchev-news_786260.html", "text": "      На 79-годишна възраст почина известният общественик и политик Жорж Ганчев.      Георги Ганчев Петрушев е роден през 1939 г. Няколко пъти е кандидат за президент, народен представител, основател и председател на Българския бизнес блок), български и британски фехтувач (състезател и треньор), британски и американски театрален и кинодеец (актьор, режисьор, сценарист, драматург, продуцент), американски и български писател.\r\nСлед 10 ноември 1989 г. участва в учредяването на СДС. През 1990 година основава партията Български бизнес блок (Бизнесблок, БББ) и остава неин първи председател до 1996 г., припомня БГНЕС по информация на Канал 3.\r\nУчаства в президентските избори през 1992 година, получава 17% от гласовете, което го нарежда на 3-то място сред кандидатите на първия тур.  Депутат е в 37-ото и 38-ото народно събрание. В парламента е председател на парламентарната група на Бизнесблока (1995 – 2001), оглавявал е парламентарната Комисия за радио, телевизия и съобщения.\r\nПредседател е на Националното патриотично обединение (НПО), учредено през 2004 г. НПО участва в новата Коалиция на розата, която на парламентарните избори през 2005 г. не успява да събере 4% от гласовете, за да бъде представена в парламента.\r\nНа президентските избори през 2016 г. се кандидатира за президент от Християн-социалния съюз, заедно с Кольо Парамов.    Поклонението ще се състои на 23 август (петък) в църквата \"Света София\". Поклон пред паметта му!  ", "date": "2019.08.19", "title": "Почина Жорж Ганчев "}
{"url": "https://www.actualno.com/sofia/pusnat-za-dvijenie-e-bul-bylgarija-remontyt-obache-prodyljava-news_786082.html", "text": "      Движението в южното платно по бул. \"България\" и така по целия булевард вече е възстановено, но ремонтът на подхода - мостът от бул. \"България\", към бул.\"Витоша\", продължава. По план той трябва да приключи на 15 септември.      Днес трябва да стане ясно и дали ще се затвори за ремонт частта от булеварда от Южната дъга към Бояна.   Гаранцията за ремонта на фирмата-изпълнител е 5 години. Близо 1 милион и 700 хиляди лева е стойността на ремонта, а парите са от бюджета на общината.   ", "date": "2019.08.19", "title": "Пуснат за движение е бул. \"България\", ремонтът обаче продължава"}
{"url": "https://www.actualno.com/interest/75-ot-vsichki-akvariumi-i-zooparkove-prilagat-nasilie-nad-jivotnite-news_786262.html", "text": "      Близо 75% от всички аквариуми и зоопаркове със “златен стандарт” са подложили на някакъв вид си. Подобно държание с диви животни може да наруши тяхното физическо и ментално състояние. Това показват резултати от ново проучване на световната организация за защита от насилие над животни, съобщи bTV.      Изследването показва още, че огромна част от аквариумите и зоопарковете, които са част от световния “златен стандарт” в бизнеса подлагат животните на “унижаващи и насилствени представления и действия”.   Организацията проверила част от тези организации и открили фрапиращи нарушения, като принуждаване на тигри и лъвове да правят номера на сцена със силен музикален съпровод, както и обличането на примати в дрехи, за да се снимат с посетителите на зоопарка. Друго често нарушение се оказва използването на непозволени техники за дресировка.\r\n\"За да накарат диви да общуват и да правят номера за посетителите се използват драматични и строги методи за дресиране, които водят до страдание на животните. В зависимост от вида и типа атракция открихме, че част от тези методи са отделяне на бебета животни от майките им, принудителен глад, физически окови, болка и страх\", пишат от организацията.   ", "date": "2019.08.19", "title": "75% от всички аквариуми и зоопаркове прилагат насилие над животните"}
{"url": "https://www.actualno.com/music/bylgarska-narodna-pesen-izpolzvana-v-reklama-na-avtomobilen-gigant-video-news_786400.html", "text": "       Българската народна песен \"Бре Петрунко\" на Емил Струнджев, но сериозно \"тунингована\", звучи като фонова музика на автомобилен видео клип, който към момента има повече от 6.3 милиона гледания в YouTube.       Клипът, в който е използвана българската песен се нарича BLACK DEVIL : MERCEDES BENZ S63 AMG.\r\nТова е поредното признание за българската народна музика. За първи път през миналата година българска народна песен звуча в големия финал на музикалното шоу \"The Voice\" във Франция, аналогично на нашето \"Гласът на България\"  Изпълнението \"Бре, Петрунко, мари малай моме\" беше изпято на български език, с типичните извивки и провиквания, по време на които публиката бурно ръкопляска, а музикалните експерти изразиха възхищение от трудните за изпяване извивки. ", "date": "2019.08.19", "title": "Българска народна песен използвана в реклама на автомобилен гигант (ВИДЕО)"}
{"url": "https://www.actualno.com/business/uvelichenie-na-limit-po-kreditna-karta-i-smjatane-na-vnoska-po-kredit-novite-ekstri-v-obb-mobajl-news_786399.html", "text": "              Обединена българска банка представи нови функционалности в , сред които увеличаване на предварително одобрен лимит по кредитна карта за физически лица, кредитен калкулатор, изпращане на обратна връзка. Увеличаването на лимит по кредитна карта става изцяло дигитализирано и в реално време през мобилното приложение като не изисква посещение в клон на банката, а клиентът може веднага да се възползва от актуализираните параметри на кредита.\r\nВсичко се случва в обновено меню на мобилното приложение, в което клиентите могат да открият специално предназначени за тях оферти или бързо и удобно да извършват основни активни и пасивни банкови операции. Другата нова функционалност, която намират в меню Заявки, Кредитен калкулатор, им дава възможност да изчислят дължима вноска по посочена от тях сума на кредит. Изборът на срок и сума удобно се променят с придвижване на слайдер на екрана, като е възможно и ръчно въвеждане.\r\nСред новите удобства са още възможността да се сканира цял документ, стига той да е в PDF формат. Клиентът може да сподели документа с ОББ Мобайл, да сканира IBAN, сума и основание и сканираната информация да послужи за извършването на левов превод. Изпращането на обратна връзка към ОББ Мобайл също е добавено в улеснение на потребителите. Чрез съобщение към ОББ през ОББ Мобайл те могат да изпращат своите мнения и препоръки със съдържание до 4000 символа. В мобилното приложение връзката с Контактен център е изведена на по-видно и удобно за достъпване място, в меню Повече.\r\nБлизо 20% от използващите мобилно банкиране казват, че го използват ежедневно, а ползвателите на  ОББ Мобайл са се увеличили с повече от 30% от началото на годината. „Зад статистиката прозира ясната тенденция потребителите да търсят и ползват услуги изцяло онлайн и в движение. Затова решихме не само да следим тенденциите, но и да ги поведем. Предстоят и други нововъведения в мобилното банкиране ОББ Мобайл до края на годината, които да направят потребителското преживяване възможно изцяло дигитално за основни банкови операции“, сподели Петър Андронов, главен изпълнителен директор на ОББ.   „Проучваният ни показват, че 59% от ползващите мобилно банкиране плащат битовите си сметки през него, а близо половината правят трансакции по сметки и плащат данъци през мобилното си устройство. Вярваме, че мобилното банкиране има много по-голям неразгърнат потенциал за изцяло дигитални активни операции, стига да се дадат такива възможности на потребителите. Само така банките ще продължат да бъдат конкурентни и актуални сред бързо-дигитализиращите се услуги от всякакво естество“, допълни още той.\r\nОББ Мобайл е специализирано приложение за мобилни телефони или таблети, предназначено за извършване на основни банкови операции от физически лица или фирми, както и за получаване на обща банкова информация. В началото на април ОББ обяви за пръв път в България използването на новата функционалност в мобилно банкиране – мултибанкинг.\r\nИновацията позволява на клиентите на банката да следят информацията за свои сметки, разполагаема наличност, движение и детайли по трансакции в още четири други банки. Необходимо условие при добавянето на нова сметка е тя да има IBAN номер и да е достъпна онлайн. През май ОББ Мобайл беше обявено за „Продукт на годината“ в категория „Мобилни банкови услуги“. ", "date": "2019.08.19", "title": "Увеличение на лимит по кредитна карта и смятане на вноска по кредит - новите екстри в ОББ Мобайл"}
{"url": "https://www.actualno.com/europe/francuzin-shte-stoi-v-ruska-nakazatelna-kolonija-za-podkup-na-policaj-news_786394.html", "text": "      Французин беше осъден на 10 месеца в наказателна колония в , след като се опитал да подкупи полицай по време на проверка на документи, съобщава АФП.      Гурван ле Гал,който ръководи онлайн училище за изучаване на френски език в град Самата на река Волга, вече е прекарал пет месеца зад решетките в очакване на процеса. Той ще трябва да излежи оставащите му 47 дни в наказателната колония, посочват от съда.   40-годишният мъж, който продължава да твърди че е невинен, беше арестуван в края на март, след като се опитал да даде подкуп от 15 000 рубли (225 долара) на полицая, който го хванал без необходимите документи за самоличност. Според адвоката на осъдения Гурван всъщност извадил парите, за да плати нещо, което помислил за наложена глоба, а не се опитвал да подкупи служителя на реда, предаде БГНЕС.\r\nВ Русия полицията има правото да проверява документите за самоличност на гражданите, а чужденците освен паспорт и виза са задължени да носят в себе си и няколко други документа.   ", "date": "2019.08.19", "title": "Французин ще стои в руска наказателна колония за подкуп на полицай "}
{"url": "https://www.actualno.com/sofia/signal-do-prokuraturata-zaradi-vyzmojna-opasnost-za-vodata-na-sofija-news_786385.html", "text": "      Столичният общински съветник Симеон Славчев сезира прокуратурата заради опасения, че \"Софийска вода\" АД ще използва пречистващ химикал, който може и да е опасен за човешкото здраве, съобщи той самият.      Става въпрос за гръцки продукт (коагулант), срещу който е имало жалба, но КЗК в крайна сметка не намира основание да я вземе под внимание.   Продуктът има определена миризма и се съмняваме, че съдържа определени синтетични вещества, които могат да бъдат вредни за човешкото здраве, коментира д-р инж. Галя Бърдарска на специална и уточни, че няма да има директен риск за човешкото здраве, защото вероятно химикалът ще се ползва в малки количества – обаче не е ясно колко и какво ще минава към чешмите.\r\n\"След като нямаше никаква реакция от страната на Столична община и от страна на прокуратурата, която трябваше задължително да се самосезира по тема, касаеща националната сигурност на страната, не ми остана нищо друго освен в качеството ми на общински съветник и най-вече на гражданин, да сезирам прокуратурата\", каза Симеон Славчев.  В сигнала общинският съветник настоява за проверка на цялостната документация по обществената поръчка, за чието провеждане има огромни съмнения и подадени 3 жалби.\r\n\"Надявам се прокуратурата да подходи сериозно към проблема и да потърси независимо експертно мнение за нарушенията и опасностите, които крие прилагането на този неясен продукт\", заяви Симеон Славчев. Той иска кмета на София Йорданка Фандъкова публично чрез пресцентъра на Столична община да отговори на следните въпроси: С какви реагенти се чисти в момента софийската питейна вода, и имат ли те сертификати от производителите, както и европейска регистрация по REACH? ", "date": "2019.08.19", "title": "Сигнал до прокуратурата заради възможна опасност за водата на София"}
{"url": "https://www.actualno.com/crime/prokuraturata-obvini-sobstvenika-na-gorjashtoto-depo-za-otpadyci-pod-am-struma-news_786373.html", "text": "      Кольо Илиев - собственикът на фирмата, която управлява депото за отпадъци, запалили се под АМ \"Струма\", вече е обвиняем. Окръжна прокуратура - Кюстендил му определи мярка за неотклонение \"парична гаранция\" в размер на 5000 лева. Той се сдоби с две обвинения - груба небрежност и престъпление към околната среда.      „В терена точно под моста има складирани отпадъци. Даден е срок до 31 юли да бъдат отстранени. Пожарът възниква на 13 август. Управителят е привлечен като обвиняем по две обвинения - престъпление към околната среда е едното. При груба небрежност е запалил чужд имот на значителна стойност”, обясни Камелия Стефанова, окръжен прокурор на Кюстендил.    След пожара на отпадъците той се заплете в обяснения. Първоначално излезе с тезата,  че балите с боклук си били там още като почнал строежът на магистралата  и един вид тя минала над отпадъците. Представител на РИОСВ обаче поиска  да бъде насочена камерата към боклука и да се видят опаковките на  лекарствата, от които ще си проличи от колко време са и по надписи на  дати и тогава вече Илиев смени версията. Тогава Илиев каза, че под моста  имало и стари гуми, а те не били негови.\r\nВ момента прокуратурата проверява и отговорността на Пътната агенция и РИОСВ по случая.  В крайна сметка пожарът повреди колоните на мост на магистрала Струма. Отсечката между Дупница и Бобошево  все още е затворена. Не е ясно и колко ще струва ремонтът на щетите  върху мостовото съоръжение. Според експерти, ремонтът ще продължи поне до края на лятото.\r\nТрафикът за Гърция минава по обходния  маршрут през път Е-79. Заради затворения участък в неделя се бяха образували километрични опашки по магистралата в посока София.   Очаква се брифинг на прокуратурата с още подробности, предаде кореспондентът на БГНЕС в региона.     ", "date": "2019.08.19", "title": "Прокуратурата обвини собственика на горящото депо за отпадъци под АМ \"Струма\"*"}
{"url": "https://www.actualno.com/curious/kak-reagirat-12-te-zodii-kogato-zabogatejat-news_786322.html", "text": "Овен: „Никой не може да ме спре! Ще правя каквото си искам, ще ходя където си искам!“ Телец: \"Започва да води най-луксозния начин на живот. Сред приятелите му са Пи Диди и Ники Минаж.\" Тези два зодиакални знака са родени да бъдат шефове Всички ние искаме голяма кариера, но най-голям шанс да осъществят това имат два знака от зодиака. Независимо дали става дума за разпол... Прочети повече Близнаци: „Ще си купя яхта и ще правя купони на нея всеки ден. Ще споделям всичко в социалните мрежи, за да ме видят колко съм велик“. 5-те зодии, с които НЕ трябва да влизате в конфликт Рак: „Ще напълня дома си с животни и ще ги гушкам постоянно!“ Лъв: „Ще си купя остров. Ще го кръстя с най-хубавото име, (моето, разбира се!) и ще поканя всичките си приятели да живеят с мен.“ 3-те най-коварни ЗОДИИ Доверчивостта е едно от онези качества, които ни се искаше да не притежаваме. Има хора, които ви гледат мило, а говорят злини зад гърба... Прочети повече Дева: „Ще направя така, че всички да знаят колко съм богата и известна. Звездите ще ми правят подаръци и ще пеят на рождения ми ден“.", "date": "2019.08.19", "title": "Как реагират 12-те зодии, когато забогатеят"}
{"url": "https://www.actualno.com/europe/atlas-po-anatomija-systaven-ot-nacistki-lekar-oshte-se-izpolzva-ot-hirurzite-news_786329.html", "text": "      Когато д-р Сюзън Макинън има нужда от помощ за операция, те често прибягва до помощта на книга по анатомия, публикувана в средата на 20-ти век, съобщава BBC.      Благодарение на сложните, рисувани на ръка илюстрации – разкриващи човешкото тяло пласт по пласт – д-р Макинън от университета „Вашингтон“ в Сейнт Луис, успява успешно да извърши процедурата.   Книгата, която тя използва за справка е с безобидно звучащото заглавие „Топографска анатомия на човека на Пернкопф“ – се смята за един от най-добрите примери за анатомични рисунки в света. Тя е изключително детайлна с богати цветове като никоя друга. Кожа, мускули, сухожилия, нерви, органи и кости са показани в изключителни детайли. Тя не е за хората със слаби сърца.\r\nНо книгата, често наричана „Атласът на Пернкопф“, вече не се отпечатва и втора ръка издание, а има няколко тома от нея, често се продават за хиляди долари онлайн. Въпреки високата си цена, малцина ще покажат публично своите екземпляри в лекарските си кабинети или в домашните си библиотеки. Причината – рисунките, изобразяват телата на стотици хора, убити от нацистите, Именно техните дисектирани тела са изобразени на хилядите страници на книгата.  Книгата е резултат от 20-годишния труд на известният нацист и лекар Едуард Пернкопф, който се издига по академичната стълбица в Австрия благодарение на подкрепата на партията на Адолф Хитлер. Колегите му го описват като „пламенен“ национал-социалист, който – от 1938 година, носи нацистката униформа на работа всеки ден.\r\nКогато е назначен за декан на медицинския колеж към университета във Виена той уволнява всички евреи в колектива на факултета, включително трима Нобелови лауреати.\r\nПрез 1939 година нов закон на Третия Райх постановява, че всички тела на екзекутирани затворници трябва веднага да бъдат изпращани в най-близкия факултет по анатомия за изследователски и учебни цели.       Именно през този период Пернкопф работи по 18 часа на ден, дисектирайки трупове, докато екип от илюстратори създава рисунките за неговата книга. Понякога факултетът по анатомия бил толкова препълнен  с тела, че екзекуциите трябвало да бъдат отлагани.\r\nСпоред д-р Сабине Хилдебрант от медицинския факултет на Харвард поне 800 от рисунките в атласа са на политически затворници – в това число гейове, лесбийки, цигани, дисиденти и евреи, цитира БГНЕС.\r\nВ първото издание на книгата, публикувано през 1937 година, подписите на илюстраторите Ерих Лепиер и Карл Ендтресер включват свастики и символа на двойната светкавица на СС. Оригиналните подписи с нацистките символи се съдържат и в изданието на английски език от 1964 година, които при по-късното преиздаване на атласа са заличени.\r\nХиляди копия на книгата, която е преведена на пет езика са продадени по цял свят.\r\nПредговори и въведения към книгите описват „изключително впечатляващите рисунки… и изключителните произведения на изкуството“, като същевременно избягват всяко споменаване на кървавото им минало.      Едва през 1990 година студенти и академици започват да си задават въпроса кои са хората, изобразени в атласа. След като бруталната история на книгата излиза наяве, преиздаването й е спряно през 1994 година, а медицинските колежи спират използването й и я изтеглят от библиотеките си.\r\nСлед Втората световна война Пернкопф е арестуван и уволнен от университета. Той е държан в съюзнически военен лагер в продължение на три години, но никога не са му били повдигани обвинения за каквито и да било престъпления.\r\nСлед освобождаването му той се завръща в университета и продължава работата си по атласа, като публикува третия му том през 1952 година. Той умира през 1955 година преди издаването на четвъртия том.\r\n60 години по-късно този атлас остава един от най-добрите източници на визуална информация за анатомични детайли и хирургични процедури, твърдят лекарите, преподаващи анатомия на човека. ", "date": "2019.08.19", "title": "Атлас по анатомия съставен от нацистки лекар,  още се използва от хирурзите"}
{"url": "https://www.actualno.com/europe/izvesten-ruski-opozicioner-se-ozova-v-zatvora-minuti-sled-kato-izleja-prisyda-news_786232.html", "text": "      Руският опозиционен политик Иля Яшин беше задържан минути след освобождаването му от затвора в неделя, след като излежа 10-дневна присъда за ролята си в неотдавнашната вълна от протести в Москва, съобщава Агенция \"Фокус\", позовавайки се на AFP.      \"Задържан съм за пореден път още пред затвора\", написа Яшин в профила си в социалната мрежа Twitter. Той публикува видео с полицай, който му казва, че е задържан за призоваване на хората да участват в неразрешени протести. На видеото се вижда, че Яшин е вкаран в полицейски микробус.   Яшин е един от опозиционерите, които не бяха допуснати до предстоящите местни избори в Москва - уж заради недостатъчен брой легитимни подписи в негова подкрепа. Това предизвика протести в руската столица.\r\nСценарият в неделя беше същият като този след 10-дневна присъда, наложена на Яшин след ареста му преди неразрешения протест в Москва на 27 юли, довел до задържането на над 1 400 участници в него. След излежаването на присъдата той беше задържан при освобождаването му на 8 август и му бяха наложени допълнителни 10 дни в затвора.  Руската опозиция организира няколко големи протеста в Москва този месец с искане за свободни избори. Митингите бяха най-големите, след тези през 2011 година, когато избухнаха масови протести срещу завръщането на президента Владимир Путин в Кремъл след като изкара един мандат като премиер. ", "date": "2019.08.19", "title": "Известен руски опозиционер се озова в затвора минути след като излежа присъда"}
{"url": "https://www.actualno.com/crime/rumjana-arnaudova-syobshti-podrobnosti-za-ubijstvoto-kraj-negovan-news_786268.html", "text": "      Убиецът е познавал добре жертвите, намерени край и затова те не са обявени за издирване. Това е една от версиите, върху които работят от прокуратурата, обяви в \"Тази сутрин\" говорителят на Прокуратурата Румяна Арнаудова.      \"Със сигурност може да се каже, че на една от жертвите е на жена. По отношение на другия труп – не можем да твърдим със сигурност, че е от мъжки пол.   Продължават действията по разследването. Като разберем кои са жертвите на престъплението, по-лесно ще открием извършителя\", допълни Арнаудова.\r\nГоворителят на главния прокурор каза още, че смъртта е причинена преди разчленяването – от огнестрелно оръжие. Това е потвърдено от криминалисти, които са окрили входно-изходни рани по черепите на двете жертви.  Очаква се експертиза, която да отговори на въпроса кога е извършено убийството. По отношение на тежкото Арнаудова заяви, че обвиненият за убийството на 7-годишното момиче е направил пълни самопризнания.\r\n\"Дал е обяснение за своето поведение с прекомерната употреба на алкохол, обяснил е механизма за причиняване на нараняванията. Използвал е камък, което съвпада с причината за настъпване на смъртта – тежка черепно-мозъчна травма\", заяви още тя.   Румяна Арнаудова посочи, че предстои прокуратурата в Сливен да поиска най-тежката мярка за неотклонение, а съдът да насрочи още днес гледането ѝ.    \"Делото е с напреднала фаза на развитие, защото сме разпитали почти всички свидетели, които имат отношение и информация по случая\", допълни Арнаудова.\r\nГоворителят на главния прокурор посочи, че нямат данни за неадекватна медицинска първа помощ при детето, каквито обвинения имат близките. Тя каза още, че травмата на Кристин е била несъвместима с живота.\r\n\"Има и множество травми по тялото на детето – счупени са почти всички ребра, тежки разкъсвания. Абсолютно необратим е бил този процес\", посочи Аранаудова.    ", "date": "2019.08.19", "title": "Румяна Арнаудова съобщи подробности за убийството край Негован"}
{"url": "https://www.actualno.com/climate/bylgarija-e-edinstvenata-ot-es-kojato-vleze-v-klasacija-za-zamyrsjavane-sys-seren-dioksid-news_786407.html", "text": "      ТЕЦ \"Варна\", ТЕЦ \"Бобов дол\" и комплексът \"Марица Изток\" са основните \"оръжия\", които класират България на 19-то място в класацията на Greenpeace за най-замърсяващи със серен диоксид (SO2), пише в. \" \".      Всъщност България е единственият член на ЕС, който влиза в класацията. На първо място е е Индия с изхвърлени 4586 килотона през 2018 година, следвана от Русия с 3683 килотона. Топ 3 се затваря от Китай с годишни емисии от 2578. САЩ са на девето място, изпреварвани от Украйна и следвани от Турция.\r\nНашата държава е допринесла със значително по-малко количество – 350 килотона, за замърсяването на околната среда и климатичните промени, но е единствената от ЕС в срамната класация. Другите две европейски държави в нея са Украйна и Сърбия, но те не са част от ЕС.\r\n\"Без изключения и в трите държави източниците на високи нива на серен двуокис са въглищните електроцентрали\", посочва се в доклада на \"Грийнпийс\". В него се отбелязва още, че макар през 2017 г. Европейският съюз да прие нови лимити за изхвърляне на SO2 емисии от въглищните електроцентрали, България не спазва тези изисквания и продължава да разрешава на тези мощности да изпускат повече от позволеното и търси изключение от правилата, вместо да предприеме стъпки за затварянето им.  В доклада се посочва още, че в света 51 на сто от емисиите на серния двуокис се дължат на регионите, където се употребяват въглища.\r\nСпоред класацията на засечените със сателит най-замърсяващи точки в света, 33-а позиция се пада на енергийния комплекс \"Марица Изток\", част от който са държавната ТЕЦ \"Марица Изток 2\", ТЕЦ \"Брикел\" на енергийния бос Христо Ковачки, но и двете т.нар. американски централи Ей И Ес \"Гълъбово\" и \"КонтурГлобал Марица Изток 3\", които разполагат с най-съвременни сероочистващи инсталации. Общо Маришкият комплекс е изхвърлил 250 килотона SO2 през 2018 г.\r\n98-ото място в нея е дадено еднолично на ТЕЦ \"Бобов дол\", като на нея се падат 85 килотона за миналата година.    На 140-а позиция са ТЕЦ \"Варна\" и химическите заводи в региона с емисии от 60 килотона. ", "date": "2019.08.19", "title": "България е единствената от ЕС, която влезе в класация за замърсяване със серен диоксид"}
{"url": "https://www.actualno.com/crime/katastrofa-zatvori-magistrala-hemus-ima-edin-ranen-news_786313.html", "text": "      Един човек пострада при катастрофа на магистрала „Хемус”. Ударили са се товарен автомобил с ремарке и микробус с платформа, на която е имало 2 автомобила, съобщи Нова телевизия.      Инцидентът е станал след 10:00 часа тази сутрин край Девня, на мястото, където започват ремонтните дейности и движението става двупосочно.   Магистралата от пътен възел Девня до пътен възел Неофит Рилски е затворена. Екипи на \"Пътна полиция\" пренасочват движението към стария път Варна-София. ", "date": "2019.08.19", "title": "Катастрофа затвори магистрала „Хемус”, има един ранен "}
