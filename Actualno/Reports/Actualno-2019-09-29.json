{"url": "https://www.actualno.com/health/moje-li-ikonomichnijat-rejim-na-prane-da-zastrashi-zdraveto-ni-news_1379931.html", "text": "      Може ли икономичният режим на пране да застраши здравето ни? Може.      Учени публикуваха доклад от изследване на портала MedicalXpress, в което посочват, че икономичният режим на пране не позволява унищожаването на опасни бактерии, устойчиви на антибиотици, които могат да повлияят на здравето ни.   Авторите на изследването стигат до такива заключения, след като служители на болница в Бон помолили учените да обяснят причината за продължителната епидемия, избухнала в медицинско заведение.\r\nКакто учените са установили, в контейнерите за прах и върху гумените уплътнения вътре в барабана на пералнята има много бактерии, които са близо до причинителите на пневмония.  Учените обясняват,  че тези бактерии, които не се унищожават при прането на  икономичен режим, засягат червата, като по този начин причиняват колит и други стомашни проблеми.\r\nИзследователите съветват хората да не използват този режим, ако вкъщи живеят  хора с хронични инфекции или незарастващи рани.   По-рано стана известно, че бактериите, които причиняват тежки форми на ентероколит, адаптирани към живота в болниците, благодарение на икономиите все повече причиняват огнища на труднолечима диария, пише БГНЕС.     ", "date": "2019.09.29", "title": "Може ли икономичният режим на пране да застраши здравето ни?  "}
{"url": "https://www.actualno.com/crime/verijna-katastrofa-na-e-79-postrada-edin-trafikyt-pochti-sprja-news_1380033.html", "text": "      Три автомобила се удариха в 16.35 ч. на ГП Е-79 преди Благоевград, трафикът в посока Благоевград и София е блокиран, предаде кореспондентът на БГНЕС в града.      Има един леко пострадал, който се оплаква от болки в главата, вероятно заради камшичния удар.   Пътният инцидент стана между автокомплекс „Монца“ и кръговото-връзка между Е-79 и началото на АМ „Струма“.\r\nУдариха се Шкода, Пежо с благоевградска регистрация и Опел с гръцка.  Катастрофата на трите автомобила е в лентата в посока Благоевград.  На местопроизшествието пристигна линейка, движението се извършва само в едната лента, регулира се от Пътна полиция, откъм Симитли се образува опашка от два километра. ", "date": "2019.09.29", "title": "Верижна катастрофа на Е-79, пострада един, трафикът почти спря"}
{"url": "https://www.actualno.com/analysis/svetyt-oshte-dylgo-shte-razchita-na-benzina-i-dizela-news_1380094.html", "text": "             През изминалата седмица бях поканен да споделя прогнозите си за бъдещето на мобилността на специално събитие на Shell България. Избрах да говоря за това, което смятам, че ще се промени в общия микс на начините ни на придвижване преди 2040 г. – не вярвам в по-далечните прогнози, защото никой не може да предвиди какво би могло да се случи.\r\nТова практически означава, че става въпрос за вече налични комерсиално технологии, защото транспортът е доста латентна система – средната възраст на личните автомобили в Европа например е около 10-12 г., така че автопаркът през 2030 г. реално се определя от микса на продажбите днес.\r\nВажно е да отбележа, че този текст не отразява моите желания или моето мнение за това какво е правилно. Отразява това, което смятам за най-вероятно да се случи:     Потреблението на енергия за транспорт ще продължава да расте по-бързо отколкото в индустрията или домакинствата. Само погледнете Африка (на глобуса, не на картата) и я сравнете с Европа. Ще разберете какво имам предвид.\r\nНе мисля, че нещо съществено ще се измени в цялостната структура на енергийно потребление в транспорта – освен че миксът ще стане много по-разнообразен от днес. Ще се използват повече електричество и много повече газ, но нефтът ще остане основен двигател на придвижването.\r\nЕдва ли много хора ще се откажат от свободата, която им дава личната кола. Може и да не е задължително собствена, а под форма на наем, но такъв, който ти дава право на ексклузивно ползване.       ", "date": "2019.09.29", "title": "Светът още дълго ще разчита на бензина и дизела"}
{"url": "https://www.actualno.com/politics/predizborno-fandykova-obeshta-da-ne-uchastva-v-politichesko-injenerstvo-news_1379997.html", "text": "      Кандидатът за кмеет на София Йорданка Фандъкова откри предизборната си кампания и участва в политическо инженерство, а да води открита и честна кампания.      \"Много политически инженери се опитват да подменят играта, само че аз не съм и никога няма да бъдат част от това\". Това заяви настоящият столичен кмет, която се бори за четвръти мандат на местните избори на 27 октомври.   Мотото на кампанията е \"Променяме града не с думи, а с работа\". Всички казват, че местните избори са различни, защото са голяма битка за власт. Това не е залогът, подчерта Фандъкова.  Настоящият кмет обяви, че не дава неизпълними обещания, тъй като за нея от днес започва открито и честно състезания на идеи, решения и проекти за София. По думите й местните избори са важни, защото се решават две важни неща - как София продължава да се променя от една страна, а от друга за повече здравословна среда.\r\n\"В следващите година-две пред града ни предстои възможност да привлечем стратегически инвеститор за технологичното ни производство.\", обяви Фандъкова.\r\nТя посочи, че София е различна, защото в управлението на един град зависи къде си от това откъде си тръгнал. Първата голяма цел пред Фандъкова, ако спечели местните избори е да работи за по-високо качество на живот с работа в кварталите, системата за довеждащ транспорт, програма за изграждане на буферни паркинги, намаляване на интензивния трафик на града, разширяване на метрото към \"Слатина\", \"Левски\", \"Люлин\", нов механизъм за сигнали и контрол за изгаряне , нови 8 парка.       Пред личните приоритети на Фандъкова стоят още подобряване на транспорта до природен парк \"Витоша\", нови възможности за спорт на панчаревското езеро, подобряване парка на Борисовата градина, възстановяване на къпалнята \"Мария Луиза\" и летния театър, съобщиха от ПП ГЕРБ.\r\nДругата цел пред столичният кмет е просперираща София чрез привличане на стратегически инвеститори. Фандъкова вярва, че бъдещето на София е във високите технологии. Тя обеща да бъдат подпомагани творците и да се разкрива историята на града, да се разкрива на археологическото наследство, реставриране на паметниците на културата, пише News.bg.\r\nФандъкова си поставя за цел реформа в административните услуги, бързина и удобство за бизнеса. Опитът показал, че трябва ефективен и строг контрол при строителството. Фандъкова предлага София да има ясни стандарти за всички елементи, които се поставят в града.\r\n\"Цели се постигат с ясна посока, решителност, постоянство и съмишленици\", акцентира Фандъкова. Тя си поставя развитието на София като модерен и европейски град. \"Хората правят София, а София трябва да продължава да се развива, което не става с думи и приказки, а с работа\", завърши столичният кмет.       ", "date": "2019.09.29", "title": "Предизборно: Фандъкова обеща да не участва в политическо инженерство"}
{"url": "https://www.actualno.com/politics/karakachanov-nastoja-bylgarija-da-spre-da-podkrepja-severna-makedonija-news_1380029.html", "text": "      „Ако Министерският съвет не отложи въпроса за членството на Македония, докато тя не изчисти историята от фалшификации, ВМРО ще напусне управлението\". Това заяви вицепремиерът и лидер на партията Красимир Каракачанов в ефира на Нова тв.      В страницата си във Facebook лидерът на ВМРО, министър на отбраната и заместник министър-председател на Република България Красимир Каракачанов публикува пространствен коментар по повод предстоящите срещи във връзка с европейското бъдеще на  Република Северна Македония. Вицепремиерът изказва позицията, че работата в междуведомствената комисия за общата история между двете държави не напредва, а напротив - все повече се чуват разногласия и разминавания в позиците на експертите. Затова той припомня, че позицията на пълна покрепа на България за Северна Македония, може да бъде променена и доверието на България към властите в държавата пред ЕС - снето.    публикува пълният текст на позицията на Красимир Каракачанов, защото смята, че вицепремиерът има експертен и достатъчно задълбоен поглед над процесите в Южната ни съседка:\r\n\"На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България винаги е имала принципна позиция в подкрепа на Македония както по отношение на нейната евроатлантическа интеграция, така и на нейната стабилност и териториална цялост. Тази подкрепа е била винаги ясна, но и обвързана с това каква политика спрямо България се води в съседна Македония и дали тя отговаря на принципите на ЕС за добросъседство и най-вече на българските национални интереси.  За нас от двете страни на Деве баир са живеели и живеят хора, споделящи обща история, общи герои, обща култура и език. Насила разделени от повратностите на историческите събития тези хора днес живеят в две различни държави. В продължение на десетилетия, чрез насилие и терор, вдъхновени от Кралска Югославия, Сталин и Тито бе направено всичко, за да бъде сломена българската идентичност на македонските българи и подменена с новосъздадена македонска. Този македонизъм по своята същност е основно антибългарски, целящ манипулативната и гротескна подмяна на историята, на всичко българско и показването на България и българите като завоеватели, окупатори, фашисти и душмани.\r\nЗа съжаление след края на Югославия този антибългарски македонизъм не само не изчезна, а се превърна и в държавната идеология и доктрина на новата независима държава Република Македония. Кулминация на антибългарската истерия и потресаващи исторически манипулации и лъжи бяха достигнати по време на управлението на Никола Груевски. Най-крещящата от всички манипулации е именно тази, че Груевски беше председател на партия носеща името ВМРО - която исторически е била винаги най-силният стожер на българщината.\r\nС идването на власт на Зоран Заев ние имахме надежда, а и обещания, че ще има промяна в този антибългарски наратив и че историята ще бъде най-сетне казана такава, каквато е. В подписания на 1 август 2017 г. Договор за приятелство и добросъседство между Македония и България всъщност най-важният елемент е клаузата за Обща история.       За разлика от гърците ние се съгласихме да гледаме на историята ни с Македония като на Обща, естествено при условие, че ясно бъдат казани фактите - на база на артефакти и оригинални документи - за българската същност на Цар Самуил като Цар на България, българската идентичност на цяла плеяда възрожденци като Григор Пърличев, Райко Жинзифов, братя Миладинови, Кузман Шапкарев, всички революционери като д-р Христо Татарчев, Гоце Делчев, Дамян Груев, Борис Сарафов, Васил Чекаларов, Гьорче Петров, ген. Александър Протогеров, Тодор Александров, Иван Михайлов и много други. Всички те са се определяли сами като българи, имали са българска национална и етническа идентичност за себе си, говорели са и писали на български книжовен език и са оставили след себе си хиляди страници документи, писма и мемоари, казващи сами за себе си това.\r\nСъщото важи и за събития като Илинденско-Преображенското въстание, организирано и предвождано от българи, за ВМРО - организация създадена и ръководена от корави българи, бореща се свободата на Македония, но най-вече за нейната българщина. Това е лесно проверимо и доказуемо, включително в архивите на Държавния архив на Македония. Хора и партии в Македония, които си мислят нещо друго по отношение на историческата ВМРО и нейните ръководители, или живеят в някаква странна щизофрения, или са тотално неграмотни, неуки и неписмени. Има и трети вариант всъщност - работят по белградска агенда.\r\nНо да се върнем към фактите - беше създадена смесена историческа комисия с професионални историци от двете ни страни, на която беше даден мандат да намери в бързи срокове този общ и честен прочит на общата ни история и това да залегне в учебните материали, които се преподават в училищата.\r\nТази комисия съществува вече от почти 2 г, но резултатите от работата ѝ, ако въобще има такива, са крайно разочароващи. Вината за това е изцяло на македонската страна, която постоянно бави темпото, прави обструкции и се опитва всячески да преиначава значението на оригиналните исторически документи, като постоянно ги тълкува и „обективизира“ от днешна гледна точка. Всичко това се прави с една-единствена цел - да не се допусне по никакъв начин „признаване“ на каквато и да е българска идентичност, на която и да е историческа личност от Македония. Македонските историци в комисията са отдадени цялостно на това да защитят максимално титовата и антибългарска конструкция на македонизма.\r\nПоследните няколко заседания на Комисията са тотална катастрофа и това беше констатирано и от самите нейни членове. Македонските историци, а за съжаление и политици като самите Заев или президента Пендаровски, вече дори не говорят за Обща история, а за преплетена и споделена – такава, каквато имали и с всички останали държави на Балканите. Пендаровски дори си позволи да охули паметта на Гоце Делчев, сравнявайки го с обикновен опортюнист и нагаждач, който се е декларирал българин, само защото обстоятелствата около него били такива. Същото го каза и по отношение на стотиците хиляди български граждани в Македония, които за него са очевидно лъжци и измамници.      На няколко пъти през последната година държавата България, българският премиер и аз самият подканвахме приятелски и загрижено както Комисията, така и държавните ръководители в Скопие да преосмислят техния подход. Уви, реакцията и последствията бяха точно в обратната посока. Днес ясно мога да констатирам дълбокото си разочарование, че Договорът за приятелство и неговата основна и най-важна точка - Общата история, не е изпълнен, не се изпълнява и няма индикации за неговото изпълнение. Подписването и изпълнението на този Договор бе условието за безрезервната подкрепа от страна на България за Македония за членството ѝ в НАТО и ЕС. Благодарение на този Договор и нашата подкрепа Република Северна Македония ще стане съвсем скоро член на НАТО. Нашата подкрепа беше в аванс, без резултати по отношения на Договора. Подадохме рака и бяхме излъгани.\r\nЗатова отново повтарям – само след дни, на 17 октомври, предстои Европейски съвет, на който България трябва да реши дали да подкрепи Македония, за да ѝ бъде дадена дата за начало на преговори за членство в ЕС. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство. Дори и само една държава да бъде против, решение не може да бъде взето. Както беше ясно заявено от премиера Борисов по време на официалното му посещение в Скопие на 1 август тази година, България ще продължи да подкрепя Македония само при резултат на Комисията до тогава. Този добронамерен съвет очевидно не бе послушан, а бе посрещнат с насмешка и подигравка.\r\nНа 14 и 15 октомври пък предстои и поредното заседание на Историческата комисия. Не съм оптимист, че македонската страна ще успее да надмогне себе си и излезе с резултат, който да позволи на България да продължи да ги я подкрепя. Дано се лъжа!\" ", "date": "2019.09.29", "title": "Каракачанов настоя България да спре да подкрепя Северна Македония*"}
{"url": "https://www.actualno.com/society/banov-podari-ikona-za-hrama-sv-sv-konstantin-i-elena-v-odrin-news_1379873.html", "text": "      „Благодаря сърдечно на турската страна, на областната и на общинската управа в Одрин, за голямата подкрепа при опазването на нашето богато наследство, както и за усилията, които се полагат за реализирането на взаимната ни воля за културно общуване. Убеден съм, че отношенията между двете страни ще продължат да се развиват в дух на истинско добросъседство и приятелство“. С тези думи министърът на културата Боил Банов се обърна към заместник-областния управител на Одрин Юсуф Гюлер, към заместник-кмета на Одрин, директора на бюрото на външно министерство в Одрин, генералния консул на Република България в Одрин Васил Вълчев, посланика на Република България в Република Турция Надежда Нейнски, председателя на Съюза на тракийските дружества Красимир Премянов, духовните и официалните лица и гостите на честването на 150-годишнината на българската православна църква „Св. Св. Константин и Елена” в Одрин, съобщиха от Министерство на културата.      Отслужена бе и тържествена света литургия. Министър Банов посочи, че благодарение на ползотворния диалог на българската държава с турските власти на централно и местно ниво е реставрирана тази българска светиня, която днес, век и половина по-късно, грее със своята красота и привлича интереса на туристите като една от знаковите забележителности на Одрин. По повод значимата годишнина на храма министър Банов подари специална икона на Света Богородица, изработена на Атон.   В приветствието си по повод годишнината на храма заместник-областният управител на Одрин Юсуф Гюлер подчерта, че съществуването на тази църква на това географско място е изключително важно за приятелските отношения между България и Турция. „Поздравявам Ви за активния обмен между двете ни държави, с отворено сърце Ви приветствам за съвместната ни работа“, допълни той.\r\nПосланикът на Република България в Република Турция Надежда Нейнски подчерта, че днешният ден е истински празник за България. „Празник, защото в този ден нашата вяра става още по-силна. По-силна, защото тези, които са вдигнали и изградили тази църква, ни показаха, че когато хората искат нещо, Бог им помага да го сътворят, дори само за шест месеца“, допълни посланик Нейнски. Тя изрази радостта си, че за добруването на страните ни са се събрали заедно и българи, и турци, и гърци - за да подкрепят този български празник. Приветствие по повод тържествения ден произнесе и Васил Лиязе, председател на българското църковно настоятелство в Истанбул. Сред официалните гости бе и Емил Велинов, директор на Дирекция „Вероизповедания“ на МС.  В края на церемонията министърът на културата Боил Банов отличи с грамоти и плакети четирима български художници, които работят по изписването на българските обекти в Одрин.\r\nОрганизатори на честването са Генералното консулство на Р. България в Одрин, съвместно с Фондацията на православните църкви на Българската Екзархия в Истанбул.   Храмът „Св. Св. Константин и Елена” в гр. Одрин е построен през 1869 г. със средства, събрани от родолюбивите българи, населявали града по това време. Той е бил една от четирите български църкви, съществували в края на XIX в. и началото на XX век в районите с българско население в Одрин. Храмът е бил действащ до средата на 40-те години на XX в. Основно реставриран със съдействието и експертната помощ на българската държава и отворен отново за посетители е на 14 септември 2008 г. През 2010 г. в двора на църквата е поставен паметник на първия български екзарх в новата ни история – Екзарх Антим I.     ", "date": "2019.09.29", "title": "Банов подари икона за храма „Св. Св. Константин и Елена” в Одрин "}
{"url": "https://www.actualno.com/society/protestirashti-blokiraha-krygovoto-mejdu-e-79-i-am-struma-news_1380001.html", "text": "      50-ина протестиращи срещу \"Стратегията за защита на детето\" от Благоевград блокираха за кратко днес кръговото между Е-79 и АМ \"Струма\", предаде кореспондентът на БГНЕС в града.      Те се събраха в 14 ч. на Полигона край Благоевград, в 14.30ч. направиха опит да блокират пеш Е-79, след като полицията ги спря в 15 ч. няколко автомобила отидоха до Благоевград, върнаха се и навлязоха в кръговото и въртяха в кръг с надути клаксони и трибагреници на страничните стъкла.   Така движението в района на кръговото се задръсти. Полиция блокира кръговото, накараха водача на Ауди да излезе от кръстовището, отбиха го до полицейския бус и му записаха данните. На блокиралите кръговото ще бъдат съставени актове на базата на взетите им лични данни.\r\nСлед суматохата и пристигналите допълните полицейски сили, трафикът през кръговото бе възстановен, но движението по Е-79 в посока Благоевград бе спряно за 15-на минути а влизащите в града пренасочени по автомагистралата.   ", "date": "2019.09.29", "title": "Протестиращи блокираха кръговото между Е-79 и АМ \"Струма\""}
{"url": "https://www.actualno.com/asia/protesti-v-bejrut-zaradi-vloshavashtata-se-ikonomika-na-livan-snimki-i-video-news_1380005.html", "text": "      Стотици хора протестираха в столицата на Ливан в неделя заради все по-трудните условия на живот на фона на опасенията от недостиг на долари и възможни повишения на цените.        Избухна схватка, докато протестиращите се опитаха да пробият прегради на полицията пред кабинета на кабинета, а силите за борба с безредиците ги изтласкаха обратно с щитове и палки.    В ранния следобед демонстрантите блокираха  няколко пътни артерии в Бейрут, някои с горящи гуми.\r\nОколо 500 души, някои от които носеха ливански знамена, се бяха събрали по-рано на централния площад на мъчениците в Бейрут, за да преминат към сградите на правителството и парламента.\r\n\"Революция, революция\", извикаха някои от протестиращите.    \"Правителство, парламент ... Крадци, крадци!\"\r\nДруги скандираха популярен рефрен от протестите на Арабската пролет през 2011 г. в региона: „Народът иска падането на режима“.\r\n\"Ние работим денем и нощем само за да можем да живеем\", каза 52-годишна ливанка  пред парламента, с молба да остане анонимна.\r\n\"Те ни докараха до глад, окрадоха ни. Стига вече \", каза тя пред AФП, трепереща от ярост.     През юли парламентът прие бюджет за икономии, насочен към спасяване на икономиката, която не издържа под масивен дълг и отключване на милиарди долари международна помощ.   Тази седмица страховете от недостиг на долари предизвикаха безпокойство от евентуална девалвация на ливанската лира и поскъпване.  Ливанските медии съобщават, че банките и къщите за обмяна на пари определят курса на доларите, които се използват заедно с лирата, при ежедневните транзакции.\r\nРъководителят на централната банка отрече, че страната е изправена пред криза с валутни резерви, но стана много трудно да се изтеглят долари от банкоматите в Бейрут.\r\nПубличният дълг на Ливан възлиза на около 86 милиарда долара - повече от 150 процента от брутния вътрешен продукт (БВП) - според финансовото министерство. ", "date": "2019.09.29", "title": "Протести в Бейрут заради влошаващата се икономика на Ливан (СНИМКИ И ВИДЕО  )"}
{"url": "https://www.actualno.com/politics/radev-svikva-sreshta-s-borisov-karajancheva-i-zaharieva-za-makedonija-news_1380017.html", "text": "      По инициатива на държавния глава Румен Радев на 30 септември от 9.30 часа на „Дондуков“ 2 ще се проведе консултативна среща на тема: Преглед на двустранните отношения между Република България и Република Северна Македония в контекста на постигнатите резултати от работата на Съвместната мултидисциплинарна експертна комисия по исторически и образователни въпроси и очакваната покана към Република Северна Македония за присъединяване към Европейския съюз, съобщиха от прессекретариата на държавния глава.      За участие в консултативната среща са поканени председателят на Народното събрание Цвета Караянчева, министър-председателят Бойко Борисов, заместник министър-председателят по правосъдната реформа и министър на външните работи Екатерина Захариева, председателите на парламентарните групи, председателите на Комисията по външна политика и на Комисията по европейските въпроси и контрол на европейските фондове в Народното събрание, както и председателят на Съвместната мултидисциплинарна експертна комисия по исторически и образователни въпроси между Република България и Република Северна Македония.   На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България винаги е имала принципна позиция в подкрепа на Македония както по отношение на нейната евроатлантическа интеграция, така и на нейната стабилност и териториална цялост. ", "date": "2019.09.29", "title": "Радев свиква среща с Борисов, Караянчева и Захариева за Македония "}
{"url": "https://www.actualno.com/europe/velikobritanija-shte-stroi-40-novi-bolnici-za-13-mlrd-paunda-news_1379981.html", "text": "      За 13 милиарда паунда във Великобритания ще бъдат построени 40 нови болници, заяви министърът на здравеопазването Мат Хенкок пред в. „Sunday Times“.      По-рано имаше информация от кабинета на премиера Борис Джонсън, , че властите ще отделят 1,8 млрд. паунда за модернизиране на болниците и здравната система. Допълнителното финансиране беше добавено към 33,9 милиарда паунда, които всяка година се отпускат от бюджета за нуждите на здравеопазването.   През периода 2020-2025 г. ще бъдат построени първите шест болници. Те ще бъдат оборудвани с най-съвременните медицински технологии.\r\nСтроителството на останалите 34 болници властите планират да бъде извършено в различни райони в периода 2025-2030 г., пише БГНЕС.   ", "date": "2019.09.29", "title": "Великобритания ще строи 40 нови болници за 13 млрд. паунда "}
{"url": "https://www.actualno.com/europe/novi-problemi-za-boris-djonsyn-zapodozrjan-e-v-zloupotreba-s-vlast-video-i-snimki-news_1379983.html", "text": "      Нов скандал на Острова с британския премиер БорисДжонсън. Докато той се опитва да надделее в политическата играна котка и мишка по темата Brexit, властите получиха сигнал срещу него.      Администрацията на Лондон предаде на правоохранителните органи  информация за вероятна злоупотреба с власт от страна на премиера на Великобритания Борис Джонсън докато е бил кмет на британската столица, съобщава BBC.  Властите се интересуват от контактите на Джонсън с бизнес дамата от САЩ Дженифър Аркури. Смята се, че свързани с нея фирми са получили субсидии в размер на повече от 125 хиляди британски лири (около 140 хиляди евро) от бюджета на Лондон, съобщи изданието \"The Sunday Times\". Аркури е била включена в няколко британски търговски делегации.    Като кмет Джонсън нееднократно е посещавал лондонския апартамент на Дженифър Аркури, която го е определяла като \"един от най-близките си приятели\".\r\nНезависимото бюро по надзора върху дейността на полицията е ангажирано със случая, тъй като в ролята си на кмет Джонсън е бил и шеф на службата за контрол на лондонската полиция. Бюрото трябва да изясни дали има основания за пълномащабно разследване.    Междувременно, премиерът отрича за каквито и да било незаконни връзки или действия от негова страна.   Коя е Дженифър Аркури? Жената в центъра на тази история е Дженифър Аркури, която описва себе си в Twitter като предприемач, експерт по киберсигурност и продуцент.   Тя започва кариерата си като диджей в Радио Дисни, преди да премине във филм - където пише, продуцира и режисира кратък филм, който продължава да се продава на филмов фестивал в Кан, пише BBC.   След това тя създава стрийминг платформа за независими филмови създатели. Именно заради основаването на The Innotech Network се пресича и пътят й с този на Борис Джонсън в Лондон.\r\nОрганизацията й е домакин на събития за развиване на технологичната политика, а Джонсън е бил основен оратор на няколко мероприятия през 2012 г.\r\nСлед това дамата създава и друга компания - наречена Hacker House, която използва етични хакери, за да намери технологични решения за бизнеса. ", "date": "2019.09.29", "title": "Нови проблеми за Борис Джонсън - заподозрян е в злоупотреба с власт (ВИДЕО И СНИМКИ)"}
{"url": "https://www.actualno.com/europe/kurc-vyrvi-kym-ubeditelna-pobeda-37-glasuvat-za-nego-news_1380046.html", "text": "      33-годишният бивш канцлер на Австрия Себастиан Курц е на път  да спечели парламентарните избори в неделя въпреки скандала, който обхвана предишните му крайнодесни съюзници, показват прогнозните резултати на 29 септември. Партията му увеличава подкрепата си със 7%, които обаче остават недостатъчни за сформиране на правителство. Преговорите за новия кабинет започват още утре.      Дясноцентристката Народна партия на Курц (НП) взе 37 процента от гласовете според първите прогнози, съобщава БГНЕС.   Междувременно резултатите на неговите коалиционни партньори, засегнатата от скандала крайнодясна Партия на свободата (ПС), спаднаха сериозно – от почти 26 процента на последните избори до около 16 процента.\r\nЧетвъртата е Партията на зелените с 12% от гласовете, партията \"Нова Австрия\" е на пето място с 8% от гласовете.  Австрийското министерство на вътрешните работи, което отговаря за организирането и провеждането на изборите, ще представи окончателните резултати най-рано след два дни. Трябва да се преброят гласовете, получени по пощата, защото се оказа, че на тези избори този вот бие рекорди в историята на страната, пише ТАСС. ", "date": "2019.09.29", "title": "Курц върви към убедителна победа, 37% гласуват за него "}
{"url": "https://www.actualno.com/asia/dyjdove-pogubiha-desetki-v-severna-indija-snimki-news_1380015.html", "text": "      Поройните мусонни дъждове наводниха големи  райони на Северна Индия, което доведе до смъртта на десетки хора през последните седмици, съобщиха властите, съобщава БГНЕС.      Сандхая Куреел, говорител на отдела за управление на бедствия, каза, че повечето от 59 жертви са причинени от срутване на къщи, при удари от мълнии  и удавяне в щата Утар Прадеш. Те включват най-малко петима души, починали от ухапвания от змия в наводнени райони.     Град Варанаси беше буквално потопен от пороен дъжд в четвъртък и петък, което наводни зоните за къпане на река Ганг, използвани от хиляди индуистки поклонници.    Училищата бяха затворени в събота, тъй като потопът предизвика смущения в столицата на щата, Лукнау и няколко града, включително Амети и Хардои.   Дж. П. Гупта, директор на държавния метеорологичен отдел, заяви, че се очаква дъждът да залезе след понеделник.      Информационната агенция Прес тръст ъф Индия съобщи, че западният щат Махаращра също е бил засегнат от силен дъжд и близо 3000 души са били преместени на по-високо място поради наводнения в ниско разположени райони на град Пуне и съседни райони.\r\nПовече от 350 души са убити от причини, свързани с дъжд в Индия, Непал и Бангладеш през този сезон на мусоните, който продължава от юни до септември. ", "date": "2019.09.29", "title": "Дъждове погубиха десетки в Северна Индия (СНИМКИ)"}
{"url": "https://www.actualno.com/curious/dneven-horoskop-za-30-septemvri-news_1380067.html", "text": "             През този ден едва ли ще се появи нещо интересно на хоризонта. Това обаче не означава, че трябва да предизвиквате Съдбата и да си създавате излишни трудности. Ако ви е толкова скучно – започнете нова книга. Емоционалното ви състояние ще се различава от работното настроение, което трябва да имате като за работен ден. Опитайте се да не се вглъбявате прекалено много в себе си, тъй като ще имате важни служебни въпроси за решаване.   Този понеделник е чудесен ден за стартиране на нови проекти, които сте замислили преди. Това ще е сериозна крачка в подобряването на финансовото ви състояние, така че не жалете сили.     През този ден намерете време да се разходите сред природата. Изберете си дейности, които ще ви позволяват повече движение навън. Общуването с нови хора ще ви разсее от мислите, които се опитват да се настанят в главата ви. Каквото и да правите днес е добре да го обсъдите с вашите близки. Те няма да ви пречат, но ще ви дадат ценни съвети. Не си мислете, че по този начин ще загубите самостоятелността си. Този понеделник е началото на нов период за вас. Съберете всички позитиви, които сте събрали до момента и ги използвайте умело. Не се питайте дали ви стига. Имате да наваксвате много щастие.   Това, което ще ви помогне в първия ден от работната седмица ще са спонтанните решения и нестандартните подходи. Не се притеснявайте да експериментирате и не позволявайте на други да ви отклоняват от пътя и решенията ви. Сега не е време за промяна в начина ви на живот. Опитайте се да бъдете по-рационални. В емоционално отношение не сте много стабилни, затова гледайте непрекъснато да сте заети и не изоставяйте никое от задълженията ви. Този понеделник не е подходящ за пътувания. Може би ще получите интересно предложение за смяна на работата. Ако звучи прекалено примамливо това е знак да сте внимателни.    Този понеделник ще е ден, в който много ясно ще осъзнавате какво точно искате. Не се страхувайте да допуснете някоя и друга егоистична мисъл и в никакъв случай не позволявайте да изпитвате вина заради това. Сами сте господари на живота си. Този понеделник ще получите една от най-добрите новини в живота ви. Единственото условие е да не се възгордявате прекалено и да не разтръбявате на целия свят щастието си. Помнете, че то обича тишината. През този ден е добре да си повтаряте, че целта на препятствията е да ни каляват и правят по –силни. Вие сте напълно способни да се справите с това, което се изпречи на пътя ви. Не се съмнявайте дори за секунда. ", "date": "2019.09.29", "title": "Дневен хороскоп за 30 септември"}
{"url": "https://www.actualno.com/europe/mig-29-katastrofira-v-slovakija-pilotyt-oceljal-po-chudo-news_1379875.html", "text": "      Изтребител МиГ-29 на Военновъздушните сили на Словакия се е разбил на 28 септември вечерта край град Злате Моравце. Пилотът е оцелял по чудо, съобщава РИА.      Изтребителят е катастрофирал по време на тренировъчен полет. По предварителни данни инцидентът е станал поради липса на гориво.   МиГ-29 е съветски и руски изтребител от четвърто поколение. Създаден да унищожава всички видове въздушни цели при обикновени и трудни метеорологични условия.\r\nСловашките ВВС разполагат с 11 изтребители от този тип на въоръжение, пише БГНЕС.   ", "date": "2019.09.29", "title": "МиГ-29 катастрофира в Словакия, пилотът оцелял по чудо  "}
{"url": "https://www.actualno.com/analysis/ima-li-namerenie-erdogan-da-se-sdobie-s-jadren-jatagan-news_1379888.html", "text": "                „Някои страни имат ракети с ядрени бойни глави, при това не една или две. В същото време те ни казват, че ние не можем да имаме. Не мога да се съглася с това. Имаме Израел наблизо, почти сме съседи. Те плашат други държави с тези оръжия. Никой не смее да ги докосне “, каза Ердоган пред членовете на своята управляваща Партия на справедливостта и развитието в град Сивас в източната част на страната. Тази формулировка коренно променя въпроса, тя може да показва, че Турция вече работи по създаването на собствени ядрени оръжия.\r\nСпоред логиката на Ердоган ядрените оръжия се приравняват към развита държава. В словото си той подчерта, че „няма нито една развита държава в света, която да няма ядрено оръжие“, което всъщност не е така. Освен това Ердоган отдавна отдава голямо значение на развитието на турската отбранителна промишленост, включително износ на оръжие и създаването на независим военен потенциал. По-специално трябва да се отбележи опитът на Анкара да използва военни поръчки от трети страни за обмен на военни технологии.  В миналото Ердоган се тревожеше от факта, че Техеран има ракети с далечен обсег, но Турция а Турция - не. През последните години Турция постигна напредък в отбранителната промишленост, въпреки че се ангажира да спазва режима за контрол на ракетните технологии (РКРТ), който ограничава износа на ракети с обсег на полет над 300 километра. По този начин турците би трябвало да проявяват по-малък интерес към напредъка в тази посока. Кризата в турско-американските отношения заради закупуването от Анкара на руските зенитни ракетни системи С-400 и прекратяването на участието на Турция в програмата F-35 отново доказаха основния проблем на Анкара - използването на трети страни за развитие на военни способности.\r\nТурция, в качеството си на член на НАТО от 1952 г., има „ядрен чадър“. Въпреки това, по време и след Студената война, Анкара се съмнява в степента на ангажираност на останалите членове на алианса към ядрената политика, особено на САЩ. Турция е една от малкото страни в Европа, където все още се намират тактическите ядрени оръжия на САЩ. Според експерти става дума за около 50 американски ядрени бомби B-61, които все още се съхраняват в турската въздушна база Инджирлик. По време на опит за преврат в Турция през юли 2016 г. беше направен опит за бент на военните, което принуди турските власти напълно да прекъснат захранването с електричество за няколко дни. След гореспоменатия инцидент във Вашингтон започнаха призиви за намиране на алтернатива на въздушната база Инджирлик. Американците се стремят да използват други летища в региона за стратегически операции, но също и да поддържат тактически ядрени бомби на турска територия.\r\nНовото изявление на Ердоган не противоречи на предишните му изявления по ядрения въпрос, но този път турският лидер намекна, че Турция възнамерява и ще развива свой ядрен военен потенциал.       През последните години Турция активно разработва програма за изграждане на енергийни ядрени реактори, която предвижда създаването на около 10 нови. Първият реактор ще бъде изграден от руската държавна корпорация Росатом. В момента проектът е в процес на изграждане. Според критиците на проекта, пукнатините, които се появиха във фундамнта показват, че ядрените реактори не трябва да се изграждат на територия, предразположена към земетресение. Турция също така си сътрудничи с Япония в изграждането на атомни електроцентрали, тъй като ѝ е трудно да се използва откритият метод за добив на уран, въпреки че в момента тя няма такива възможности. Нейната  упоритост породи съмнения, че Турция възнамерява да развива ядрени способности в бъдеще, и то не за мирни цели.\r\nИзявлението на Ердоган трябва да се разгледа в контекста на настоящата криза в отношенията между САЩ и Турция и появата на антиамерикански настроения в страната, които се засилиха след обвиненията на Анкара за участие в САЩ в опита за държавен преврат и подкрепа на кюрдските сили, действащи в Северна Сирия. Подкопаването на доверието се случи на фона на съмненията, че НАТО наистина ще се притече на помощ на Турция, ако е необходимо. Нещо повече, Анкара не само не се доверява на европейските гаранции, но и провежда провокативна политика спрямо Съединените щати, което допринася за нарушаването на прилагането на горните гаранции. Освен това Анкара разбира, че американското влияние отслабва и светът се движи към многополюсна система, за която е необходимо да се подготви.\r\nТрябва също да разгледаме изявлението на Ердоган като част от широко разпространената му критика на случващото се на международната сцена, включително необходимостта от реформи в Съвета за сигурност на ООН. По такъв начин виждаме, че държавите, притежаващи ядрено оръжие, заплашват онези, които нямат такова оръжие, а също така създават един вид „ядрен монопол“, което противоречи на идеята, че „светът е повече от пет“.\r\nОт 2012 г. Ердоган обвинява международната общност в двуличие. От една страна, той критикува \"мирната\" ядрена програма на Иран, а от друга страна мълчи за съществуването на \"от 250 до 300 ядрени бойни глави в Израел\". През май 2018 г. турският лидер заяви, че основната заплаха за сигурността за Турция и региона идва главно от ядреното оръжие и че трябва да се прилага разоръжаването. И въпреки че Турция гледа негативно на ядрената програма на Иран, подходът й към този въпрос е много различен от подхода на Израел и Саудитска Арабия. Анкара смята, че Иран трябва да вземе решение за преговори и осъди оттеглянето на САЩ от ядрената сделка. Може да се предположи, че Ердоган ще се върне към ядрения въпрос в светлината на липсата на интегритет на международната общност, както заяви в обръщението си до Общото събрание на ООН в края на септември. Трябва да се отбележи, че Турция е подписала всички основни договори за оръжията за масово унищожение, включително ДНЯО и Допълнителния протокол на МААЕ.\r\nПромяната в риториката на Анкара от критика на Израел и призоваването за ядрено разоръжаване в региона до заплахата за присъединяване към списъка на държавите с ядрено оръжие е предупредителен сигнал не само за страните от региона, но и за световните суперсили. Засега обаче ядрената инфраструктура на Турция остава незначителна и откритата позиция на Ердоган и неговите изявления могат да попречат на плана му, тъй като дейностите на Иран сега предизвикват още по-големи подозрения.       ", "date": "2019.09.29", "title": "Има ли намерение Ердоган да се сдобие с \"ядрен ятаган\"? "}
{"url": "https://www.actualno.com/showbusiness/putin-e-s-tatuirovka-na-korema-moje-da-se-vidi-samo-tuk-snimki-news_1379950.html", "text": "      На британския екран се завръща кукленото шоу Spitting Image след 23 години отсъствие, съобщи BBC.      В новите серии на програмата се появявт Доналд Тръмп и Владимир Путин. Един от създателите на програмата Роджър Лоу нарича продукта „сатира в услуга на обществото“. „Ситуацията по света е достатъчно хаотична и ми се струва, че това е по-добро, отколкото да се крещи по телевизора.“     Пилотният епизод на шоуто вече е заснет. В интернет се появиха първите снимки на кукли на политиците.  Сред тях са херцогинята на Съсекс Меган и Владимир Путин с татуировка \"Гангстерски живот\" на корема.     Шоуто Spitting Image за пръв път се появи на британските екрани през 1984 година. В онези години обект на сатира бяха обикновените британски политици станаха обект на сатира. Въпреки това, сега концепцията се е променила и героите ще бъдат световно известни личности.    Роджър Лоу вече обяви, че един от героите ще бъде президентът на САЩ Доналд Тръмп, който според него \"сам е сатира\".\r\nШоуто Spitting Image беше на екран 12 години – от 1984 до 1996 г. След като беше свалено от ефир, Лоу подари на Кембрийдския университет всички сценарии, рисунки и записи на програмата. ", "date": "2019.09.29", "title": "Путин е с татуировка на корема - може да се види само тук (СНИМКИ)"}
{"url": "https://www.actualno.com/starazagora/55-ekipa-se-vkluchiha-v-pista-stara-zagorasnimki-news_1380036.html", "text": "      За „Писта Стара Загора“ тази година имаше  рекорден брой заявки за участие, а умения зад волана показаха 55 екипа. В оспорваната надпревара, която е четвърти кръг от Националния шампионат по затворен маршрут, пилотите се състезаваха три  групи - „Спорт“, „Тунинг“ и „Макси“.       Най-оспорвана беше надпреварата в „Макси“, в която златото спечели легендата на българския автомобилизъм Илия Царски. След него се наредиха Константин Маршавелов и Светослав Манастирски. Шампион в серия „Спорт“  стана Искрен Веселинов, а в серия „Тунинг“ – Иван Влъчков. При „Лада“ надпреварата спечели Огнян Патенов, а при „Енеос“ - Венцислав Станев. Отборното класиране с най-много точки спечели Автомобилен спортен клуб (АСК) „София кар“.   Купата на кмета за най-добре представилия се старозагорски пилот тази година отиде при Симеон Симеонов от АСК „Стара Загора“, който завърши втори в клас „Спорт“. Призът „Fairplay пилот“, който се връчва в памет на Станимира Петрова-Ганева, дъщеря на многократния шампион на България Георги Петров, заслужи Кристиян Христов.    Състезателите и организаторите на „Писта Стара Загора“ отново подкрепиха инициативата за повишаване на безопасността на движение „Аз съм бъдещето. Пази ме!“ и благотворителната кампания за събиране на средства за лечението на 32-годишната старозагорка Камелия Добрева, страдаща от остра Т-лимфобластна левкемия.    Организатори на автомобилното състезание са Община Стара Загора, АСК - Стара Загора и Автомобилната федерация. ", "date": "2019.09.29", "title": "55 екипа се включиха в \"Писта Стара Загора\" (СНИМКИ) "}
{"url": "https://www.actualno.com/asia/visoko-naprejenie-po-radiatori-vyv-voronej-pusnaha-tok-news_1380057.html", "text": "      Около 120 жители на два входа на многоетажна сграда във Воронеж трябваше да бъдат евакуирани поради течащ по радиаторите в домовете им ток, каза кметът на града в неделя, 29 септември.      От сряда в мениджърската компания Master постъпвали оплаквания за къси съединения в мрежи в девететажна сграда. В събота избухна пожар в кухнята на един от апартаментите. Пожарът бил в близост до радиаторите, пише БГНЕС.   Както обясни  пред РИА Новости представител на кметството, специалисти от отдел \"Гражданска защита и извънредни ситуации\", пристигнали на повикването, установили, че от радиаторите  наистина бие ток и се нагряват. След това аварийната служба изключи тока  и газта във входа.\r\nНа мястото на инцидента пристигнали специалисти от всички служби за действие при такива ситуации.  Според една от хипотезите високото напрежение тръгнало по отоплителната система, тъй като обитателите на един или няколко апартамента заземили постъпващия в жилищата им ток за радиаторите с цел намаляване на сметките.\r\nСлед отстраняване на проблема, в понеделник ще бъде възстановено подаването на газ в блока.    ", "date": "2019.09.29", "title": "Високо напрежение: По радиатори във Воронеж пуснаха ток "}
{"url": "https://www.actualno.com/curious/sedmichen-horoskop-za-30-septemvri-6-oktomvri-news_1380073.html", "text": "                  През тази седмица не се колебайте да бъдете различни. Въведете нова нотка във всичко, което правите. Сега може да ви се струва ненужно, но много скоро ще усетите положителния резултат от нововъведението. В сряда не се колебайте да бъдете този, който предлага идеите в офиса. В личния живот не се очакват сътресения и не е най-доброто време за инициативи. В петък очаквайте обаждане. Почивните дни не се подавайте на рутината - излезте навън, посетете ново място с нови хора. Седмицата започва с нови усещания за вас. Сега ще осъзнаете, че имате нужда от промяна и от нещо ново. Направете така, че да бъде различно. Емоционалното ви състояние ще се различава от работното настроение и ще трябва да положите повече усилия.Опитайте се да не се вглъбявате прекалено много в себе си, тъй като ще имате важни служебни въпроси за решаване. Мислете за почивните дни като за спасителна сламка и направете така, че в събота и неделя да се откъснете максимално от работата и тревожните мисли.   Започнете новата седмица бодро. Не пропускайте закуската. Един контрастен душ ще ви даде добър старт, за да преодолеете препятствията, които ви очакват. Началото на седмицата е чудесен период за стартиране на нови проекти, които сте замислили преди. Това ще е сериозна крачка в подобряването на финансовото ви състояние, така че не жалете сили. В края на седмицата обърнете повече внимание на отношенията ви с близките хора. Сега не може да си позволите нерешени въпроси, които може да застрашат връзката ви.     Седмицата ще започне интензивно. От вас ще се иска повече, но и ще получите повече - не забравяйте това. В средата на седмицата помислете за своята почивка, но не пренебрегвайте текущите си задължения. За да възвърнете силите си си лягайте по-рано. Само сънят може да ви разтовари подобаващо. В четвъртък и петък намерете време за кратка среща с приятели. През почивните дни отидете някъде сами, за да подредите мислите си. Това е седмица, в която ще се чудите откъде да започнете. Тайната на успеха ви може да бъде в разпределението на задачите. Ако ви хрумне да включите в работата си член на вашето семейство – не се колебайте да помолите. Обяснете някои от по-лесните задачи и ще видите колко много усилия ще ви бъдат спестени. Разбира се не оставяйте тази помощ невъзнаградена. Тази седмица е време, в което трябва да сте по-предпазливи. Съобразявайте се с климатичните условия и не си правете шеги с природата. Ако ви предстои поход – спазвайте всички правила за безопасност. Снабдете се с необходимата екипировка, вода и храна. Ако имате нужда от приключения изберете дейност, в която да няма риск за здравето и живота ви и изпълнявайте стриктно инструкциите на специалистите.   През тази седмица не заемайте свои вещи или пари. Даденото ще бъде върнато трудно. Особено рискови са дните понеделник и вторник. В сряда лесно ще може да се разберете с ваши роднини по спорен въпрос. Четвъртък и петък оставете за планиране на почивните дни, които прекарайте на чист въздух и тишина, за да може да си починете ефективно. Тази седмица ще имате желанието на зарежете всичко и да се впуснете в коренно различна дейност. Това е нелошо решение, но не е добре да жертвате всичко. Преценете добре ситуацията и съставете план. Направите ли първата стъпка всичко ще тръгне лека по лека. Важното е да се съсредоточите в целта си и да не слушате мненията, които ще се опитат да ви разколебават. Успех! Това е седмица е време за решителни действия. Рискувате да се отдадете на самосъжаление и коментиране на условията, които не ви харесват. Истината е, че имате възможност да промените много от нещата, но ви липсва кураж. Който каквото и да ви говори трябва да го намерите у себе си и да не се влияете от ничие мнение. Правете малки и премерени стъпки и процесът ще се задвижи.    През тази седмица ще ви се иска да изясните някои въпроси от битов характер с партньора ви. Помислете добре дали той е на същата вълна. Трезвото мислене и разумните отстъпки ще са най-успешната тактика. Не си позволявайте прекалена манипулация. Рано или късно тя  ще излезе наяве и ще трябва да давате неприятни обяснения или да се доказвате наново. Тази седмица може да решите да излезете в непланирана почивка. Каквото и да направите, важното е да се чувствате добре. Достатъчно отговорни сте да не оставите изоставаща работа. В средата на седмицата може да се решите на сериозна промяна. Помислете добре дали идеята ви не е родена под влияние на жадуваната почивка. Намерете най-добрият начин за разпускане за вас през почивните дни. Това е седмица, която ще отбележи нов период в развитието ви. Сега е време, в което да оставите всички съмнения зад гърба си и да закрачите смело и бързо към бъдещето си. Някои от вас може да се решат да продължат или надградят образованието си. Това е похвално начинание. В личен план отношенията ще се развиват повече от положително. Очакват ви романтични моменти, които ще заздравят връзката ви и ще ви вдъхнат увереност за едно по-добре бъдеще. ", "date": "2019.09.29", "title": "Седмичен хороскоп за 30 септември-6 октомври"}
{"url": "https://www.actualno.com/asenovgrad/uchenici-ot-asenovgrad-sportuvaha-s-kampanijata-bydi-aktiven-snimki-news_1379952.html", "text": "      Ученици от две учебни заведения в Асеновград се включиха в националната кампания \"Бъди активен\". Повод бе Европейският ден на спорта в училище. Почти два часа малки и големи възпитаници на ОУ \"Петко Каравелов\" и ОУ \"Ангел Кънчев\" в града се забавляваха и спортуваха заедно със свои учители и родители. Инициативата се проведе като извънкласна форма на занимание и премина под надслов \" за всеки\".          Всяко от заниманията беше съобразено с възрастовата група на участниците. Специални състезателни занимания, като дърпане на въже бяха организирани и между родителите, проявили желание да се включат в идеята. Участие в кампанията взеха стотици ученици от 1-ви до 7-ми клас.   \"Целта е да отбележим Европейския ден на спорта в училище и да покажем на децата, че трябва да бъдат мотивирани и да спортуват по-често и активно\", споделиха от организационния състав на ОУ \"Петко Каравелов\".     ", "date": "2019.09.29", "title": "Ученици от Асеновград спортуваха с кампанията \"Бъди активен\" (СНИМКИ)"}
{"url": "https://www.actualno.com/europe/pochina-bivshijat-prezident-na-krim-news_1379959.html", "text": "      Бившият президент на Крим Юрий Мешков почина на 74 г., съобщи дъщерята на политиката Мариана пред РИА Новости, цитирана от БГНЕС.      „Той почина преди половин час в болница“, каза събеседникът на агенцията.   В началото на септември Мешков претърпя инсулт, докато беше със съпругата си на почивка в Турция. По-късно той се връща в родината си, като последните две седмици прекарва в болница в Красногорск, близо до Москва.\r\nЮрий Мешков е избран за президент на Република Крим през февруари 1994 г. и остава на тази длъжност до пролетта на 1995 г., когато Върховната Рада премахва конституцията на републиката и създава Автономна република Крим. След това политикът се премести в Москва.   ", "date": "2019.09.29", "title": "Почина бившият президент на Крим "}
{"url": "https://www.actualno.com/politics/aleksandyr-andreev-mestnite-izbori-shte-sa-naj-tejkite-dosega-news_1379942.html", "text": "      Предстоящите местни избори у нас ще са най-тежките досега. Това заяви пред БНР говорителят на Централната избирателна комисия (ЦИК) Александър Андреев. Очаква се отчитането на резултатите да става по-бавно и процесът на приемане на протоколите да е по-дълъг , каза Андреев. Според него и Централната избирателна комисия ще бъде натоварена с повече сигнали за проблеми.      „Към момента не бихме могли да кажем, че ще има проблеми в кампанията. Дори се надяваме да няма. Разбира се, ако има, то ще бъдат най-често по въпросите, свързани с публикуването на социологически проучвания във връзка с предизборната кампания, с въпросите, които са свързани с накърняването на права на кандидатите и т.нар. \"добри нрави“, обобщи той.   ЦИК призова политиците да отправят положителни послания и да спазват правилата в Изборния кодекс, за да няма сигнали и жалби, които да доведат до наказания:\r\n„В рамките на нашата компетентност е, когато мониторингът, който осъществява СЕМ, ни изпрати сигнал, да го разгледаме, да проучим материала и да преценим дали е необходимо да се наложи определена санкция. В голяма част от случаите, в които сме сезирани от граждани и от неправителствени организации за такива нарушения, ги разглеждаме, изискваме материалите по отношение на печатни и онлайн новинарски доставчици, на онлайн новинарски услуги, на медии, за да можем да преценим дали има нарушение. Когато става въпрос за обхвата на ОИК, тоест регионален обхват, тогава те, след като бъдат сезирани, вземат своите решения въз основа на това, което е установено“.  Андреев подчерта, че санкциите са предвидени в Изборния кодекс – между 2500 и 5000 лева, но се повишават при повторно нарушение.\r\n„ЦИК няма пряк контрол върху финансирането на предизборната кампания на политическите сили. Това се преценява от Сметната палата. Ние единствено приемаме правилата по отношение на финансирането“, добави Андреев.   Към момента Секционните избирателни комисии още не са назначени, а обучаването на членовете им тепърва предстои. Предвидено е значително увеличение на възнагражденията на председателите и членовете им. От ЦИК се надяват това да спомогне за осигуряване на достатъчно хора в СИК в страната за нормалното протичане на изборите.    ЦИК в момента създава обучителни материали за нуждите на комисиите, включително и за попълване на протоколите, съобщи БГНЕС.\r\nВ миналото сериозен проблем беше организацията при предаването на изборните книжа в нощта след изборите. Предвиждат се организационни промени за облекчаване на процеса, обясни говорителят на ЦИК. ", "date": "2019.09.29", "title": "Александър Андреев: Местните избори ще са най-тежките досега "}
{"url": "https://www.actualno.com/curious/naj-dobrite-syvmestimosti-mejdu-zodiite-news_1379444.html", "text": "               Овен и Водолей Връзката между Овен и Водолей е изградена, върху приключенски характер на двата знака. Не само, че всеки знак почти винаги е готов да опита нещо ново, но и обича да има партньор за своите страхотни, спонтанни приключения. Връзката Овен Водолей ще расте и ще се развива с течение на времето.   Рак на Телец Телец и Раци споделят интензивни отношения помежду си, както физически, така и емоционално. Това са двата знака на Зодиака, които, очевидно, просто се разбират, без да се заравят надълбоко, дори ако това в крайна сметка се случва, когато връзката им процъфтява във времето.\r\nТе винаги са благодарни един на друг, проявяват признателност, дори когато не е необходимо, да споделят любовта, която стои като изпитание на времето.     Водолей и Близнаци Тези два знака споделят връзка, която се отличава с интелигентност и креативност. Тази двойка се радват на силна емоционална връзка, която става още по-силна, поемайки идеите един на друг.\r\nБлизнаците и Водолеят не харесват да прекарват всяка секунда един с друг. Двамата се радват на своята независимост. Всеки партньор признава, че независимостта им само ги обединява.\r\nВодолеят и Близнаците имат връзки, които съществуват на ниво, което само двамата могат да разберат. Ето защо, често ги възприемат като мистериозно странна двойка.\r\nТях не ги интересува, дали други разбират отношенията им или не. И въпреки, че всеки е много независим, смятат, че да бъдат заедно е по-добре, отколкото да са разделени.      Рак и Риби Връзката между Рак и Риби е силна и страстна просто, защото се заблуждават взаимно за единствената любов в целия свят. Никой от тях не се стреми да промени това. Това е много звездна връзка.\r\nТя е придружена от необходимостта Рибите да се свързват с другите и нуждата от Рак да възпитава другите. Това е съюз, създаден от небето. Лъв и Стрелец Тези два огнени знака имат страстна връзка, в резултат на това, колко много всеки от тях може да предложи. Лъв и Стрелец знаят какво искат, а когато става въпрос за мечти и постигане на цели, те са чудесен съюз.\r\nТова често е двойка, на която хората завиждат заради това, колко много се забавляват един с друг.    Дева и Телец Дева и Телец споделят любовната връзка, защото обикновено са перфектно приведени в почти всички аспекти от живота си. Те споделят практичността и като правило имат безкрайно много търпение един към друг, което означава, че рядко изпадат в стрес.\r\nДвамата се уважават много, взаимно и искрената им и честна природа, прави предаността лесна и приятна задача. Везни и Близнаци Ако има нещо, което определя любовта между Везни и Близнаци, това е умът. Тези два въздушни знака процъфтяват, когато са предизвикани психически, тъй като и двата са невероятно умни.\r\nТези отношения рядко са сложни, защото винаги са в хармония. Те не само се разбират, но и се ценят взаимно, заради своята интелектуална мъдрост и приятелство.    Рак и Скорпион Винаги е добра идея да имате емоционални хора в една връзка, Рак и Скорпион изглеждат много красиви заедно. По някаква причина всъщност силните им емоционални страни ги обединяват.\r\nДвойката процъфтява и може да приведат баланса в живота на другия, което в крайна сметка я прави по-силна. Стрелец и Овен Тези две зодии имат много интензивна енергия, а това позволява връзката им да се превърне в нещо красиво.\r\nТе не само обичат всичко, свързано с живота, но споделят непоклатим ентусиазъм. Заедно Стрелец и Овен могат да преодолеят всяка пречка и това ще го направят с енергична увереност.    Козирог и Телец Ако някога сте виждали двойка, която, изглежда така, сякаш, не би могли да се обичат повече, вероятно това са Козирог и Телец. Те споделят химия, която рядко се среща при някой друг. Любовта е безгранична и безусловна помежду им.\r\nВръзката им често се среща само в романтични филми и книги. Те са идеални един за друг и заради, това колко истинска е любовта им. Риби и Скорпион Риби и Скорпион споделят връзка, в която са много страстни. При тях, всеки се стреми да разбере другия на дълбоко ниво - емоционално, физическо и психическо. Те просто се очароват един друг.\r\nВинаги се уважават и не се страхуват да покажат своята интензивна любов, когато и да е. Те се радват на страстната връзка, която любовта им осигурява. ", "date": "2019.09.29", "title": "Най-добрите съвместимости между зодиите"}
{"url": "https://www.actualno.com/europe/posledna-pochit-kym-bivshija-frenski-prezident-jak-shirak-news_1379955.html", "text": "      Франция се прощава с бившия президент Жак Ширак. Тленните му останки са изложени за общонародно поклонение в Дома на инвалидите в Париж. Това е мястото, където са погребани прочути френски държавници, сред които и Наполеон Бонапарт, съобщава Нова тв.      Около 14 часа пристигна кортежът с тленните останки на бившия френски държавен глава. По желание на семейството му ковчегът на Ширак ще бъде изложен за поклонението в предверието на катедралата в Дома на инвалидните. Така всеки един гражданин на Франция да си вземе последно „сбогом” с един от най-популярните и обичани президенти на страната.   Дългите опашки вече се образуваха от хора, които искат да отправят почит към Ширак.\r\nОт четвъртък френското президентство остави отворени вратитена  Елисейския дворец за тези, които искат да се подпишат в книгата за  съболезнованията, което направиха около 5000 души.  Понеделник е официален ден на траур във Франция. Очаква се на пограбалната церемония на 30 септември да пристигнат над 30 световни лидери, включително и руският президент Владимир Путин.\r\nВ понеделник след обед Жак Ширак ще бъде погребан в семейната гробница в „Монпарнас” до дъщеря си Лоранс, съобщава BTV.   Жак Ширак почина на 26 септември на 86-годишна възраст. Смъртта му предизвика вълна от почит към човек, чиято политическа кариера продължи три десетилетия, приключвайки с 12 години като президент от 1995-2007 г.    Но също случилото се предизвика въпроси колко всъщност е постигнал този политик по време на дългия си престой в кабинети и отново хвърли светлината на прожекторите на присъдата от 2011 г. за подкупи през времето му като кмет на Париж.\r\nНезависимо от това, анкета във в. „Льо Журнал до Диманш“ показа, че французите го смятат за най-добрият президент на модерната епоха, заедно с Шарл дьо Гол. ", "date": "2019.09.29", "title": "Последна почит към бившия френски президент Жак Ширак"}
{"url": "https://www.actualno.com/asia/pet-kitajski-koraba-dyrjat-pod-oko-samoletonosach-na-sasht-snimki-news_1379940.html", "text": "      Sohu публикува сателитни снимки на самолетоносача на САЩ „Роналд Рейгън“ в Южнокитайско море, който беше заобиколен от пет китайски военни кораба.      Рен Гоцян,  говорител на военното министерството на Китай, коментирайки тези снимки, отбеляза, че самолетоносачът е изпратен от Вашингтон, за да демонстрира сила и да увеличи милитаризацията на Южнокитайско море.     \"Китайските военни ще изпълнят своите задължения и задачи и категорично ще защитават националния суверенитет и сигурност\", заяви Гоцян, цитиран от БГНЕС.  В продължение на десетилетия Пекин спори с няколко държави в Азиатско-Тихоокеанския регион за териториалната принадлежност на редица острови в Южнокитайско море, на шелфа на които са открити значителни запаси от въглеводороди. Виетнам, Бруней, Малайзия и Филипините участват в тази дискусия в една или друга степен.\r\nСъединените щати не са страна в спора, но не признават претенциите на Китай и настояват за правото си на „свободно плаване“ в региона.    ", "date": "2019.09.29", "title": "Пет китайски кораба държат \"под око\" самолетоносач на САЩ (СНИМКИ)"}
{"url": "https://www.actualno.com/society/davat-10-kubika-dyrva-za-informacija-za-podpalvacha-ot-kotel-news_1379973.html", "text": "      10 кубика дърва срещу информация за подпалвача от Котел. Горските в подбалканското градче обявиха награда за залавянето на причинителя на двата пожара, съобщи BTV.      Преди седмици пожарите над Котел мобилизираха горски, огнеборци, доброволци и планинската спасителна служба. Вдигнат беше и хеликоптер.   На терен горските служители са открили факла и от нея става ясно, че пожарът е умишлен – разказва директорът на горското в Котел. Тогава решил да обяви награда за залавянето на подпалвача.\r\n24 часа по-късно с него се свързал непознат. „Имах обаждане, срещнах се с един човек, лично гарантирах за неговата анонимност, предал съм данните на органите и в най-скоро мисля, че ще има резултат” уточни Кемал Вейс, директор на ДГС –Котел.  Човекът, който ще получи наградата е дал ключова информация и разследващите имат ясна следа.\r\nПри пожарите над града изгоряха 2500 декара храсти и 8 декара гора. Огънят постави в риск живота на стотици    ", "date": "2019.09.29", "title": "Дават 10 кубика дърва за информация за подпалвача от Котел"}
{"url": "https://www.actualno.com/europe/berlin-gotov-na-otlagane-na-brexit-pri-opredeleni-uslovija-news_1379928.html", "text": "      ЕС ще разгледа заявление за забавяне на Brexit, ако Лондон го изпрати, заяви шефът на германското външно министерство Хайко Маас.      Германия даде да се разбере, че при определени условия е готова да предостави на Лондон още едно забавяне по въпроса за оттеглянето от Европейския съюз. \"Ако Обединеното кралство поиска удължаване (на времето, необходимо за подготовка на Brexit), ще го разгледаме по конструктивен начин\", заяви германският външен министър Хайко Маас, чиито думи цитира в неделя в. „Welt am Zontag“. \"Имаме ясна цел - да постигнем консенсус с Великобритания (по този въпрос)\", добави Маас. Освен това, според него, ясно е, че забавяне след предварително установената дата 31 октомври трябва да бъде придружено от „перспектива“ за по-нататъшни действия. \"Несигурността е нарастваща тежест за нашата икономика и жизнеспособността на ЕС\", каза германският министър, цитиран от БГНЕС.   В същото време 27-те останали държави-членки на ЕС трябва единодушно да се съгласят да удовлетворят искането на британското правителство. , че не смята новото забавяне на Brexit за правилната мярка, тъй като британското правителство не представя алтернативни решения.\r\nОчаква се Лондон, според решението на премиера Борис Джонсън, да напусне ЕС на 31 октомври, в краен случай дори без споразумение, въпреки че законът задължава премиера да кандидатства за удължаване на срока за Brexit, ако до 19 октомври споразумение за изтегляне от Европейския съюз не бъде ратифицирано.  Как Джонсън иска да заобиколи закона, не е ясно, отбелязва ДПА. С Brexit без договор, твърдят експерти, са възможни големи загуби за британската икономика и други области на живота. ", "date": "2019.09.29", "title": "Берлин готов на отлагане на Brexit при определени условия "}
{"url": "https://www.actualno.com/asia/niska-izbiratelna-aktivnost-na-prezidentskija-vot-v-afganistan-news_1379937.html", "text": "      Избирателната активност  в президентския вот  в Афганистан изглежда по-ниска от предишните години.      Афганистанците отидоха до урните в събота, за да гласуват в първия тур на президентска надпревара, който ще реши дали президентът Ашраф Гани ще спечели втори петгодишен мандат.   Около 9,6 милиона афганистанци - при население от 35 милиона - се регистрираха да гласуват на изборите, които се проведоха в около 4 900 избирателни секции.\r\nПървоначално пресмятане, огласено от независимата избирателна комисия в Афганистан показа, че при данни от малко повече от половината станции са гласували малко под 1,1 милиона души.  Ако тази тенденция на избирателната активност се запази, тя би представлявала ниво на участие под 25 процента - по-ниско от който и да е от трите предишни президентски избори в Афганистан.\r\nПрез 2014 г., например, избирателната активност беше малко под 50 процента, макар че преките сравнения са трудни, тъй като предишните вотове бяха подложени на обвинения в системни измами.   Властите обявиха съботния вот за успешен,  тъй като талибаните не успяха да извършат мащабна атака, което да доведе до голям брой жертви.    Но въстаниците все пак насочиха офанзивата си към демократичния процес, провеждайки поредица от бомбени атаки на избирателни секции и ангажирайки афганистанските сили за сигурност в сблъсъци в цялата страна.\r\nСпоред мрежата на анализаторите в Афганистан, която обработва данни за инциденти чрез различни източници, в рамките на изборния ден са регистрирани повече от 400 атаки.\r\nТалибаните твърдят, че са извършили 531 атаки, докато вътрешното министерство заяви, че \"врагът\" е извършил 68 нападения.   Официалният брой на смъртните случаи е петима служители от сигурността. Но през миналите години властите съобщават малко информация в деня на изборите, за да дадат по-късно по-голям брой. ", "date": "2019.09.29", "title": "Ниска избирателна активност на президентския вот в Афганистан "}
{"url": "https://www.actualno.com/society/evropejskata-sedmica-na-sporta-beactive-dostigna-do-blizo-10-000-dushi-news_1379948.html", "text": "      В продължение на една седмица в София се проведоха редица събития под мотото “Бъди активен, открий своя спорт, избери своя спортен клуб”. Петото издание на Европейската седмица на спорта #BeActive беше най-мащабното до момента. Над 10 000 души посетиха “Арена Армеец” в рамките на уникалния спортен панаир, организиран от Министерството на младежта и спорта.      Тази година кампанията имаше за цел да насочи младежи от различни възрасти към спорта чрез атрактивни демонстрации в многофункционалната спортна зала. Панаирът #BeActiveFair предизвика най-голям интерес сред учениците. През тази седмица десетки столични учебни заведения включиха в своите програми посещение на “Арена Армеец”. Всеки ден над 100 доброволци от близо 50 федерации и спортни клубове призоваваха децата да спортуват чрез разяснителни програми, личен пример и възможност зрителите сами да вземат участие в игрите.   Близо 5000 ученици посетиха спортния панаир. Те имаха възможност да се срещнат и с част от звездите на българския спорт, които са посланици на инициативата. Гимнастичките от националния ансамбъл, индивидуалните състезателки Невяна Владинова, Катрин Тасева и Боряна Калейн, световната и европейска шампионка по борба Тайбе Юсеин, боксьорите Даниел и Боян Асенови, състезателят по тенис на маса Денислав Коджабашев и легендата Йордан Йовчев призоваха всички да изберат спорта, който харесват.\r\nМинистърът на младежта и спорта Красен Кралев също се включи в редица демонстрации и разговаря лично с представителите на различни спортни клубове и с гостите на спортния панаир.  В “Арена Армеец” посетителите имаха възможността да присъстват на демонстрации по футбол, волейбол, баскетбол, лека атлетика, художествена гимнастика, бокс, борба, таекуондо, карате, джудо, автомобилизъм, мотоциклетизъм, стрийт фитнес, водни спортове и много други.\r\nЕвропейската седмица на спорта беше закрита с второто издание на #BeActiveNight пред НДК. В атрактивните демонстрации на по-екстремни спортове се включиха стотици столичани.   България беше една от 42-те страни в Европа, които през тази година организираха Седмицата на спорта. Общо 14 000 000 души, независимо от пол и възраст, участваха в над 50 000 събития. Целта е обща в цяла Европа - водене на здравословен начин на живот.    #BeActive 2019 се осъществи по инициатива на Европейската комисия за насърчаване на спорта и физическата активност на гражданите на ЕС. Национален координатор за България е ММС, съфинансиран по програма „Еразъм +“ на Европейския съюз, съобщи БГНЕС. ", "date": "2019.09.29", "title": "Европейската седмица на спорта #BeActive достигна до близо 10 000 души  "}
{"url": "https://www.actualno.com/america/globa-ako-kajete-nezakonen-prishylec-v-nu-jork-news_1379893.html", "text": "      В Ню Йорк вече е противозаконно някой да бъде заплашван, че за него ще бъде подаден сигнал на имиграционните власти или към него да има отношение като към „нелегален пришълец“, когато е мотивирано от омраза, съобщават американски медии, цитирани от БГНЕС.      Ограниченията - нарушенията на които ще се наказват с глоби до 250 000 долара за престъпление - са очертани в директива на 29 страници, публикувана от Комисията по правата на човека на кметството.   „Пришълец“, използван в много закони за обозначаване на човек, който не е гражданин, е термин, който може да носи отрицателни конотации и да дехуманизира имигрантите, обозначавайки ги като „други“, гласи един пасаж от директивата. „Използването на определен език, включително „нелегален пришълец“ и „нелегални“, с намерение да се унижава или обижда човек или лица, представлява дискриминация.“\r\nДирективата  изброява няколко примера на действия и коментари, които биха се сблъскали с ограниченията, включително тормоз на хората заради техните акценти или разбиране на английския език или отправяне на заплаха за информиране на имиграционните и митническите власти като омраза.  „Ако в хотел се забранява на камериерките  да говорят на испански по време на почистване, тъй като това би „обидило“ гостите на хотела или би им станало неприятно“, гласи един от дадените примери, които при наличие биха били нарушение.\r\n„Индийско семейство имигранти се оплаква на своя хазяин за мухъл и хлебарки в тяхното жилище. Домакинът им казва да „се справят с него“ и заплашва да се обади на имиграционните и митническите власти, ако подадат жалба в съд “, гласи друг от примерите.   Ако „собственик на магазина казва на двама приятели, които говорят тайландски, докато пазаруват в неговия магазин, да „говорят английски“ и „да се върнат в страната си “, той подлежи на санкциониране.    Комисията по правата на човека изясни, че директивата е поне отчасти порицание към федералните репресии срещу нелегалната имиграция. ", "date": "2019.09.29", "title": "Глоба, ако кажете \"незаконен пришълец\" в Ню Йорк"}
{"url": "https://www.actualno.com/america/stormi-daniels-osydi-ohajo-za-450-000-dolara-news_1379976.html", "text": "      Актрисата от филми за възрастни Сторми Даниелс спечели дело за 450 000 долара срещу град Охайо заради това, че е била арестувана в стриптийз клуб.      Даниелс заведе федерален иск за клевета през януари, като твърди, че взета на прицел от шестима от полицейските служители в града заради твърденията й, че е имала афера с Доналд Тръмп.   40-годишната Сторми е била арестувана по подозрение, че неправомерно докосва офицер под прикритие след представление в Джентълменския клуб на Сирените през юли 2018 г., само за да види обвинението срещу нея да отпадне часове по-късно.\r\nСторми, чието истинско име е Стефани Клифърд, твърди, че нейният арест е бил „политически мотивиран“, тъй като полицаите били регистрирани членове на Републиканската партия на Тръмп и те си отмъщават, като я арестуват по време на нейното изпълнение.  Нейният адвокат Кларк Брустър каза, че можело да има споразумение за „много повече“ от 450 000 долара,  но че „признали, че това е числото, което ще донесе справедливост, и ще получи внимание и се съгласили с това“.\r\nПървоначално Сторми поиска обезщетение от 2 милиона долара.   Даниелс  описа, че е правила секс с Тръмп преди да стане президент и че е получила пари, за да мълчи, чрез бившия адвокат на Тръмп Майкъл Коен.    Коен се призна за виновен миналата година за извършване на плащания в размер на 130 000 долара на Сторми и 150 000 долара за модела на „Playboy“ Карън Макдугал малко преди президентските избори през 2016 г. в опит да купи мълчанието им.\r\nТръмп винаги е отричал предполагаемите срещи преди повече от десетилетие с двете „горещи“ дами. ", "date": "2019.09.29", "title": "Сторми Даниелс осъди Охайо за 450 000 долара"}
{"url": "https://www.actualno.com/america/paris-match-s-delikatni-razkritija-za-trymp-news_1379870.html", "text": "      Американската преса публикува в петък нови разкрития за Доналд Тръмп, които биха могли да навредят на американския президент, пише \"Paris Match\". Атаките и контраатаките в САЩ не спират - разследването срещу Хилъри Клинтън беше възобновено. В същото време в Украйна отзвукът за момента е слаб, но събитията се развиват бързо. ви предлага анализът на изданието за събитията от последната седмица.      Украинският скандал вече предизвика оставка в рамките на администрацията на Тръмп. Кърт Волкър, пратеникът на Държавния департамент на САЩ за Украйна, се оттегли в петък, няколко дни след началото на разследване срещу американския президент, обвинен, че е потърсил помощ от чужда държава за своя лична изгода.   Бившият посланик на САЩ в Организацията на обединените нации, чиято мисия бе да наблюдава преговорите между украинското правителство и руските сепаратисти в източната част на страната, е първият, чиято „глава падна“ след доклада от това лято, след един разговор на 25 юли между Доналд Тръмп и Владимир Зеленски, новият украински президент. Този, който подаде сигнала, служител на ЦРУ, трябва скоро да даде показания,  след Джоузеф Магуайър, шеф на националното разузнаване. Внезапното напускане на Кърт Волкър - новина, която вероятно ще бъде на първа страница в пресата, бързо бе изместена от други разкрития, още по-разтърсващи за Белия дом. Доверието на Тръмп към руския външен министър   През май 2017 г. Доналд Тръмп прие в Овалния кабинет руския външен министър Сергей Лавров и тогавашният руски посланик в САЩ Сергей Кисляк. Тази среща, от която единствените снимки бяха тези, разпространени от Кремъл, постави началото на един спор: американският президент се похвали, че е узнал, че израелското разузнаване е внедрило шпионин на много високо ниво сред терористичната група „Ислямска държава“. Твърде секретна информация, споделена от израелските служби, която не бе предназначена да бъде разпространявана, тъй като бе деликатна. Но \"Вашингтон пост\" разкри в петък и друг аспект от разговора: Доналд Тръмп уверил двамата си високопоставени руснаци, че не се притеснява от намесата на Москва в изборите през 2016 г. -  въпреки, че тя е отречена от всички американски служби - дори добавил, че Съединените щати са действали по подобен начин в други страни.\r\nИменно по време на тази среща Тръмп с удоволствие е уволнил „лудия“ Джеймс Коми, директорът на ФБР, който отказа да му бъде верен, докато течеше разследване на връзките между президента и Русия по време на президентската кампания. Няколко седмици по-късно ЦРУ изгони един от своите шпиони от Русия, много добре поставен, от страх, че съществуването и мисията му са „погрешно направлявани“ от администрацията на Тръмп.\r\nЗабележките, разкрити от „Поуст“, оттекват особено, две години и половина по-късно, когато Доналд Тръмп е обвинен, че е поискал от украинския президент Владимир Зеленски да започне разследване в неговата страна срещу Хънтър Байдън, син на един от основните му политически съперници. Искане за намеса в кампанията разгневи демократите, които откриха парламентарно разследване, първата стъпка в процеса на импийчмънт на президента на САЩ.        Скрити бележки Освен това в петък се оказа, че други телефонни разговори скоро могат да представляват интерес за разследващите. След изтичането в печата на някои разговори, проведени с чуждестранни лидери, Белият дом наистина е създал система за ограничаване на достъпа до разговори между Доналд Тръмп и неговите колеги. Разговорът на 25 юли с Владимир Зеленски е последвал този специален процес на укриване, потвърди Белият дом в петък. Достъпността до бележките за срещата на Доналд Тръмп със Сергей Лавров и Сергей Кисляк бе ограничена до \"много малък брой хора\", дори по-ограничен от обикновено, според \"Поуст\".\r\nСпоред Си-ен-ен системата за ограничен достъп е била използвана и за транскрибирането на разговори между Доналд Тръмп и Владимир Путин, както и на някои членове на саудитското кралско семейство. Сред тях крал Салман, принц Халед бин Салман, синът му, който тогава е посланик на Саудитска Арабия в САЩ, но също и Мохамед бин Салман, влиятелният престолонаследник. Обвинен, че е поръчал убийството на Джамал Хашоги, той бе защитен от Доналд Тръмп и администрацията му - той е привилегирован събеседник на Джаред Кушнер, зет на американския президент, натоварен с намирането на решение на Израелско-палестински конфликт. Руди Джулиани променя плановете си Смущаващо разкритие този петък: личният адвокат на Доналд Тръмп Руди Джулиани бе планирал да присъства на конференция в Армения, на която също се очакваше да присъства Владимир Путин. Бившият кмет на Ню Йорк, който вече е в основата на украинския скандал, бързо обяви, че отменя своята визита и участие в събитието. Без съмнение, моментът бе лошо избран.       ", "date": "2019.09.29", "title": "\"Paris Match\" с деликатни разкрития за Тръмп "}
{"url": "https://www.actualno.com/europe/parlamentaren-vot-bez-incidenti-v-avstrija-news_1379963.html", "text": "      Гласуването за изборите за австрийски парламент протича с пълна скорост, констатират местните медии.      Много от имащите право на глас 6,4 милиона избиратели вече са гласували, съобщи АПА.   Водещият  кандидат на Народната партия и бивш канцлер Себастиан Курц пусна своята бюлетина малко след 11 часа в родния му квартал на Виена Майдлинг. В кратката си реч след това той изрази надеждата си положителен изход за партията си от вота. Много преди пристигането на бившия канцлер пред тълкуването пристигна тълпа журналисти, както от Австрия, така и от чужбина.\r\nС обичайното леко забавяне за него гласува Вернер Коглер, главен кандидат на Зелените, в неделя сутринта в начално училище във Виена. Човек не трябва да се заблуждава от урните, каза пред чакащите журналисти. \"Ако искате Зелените в Парламента, вие също трябва да гласувате зелено, когато се съмнявате.\"  Той описа нощта от вота с думите, че енеговата партия е водила предизборната си борба до до 2:30 сутринта.  Дори и първият сред политиците в Австрия вече пусна своя глас.  Федералният президент Александър Ван дер Беллен отиде със съпругата си Дорис Шмидауер и „Първото куче“ Юли в начално училище във Виена-Ландщрасе до урната. След изборите той няма да се поддаде на „натиск от времето“ при формирането на правителство, подчерта Ван дер Белен пред журналисти. Президентът не пожела да нарече изтеклата предизборна кампания особено мръсна.\r\nПоради сложният начин за подаване на гласове и по пошщата е възможно чак в четвъртък да стане известно кои коалиционни мнозинства са нсалице. Според анкетите е няма проблем в предричането на първото място на Народната партия на Курц - единственият въпрос е с кого той ще влезе в коалиция. През 2017 г. НП завоюва първото място за първи път от 2002 г. с 31,47 процента (62 мандата), а Курц стана най-младият канцлер на 31-годишна възраст. Коалицията му се разпадна през май поради аферата \"Ибиса\". Така че на канцлера му се наложи да обяви пресрочни парламентарни избори само две години след редовния вот.   На изборите ще бъдат разпределени 183 места. Новият парламент с новоизбраните депутати  ще заседава за първи път на 23 октомври - отново в алтернативната сграда в  Хофбург. Защото сградата на парламента все още се ремонтира, припомня БГНЕС.     ", "date": "2019.09.29", "title": "Парламентарен вот без инциденти в Австрия "}
{"url": "https://www.actualno.com/asia/nad-30-dushi-zaginaha-pri-napadenija-v-denja-na-prezidentskite-izbori-v-afganistan-news_1379865.html", "text": "      Най-малко 32-ма души са убити, други 123-ма души са ранени в Афганистан в резултат на 113 нападения в деня на президентските избори, съобщава РИА, позовавайки се на местната агенция „Пажвок“.      Според информацията  бойците на радикалната групировка \"Талибан\" са поели отговорност за 64 нападения.   По-рано агенция Khaama Press съобщи, че в деня на президентските избори афганистанските специални служби са ликвидирали 34 бойци на \"Талибан\", а други 18 са били задържани.\r\nВ Афганистан в събота се проведоха президентски избори. Гласуването премина при засилени мерки за сигурност на фона на изявление на радикалната групировка „Талибан“ за намерението й да провали вота.  Няма обаче съобщения за големи терористични атаки, подобни на тези, които се случиха през предходните две седмици. Десетки хора станаха жертва на няколко терористични атаки през септември; „Талибан“ поеха отговорност за тях, пише БГНЕС. ", "date": "2019.09.29", "title": "Над 30 души загинаха при нападения в деня на президентските избори в Афганистан "}
{"url": "https://www.actualno.com/plovdiv/nova-jertva-na-bezrazsydnoto-shofirane-v-plovdiv-news_1379894.html", "text": "      Лек автомобил \"Опел\" с три 19 годишни момчета се е блъснал тази нощ в 2 часа в стълб до кръстовище между бул. \"Марица\" и \"Източен\".      На място е загинало едно от момчетата, пътник в колата. Водачът не е имал свидетелство за правоуправление. Той и другото момче са настанени в болница.   По случая е образувано досъдебно производство. ", "date": "2019.09.29", "title": "Нова жертва на безразсъдното шофиране в Пловдив"}
{"url": "https://www.actualno.com/africa/turist-zagina-pri-skok-s-parashut-ot-kilimandjaro-news_1379857.html", "text": "      Канадски турист загина в събота, при скок с парашут от най-високия връх на планината Килиманджаро в Африка и най-голяма туристическа атракция на Танзания, съобщи АФП.      51-годишният Джъстин Кайло е е загубил живота си при инцидента, след като парашутът му не се е отворил, заяви говорителят на националните паркове в Танзания.   Всяка година, около 50 000 души се изкачват в планината, разположена близо до североизточната граница с Кения и  чиито най-висок връх се издига на почти 6 000 метра, пише БГНЕС. ", "date": "2019.09.29", "title": "Турист загина при скок с парашут от Килиманджаро "}
{"url": "https://www.actualno.com/sofia/kapachki-za-bydeshte-s-akcija-v-sofija-news_1379908.html", "text": "      \"Капачки за бъдеще\" сакция в София. Всички могат да дарят пластмасовите си шишета и капачки на площад \"Княз Александър I\" от 9:00 до 17:00.      Целите, които си поставят организаторите, са от една страна, събирането на капачки, които да рециклират, а с получените пари да се закупят кувьози за болници, които не разполагат с такива, а от друга страна, да се намали и замърсяването.   \"Ние сме си поставили целта до края на 2019-а да подменим най-старите кувьози в малките общински болници. Тоест в началото на 2020-а да няма болница, в която най-новият кувьоз да бъде преди 2000 година. Целта ни е реалистична, особено ако днес съберем едни 90-тина тона, което би означавало, че са цяла България ще се удвоили резултата си от пролетта. Тоест ще сме събрали повече от всички предишни кампании, взети заедно. Това зависи, разбира се, от колко хора ще дойдат да ни подкрепят с капачките си и помощта си, защото ще имаме нужда от много помощ и много доброволци. Много капачки ще има днес\", организатор Лазар Радков.\r\nАкцията се провежда в цялата страна, а със събраните средства се купува медицинска апаратура. Досега са закупени 12 кувьоза за  общински болници - последният беше за болницата във Велинград.   ", "date": "2019.09.29", "title": "\"Капачки за бъдеще\" с акция в София"}
{"url": "https://www.actualno.com/politics/nikola-filchev-polfrijman-e-osvoboden-neobosnovano-news_1379905.html", "text": "      Бившият главен прокурор Никола Филчев коментира в сутрешния блок на БНТ освобождаването на Джок Полфрийман, отношенията между Цветан Цветанов и Бойко Борисоя, номинацията на Иван Гешев за главен прокурор и даде оценка  на работата  на Сотир Цацаров.      \"Ако не беше Борисов, Цветанов щеше да мести сега гиричките в някой  физкултурен салон. Иначе Цветанов се разви и израсна, създал е център за  евроатлантически анализи, а някои смятат, че е по-добре да направи  физкултурен център\". Това каза пред БНТ бившият главен прокурор Никола  Филчев.   \"На Цветанов хората няма да му простят това, че докато беше  вътрешен министър ставаше и по телевизията сочеше сутрин с пръст кой е  престъпник, кой какво е направил. Той е съсипал съдбите на много хора – и  имуществото им унищожено и т.н., а това не се забравя\", добави Филчев.\r\nСпоред бившия главен прокурор решението за условно предсрочно освобождаване на Джок Полфрийман е необосновано и е взето от незаконен състав.  \"Хората негодуват по две причини. Това решение е поставено от незаконен състав, който е предубеден, заинтересован от изхода на делото. И второ - защото по своето съдържание решението противоречи на закона\". Така Филчев коментира реакцията срещу условното предсрочно освобождаване на Джок Полфрийман.\r\nБившият главен прокурор смята, че изводът, че Джок Полфрийман се е поправил, е \"необоснован\".\r\n\"Знам какво е съдия. Знам какво уважение дължим на съдията. Знам  разликата между прокурора и съдията. Прокурорът иска, съдията дава. Но в  същото време знам, че съдията трябва да спазва закона\", допълни Филчев.       Бившият главен прокурор подчерта, че съдия Калин Калпакчиев е бил отличен като \"Човек на годината\" от Български хелзински комитет, а Джок Полфрийман е бил номиниран в категорията.\r\nФилчев обвърза недоволството срещу кандидатурата на Иван Гешев за главен прокурор с \"клеветническата кампания\" спрямо самия него(Филчев).\r\nНикола Филчев даде положителна оценка за мандата на Сотир Цацаров. \"Смятам, че той работи успешно през този мандат. Отличен юрист. С познаване на законодателството. Отстояваше интересите на закона. Ще остави едно име на отговорен човек в историята на прокуратурата.\"\r\nВ анализа си за прехода Филчев каза, че идеологията, икономическият либерализъм на Иван Костов, който се свежда до това да оставим всичко на пазарната икономика, да няма правила, „това се провали”. Но днес стана ясно, че само държавата гарантира справедливостта в обществото и това ще бъде основно положение, около което ще се развиват идеологиите в XXI век, а не толкова идеологията на класовото общество, каза още Филчев.       ", "date": "2019.09.29", "title": "Никола Филчев: Полфрийман е освободен необосновано"}
{"url": "https://www.actualno.com/curious/4-te-zodii-koito-tyrsjat-samo-stabilni-i-dylgosrochni-otnoshenija-news_1379440.html", "text": "                   1. Телец   С фантастична упоритост, Телецът е човек, който става отличен партньор. Той притежава отговорност, сериозност и искреност. Той знае как да бъде забавен и весел и винаги се фокусира, върху общата цел. За нея, представителят на зодия Телец е готов да даде цялата си енергия. Едно от качествата му е прямотата. С нея, той веднага ще даде да се разбере, когато отношенията са обречени на провал и кога могат да станат съюз за цял живот. Достатъчно е да се опитате да сте над периодичните противоречия. Това включва и постоянно да правите компромиси, ако искате да сте с Телец. 2. Рак    Раците са търпеливи, лоялни и буквално готови на всичко, за да направят любимите си хора щастливи. Въпреки че, Раците по правило са хора с характерен песимизъм, те също ревностно се борят за онова, което им е интересно и скъпо. Като партньор този знак се счита за един от най-грижовните. Не подценявайте желанието му да се жертва. Може би, това е една от най-големите му ценности в една връзка. Ако вашият партньор е Рак, трябва да знаете как да се справите с неговите малки недостатъци, като несигурност или склонност към манипулиране. Като цяло те са много мили и удобни за семейния живот хора.     3. Дева На пръв поглед Девата има много студено сърце и се прави на анализатор на хората. Представителите на тази зодия имат много положителни житейски ценности. Девите често критикуват себе си и винаги се опитват да преодолеят своите недостатъци, за да бъдат най-грижовните партньори. Избраниците им не престават да се изненадват на любовта и вниманието им. Последното, понякога може дори да изпадне в прекомерна опека. Основният и единствен проблем е невъзможността да бъдат отворени за всички. Затова и всички представители на тази зодия са интроверти. Всички Деви са доста практични и не са склонни да се обвързват с връзки в бъдещето, в които не са особено сигурни. Те подхождат към избора на партньор много внимателно и задълбочено. 4. Везни    Везните залагат на баланса и хармонията като основен индикатор за избора на партньор. Те са много събрани и дружелюбни хора. Везните, дори се жертват във връзка, така че понякога се заблуждават и затварят очи. Ако обаче им покажете любовта, която им подобава, ще върнат жеста многократно. Везните са много лоялни към партньорите си и настроени само за дългосрочни отношения. В тях, те винаги демонстрират отзивчивост и добра природа. Предпочитат да работят еднакво с другата си половина, така че ще се стремят да правите всичко заедно. ", "date": "2019.09.29", "title": "4-те зодии, които търсят само стабилни и дългосрочни отношения"}
{"url": "https://www.actualno.com/crime/jena-zagina-a-druga-e-v-bolnica-sled-katastrofa-kraj-ignatievo-news_1379900.html", "text": "      20 -годишна жена е загубила контрол над колата си и се блъснала в крайпътно дърво, съобщават от МВР.      Вследствие на инцидента жената и нейната спътничка (21 г.) са отведени и  настанени в болница, където по- късно 21-годишната жена е  починала. Водачката остава за наблюдение в Реанимацията на МБАЛ \"Св.  Анна\" със съчетана травма.   Инцидентът е станал на 28 септември около 21.20 часа, на пътя Аксаково - Игнатиево, на около 2 км преди Игнатиево.\r\nИзясняват се причините за катастрофата и обстоятелствата около случая. Образувано е досъдебно производство.   ", "date": "2019.09.29", "title": "Жена загина, а друга е в болница след катастрофа край Игнатиево"}
{"url": "https://www.actualno.com/asia/godishno-v-turcija-26-mln-tona-hrani-otivat-na-bokluka-news_1379902.html", "text": "      Турция изхвърля годишно храна на стойност 214 милиарда турски лири (37,7 милиарда долара), заяви шефът на групата срещу срещу отпадъците.      \"Количеството на похабената храна в Турция възлиза на 26 милиона тона\", каза за Анадолската агенция Азиз Акгюл, председател на Фондацията за намаляване на отпадъците в Турция.   Акгюл каза, че 25-40% от храната, произведена в страната, или се губят, или се похабяват всяка година.\r\n\"Според данни на Турския съвет за научни и технологични изследвания (TÜBITAK) количеството на загубените плодове и зеленчуци е 12 милиона тона, струващи 25 милиарда лири (4,4 милиарда долара)\", отбеляза Акгюл.  Според Организация за храните и селското стопанство на ООН (FAO), една трета от цялата храна, произведена в световен мащаб, се губи или похабява. Това огромно количество възлиза на около 1,3 милиарда тона годишно, пише БГНЕС. ", "date": "2019.09.29", "title": "Годишно в Турция 26 млн. тона храни отиват на боклука "}
{"url": "https://www.actualno.com/cosmos/ilon-mysk-syobshti-koga-shte-se-systoi-pyrvija-polet-na-koraba-starship-video-news_1379881.html", "text": "       Първият полет на Starship на височина от около 20 километра ще се извърши след един-два месеца, заяви шефът на SpaceX Илон Мъск, цитиран от РИА Новости.      \"Този кораб ще се издигне на височина 65 хиляди фута, което е около 20 километра, и ще се върне на земята след около един-два месеца\", каза той по време на събитието на стартовата площадка, където е монтиран първият напълно сглобен кекземпляр на ракетата Starship.   Събитието бе излъчено на уебсайта на SpaceX. Цялото видео от събитието можете да гледате тук.   По-рано SpaceX успешно тества прототипа на Starship: Starhopper се изкачи на височина от 150 метра и направи вертикално кацане след полет с продължителност по-малко от минута.\r\nStarship за многократна употреба е проектиран да лети до Марс и да изпълнява и други междупланетни мисии, той ще служи и като втори етап на супер тежката ракета BFR (Big Falcon Rocket), над която SpaceX работи.    ", "date": "2019.09.29", "title": "Илон Мъск съобщи кога ще се състои първия полет на кораба Starship (ВИДЕО)"}
{"url": "https://www.actualno.com/america/dyrjavnijat-departament-na-sasht-podnovi-razsledvaneto-sreshtu-hilari-klintyn-news_1379884.html", "text": "      Държавният департамент на САЩ поднови разследването по делото, свързано с воденето чрез личен мейл сървър на официална кореспонденция от Хилари Клинтън, в качеството й на държавен секретар през 2009-2013 г., съобщава РИА Новости, позовавайки се на „Washonton Post“.      По данни на изданието през последните седмици разследващите от Бюрото за дипломатическа сигурност (звено на Държавния департамент) са се свързали със 130 бивши и настоящи служители на Държавния департамент, които са били уведомени, че имейлите, които са изпратили преди няколко години, са получили със задна дата гриф за сигурност и сега представляват \"потенциални нарушения на сигурността.\"   Отбелязва се, че разследващите са започнали да се свързват с бивши служители на агенцията по външни работи преди около 18 месеца, след което те са „прекратили усилията“, но отново са започнали работата си по случая миналия месец. Според публикацията подобно „вдигане на шум“ около случая представлява „нов фронт“, в който администрацията на Тръмп може да се изправи срещу обвинения в използване на власт срещу своите политически противници. Отбелязва се обаче, че хората, които сега са в полезрението на следователите, не са изправени пред наказателно преследване, но много от тях се опасяват, че резултатите от разследването биха могли да навредят на репутацията им.\r\nДържавният департамент заяви, че следва стандартния протокол в разследването, което започна при администрацията на Обама. \"Това няма нищо общо с това кой е в Белия дом\", е заявил висш държавен служител пред изданието.  Клинтън, която  бе държавен секретар през 2009-2013 г., води своята официална кореспонденция чрез личен мейл сървър. През 2015-2016 г. ФБР проведе разследване дали е възможно изтичане на класифицирана информация. Според резултатите от разследването ФБР не открива престъпления в действията на Клинтън. Новините за спирането, възобновяването и повторното спиране на разследването срещу Клинтън оказаха голямо влияние върху популярността на Клинтън преди президентските избори през 2016 г., които бившият държавен секретар загуби от Доналд Тръмп, пише БГНЕС. ", "date": "2019.09.29", "title": "Държавният департамент на САЩ поднови разследването срещу Хилари Клинтън "}
{"url": "https://www.actualno.com/chronicles/otkrit-e-nov-estestven-spytnik-na-upiterananke-news_1379564.html", "text": "      Ананке е естествен спътник на Юпитер, открит през 1951 г. от Сет Барнс Никълсън в обсерваторията Маунт Уилсън, САЩ. Спътника носи името на Ананке, майката на Адрастея от римската митология.      Името на спътника е установено през 1975 г., като преди това той е бил известен като Юпитер 12.   Спътникът е представител на групата на Ананке. ", "date": "2019.09.29", "title": "Открит е нов естествен спътник на Юпитер–Ананке"}
{"url": "https://www.actualno.com/society/prognoza-za-vremeto-29-septemvri-nedelja-news_1379830.html", "text": "      Днес ще бъде предимно слънчево. Ще духа слаб, в Дунавската равнина до умерен северозападен вятър. Ще е топло, с максимални температури между 25° и 30°. Това съобщи за Агенция \"Фокус\" Боряна Маркова, дежурен синоптик в Националния институт по метеорология и хидрология (НИМХ).      По Черноморието облачността ще бъде предимно слънчево. Ще духа слаб до умерен вятър от юг-югозапад. Максимална температура на въздуха 23-28°. Температурата на морската вода е 21-23°. Вълнението на морето най-често ще бъде 1-2 бала.\r\nВ планините ще е предимно слънчево, след обяд с временни увеличения на облачността. Ще духа слаб, по високите и открити части умерен вятър от запад-северозапад. Максимална температура на височина 1200 метра – около 20°, на 2000 метра – около 12°. Атмосферното налягане е по-високо от средното за месеца, но бавно ще се понижава.\r\nПрез първата половина от следващата седмица ще бъде предимно слънчево и топло за края на септември и началото на октомври. Ще духа слаб, в Дунавската равнина до умерен северозападен вятър; в нощните часове ще бъде почти тихо, а към сряда вятърът ще се обърне от югозапад. Преобладаващите минимални температури ще са между 10° и 15°, а максималните в понеделник и сряда ще са над 25°, на отделни места ще достигат и до 30°-32°. Във вторник дневните температури, главно в североизточната половина от страната, слабо ще се понижат.   ", "date": "2019.09.29", "title": "Прогноза за времето - 29 септември (неделя)"}
{"url": "https://www.actualno.com/america/gulen-syvetva-turcija-da-prieme-amerikanskata-konstitucijavideo-news_1379898.html", "text": "       Египетска телевизия направи интервю с Фетхуллах Гюлен, обвиняваният от Анкара за организатор на опита за преврат в Турция през 2016 г. духовник, който живее в Пенсилвания, пише БГНЕС.      Репортер от TEN, проправителствен телевизионен канал в Египет, интервюира Гюлен, отправяйки му въпроси, съдържащи  обвинения срещу безпристрастността на  турския президент Реджеп Тайип Ердоган.   Гюлен живее в самоналожено изгнание в Пенсилвания от 1999 г. В интервюто можете да видите в какви условия живее Гюлен. Какво точно казва пред екипа на телевизията моте да прочетете. Интервюто е субтитрирано на английски език.   Духовникът  заяви в интервюто, че един от бившите външни министри в Турция, когото той нарече свой приятел, му  казал, че Ердоган може да бъде спрян само ако западните и мюсюлманските страни се обединят срещу него.\r\nПартията на справедливостта и развитието (ПСР) има излъчени от нея  петима външни министри, като Мевлют Чавушоглу все още е на поста си. Останалите четирима външни министри бяха Абдула Гюл, Али Бабаджан, Ахмет Давутоглу и Феридун Синирлиоглу. Гюл, Бабаджав и Давутоглу наскоро се обърнаха срещу президента Ердоган и се носят слухове, че създават нова политическа партия.   В интервюто Гюлен също призна, че е имал влияние върху турската политика чрез своите последователи, докато е бил в съюз с ПСР преди 2013 г.    В интервюто той посъветва Турция да приеме американската конституция.\r\nГюлен също така даде висока оценка на настоящото положение на Египет и заяви, че то може да бъде модел за подражание, ако се държи в „умереност и баланс“, подкрепяйки действията на Абдел-Фатах ал-Сиси. ", "date": "2019.09.29", "title": " Гюлен съветва Турция да приеме американската конституция(ВИДЕО)"}
{"url": "https://www.actualno.com/europe/boris-djonsyn-se-izvinil-na-kralicata-news_1379882.html", "text": "      Борис Джонсън лично се е извинил, че е поставил в неудобна позиция кралицата, като поиска тя да одобри незаконното спиране на работата на Камарата на общините, съобщава \"Таймс\".      Кралски източници разкриха, че в домакинството на кралицата има огромно безпокойство относно решението на Джонсън да спре работата на парламента в продължение на пет седмици, дори преди Върховният съд да постанови миналата седмица, че е незаконно.   По-рано този месец придворните измислиха начини да дистанцират монарха от политическата буря, която бушува по повод Brexit на фона на опасенията, че Джонсън ще използва речта на кралицата като средство, за да предизвика общите избори.\r\nПремиерът се е обадил по телефона на кралицата във вторник, след като Върховният съд реши, че е сгрешил като е спрял парламента за пет седмици.  Източник от Даунинг стрийт № 10 потвърди: „Той се отправи към кралицата възможно най-бързо, за да каже колко съжалява.“\r\nТова бе третият път, когато Джонсън се извини насаме за нещо, за което отказа да се извинява публично. Премиерът заяви в кабинета в четвъртък, че е \"грешка\" да се отхвърлят предупрежденията, че езикът му може да доведе до атаки срещу депутатите .   Освен това той се извини, казвайки, че при независимото разследване за сексуално насилие над деца са изразходвани 60 милиона британски лири, когато през тази година се срещна с жертви на насилие от старото си училище, Ashdown House в Източен Съсекс.     ", "date": "2019.09.29", "title": "Борис Джонсън се извинил на кралицата"}
{"url": "https://www.actualno.com/america/silno-zemetresenie-na-filipinite-news_1379883.html", "text": "      Земетресение с магнитуд 6,1 разтърси в неделя филипинския остров Минданао, съобщи БГНЕС, позовавайки се на Европейския средиземноморски  сеизмологически център.      Епицентърът е бил на 185 км. югоизточно от град Давао. Огнището е на дълбочина 88 км.   Все още няма данни за пострадалихора или за щети от земния трус. ", "date": "2019.09.29", "title": "Силно земетресение на Филипините "}
{"url": "https://www.actualno.com/celebrate/sv-prepodobni-kiriak-otshelnik-news_635739.html", "text": "      Преподобни Кириак живял през четвъртия и в началото на петия век.      Родил се в Коринт. Родителите му се казвали Йоан и Евдоксия. Баща му бил свещеник, а местният епископ Петър – негов сродник.   Още от ранни години епископът го поставил за четец в съборната църква. Като изучавал Свещеното Писание, младият Кириак се чудел на Божия промисъл – как живият Бог прославял всички Свои верни служители и мъдро устроил спасението на човешкия род.\r\nЖаден за духовен живот, на 18-годишна възраст Кириак се отправил за Йерусалим. След като се поклонил на Божия гроб и на всички други свети места, той постъпил в манастира на известен в онова време Божи човек на име Евстрогий, който му дал първите наставления в монашеския живот.  След това Кириак отишъл при преподобни Евтимий Велики в палестниската пустиня. В него прозорливият отшелник Евтимий, видял бъдещ духовен великан. Обучил го в монашеските подвизи и го изпратил край реката Йордан при св. Герасим, около когото се били насъбрали много подвижници и по тоя начин се създала обширна обител. В тая обител той престоял девет години.\r\nСлед смъртта на преподобни Герасим Кириак се върнал отново в светата обител на преподобни Евтимий, гдето прекарал десет години в безмълвие.\r\nПодир това сменял местата на подвижничеството си, като бягал от човешка слава. Подвизавал се в манастирите на св. Харитон, като слушал с възхищение разкази за него, за неговото прославено подвижничество и чудотворство.       Св. Кириак бил телесно едър и снажен. Такъв останал до дълбока старост въпреки строгия пост и всенощните бдения.\r\nВ пустинята се хранел понякога само със сурови треви. Проявявал голяма ревност за православната вяра. Изобличавал еретиците. За себе си казвал, че откакто станал монах, слънцето не го е виждало никога да яде, нито да се гневи някому.\r\nСпоред устава на св. Харитон, монасите яли само веднъж на ден, и то подир залез слънце.\r\nПреподобни Кириак Отшелник бил велико светило и един от стълбовете на Православието. Проявил се като учител на монасите, лечител на болните, благ утешител на скърбящите.\r\nДълго се подвизавал все за полза на мнозина, които обиквали отшелническия живот или само са търсели у него утеха и помощ.      Починал в 408 г. в един от манастирите на св. Харитон на 107 години.  ", "date": "2019.09.29", "title": "Св. преподобни Кириак отшелник"}
{"url": "https://www.actualno.com/asia/314-zemetresenija-samo-za-3-dni-v-rajona-na-istanbul-news_1379846.html", "text": "      Броят на вторичните земетресения в Истанбул, след силния трус от 26 септември с магнитуд 5.8, достигна 314. Това съобщи в Twitter Управлението за предотвратяване и ликвидация на последиците при извънредни ситуации.      Един от най-силните афтършокове е регистриран в събота в 14.03 часа в района на Силиври. Той е бил с магнитуд 3.8, отбелязва Анадолската агенция.   Силното земетресение от 26 септември нанесе материали щети и отне два човешки живота. То беше почувствано не само в Истанбул, но и у нас, припомня БГНЕС. ", "date": "2019.09.29", "title": "314 земетресения само за 3 дни в района на Истанбул"}
{"url": "https://www.actualno.com/europe/frenskata-policijata-razprysna-protest-na-jyltite-jiletki-v-tuluzavideo-news_1379867.html", "text": "      Френската полиция многократно използва сълзотворен газ и водни струи, за да разпръсне протестиращите близо 1000 демонстранти с жълти жилетки в югозападния град Тулуза в събота, съобщава АФП.      В изявление на полицията се казва, че офицерите са арестували петима души, след като някои от протестиращите са ги нападнали.  Група, която наблюдава поведението на полицията по време на протестите на  „жълтите жилетки“, заяви, че офицерите са нападнали петима демонстранти по време на протеста, ранявайки един от тях.  Организацията е публикувала снимки и видео в „Туитър“ в подкрепа на твърдението си, както и отворено писмо до властите, протестирайки срещу инцидента.  Полицейският щаб в Тулуза не коментира обвиненията в събота вечерта.       По-рано този месец член на организацията подаде жалба, в която твърди, че е пострадал по време на полицейските действия при протест на „жълтите жилетки“.\r\nДемонстрантите от съботния поход в Тулуза на „жълтите жилетки“  издигнаха лозунг: \"Искаме да живеем.\"\r\nДори след използването на сълзотворен газ и водни оръдия, демонстрантите продължиха да се събират по градските улици.\r\nВ столицата Париж няколко „жълти жилетки“ се присъединиха към протестния марш срещу климатичните промени.        Протестите през септември съживиха движението на „жълтите жилетки“, макар и не до нивата, наблюдавани в края на миналата година и през първата половина на 2019 година.\r\nПротестите в събота дойдоха два дни, след като френското правителство представи проектобюджет за 2020 г. с над девет милиарда евро намаление на данъците за домакинствата.\r\nТой включва намаление в размер на пет милиарда евро на данъци за около 12 милиона домакинства, които вече бяха обещани от президента Еманюел Макрон, в резултат на \"голям национален дебат\", който той проведе, за да се опита да отговори на продължаващите протести.  През 2017 г. Макрон пое властта с обещанието да върне страната на стабилна финансова основа. Но скоро след това той бе притиснат от движението на \"жълтите жилетки\", което обвини бившия инвестиционен банкер, че игнорира ежедневните борби на много французи. ", "date": "2019.09.29", "title": "Френската полицията разпръсна протест на \"жълтите жилетки\" в Тулуза(ВИДЕО)"}
{"url": "https://www.actualno.com/crime/pojaryt-v-dunarit-vyzniknal-ot-fabrichen-defekt-v-oborudvaneto-smjata-rykovodstvoto-na-zavoda-news_1379886.html", "text": "      Пожарът във военния завод \"Дунарит\" и няма опасност за населението, но все още не са ясни причините за възникването на огъня.      Най-вероятно това е фабричен дефект в оборудването, смята ръководството на завода. Разследващите обаче все още нямат версия, защото не са влизали на територията на цеха, съобщава Нова тв.   Денонощното наблюдение на завода продължава до понеделник. Очаква се тогава разследващите да пристигнат, за да установяват причините за пожара.\r\nЛабораторията на регионалната екоинспекция не е измерила замърсяване на въздуха и хората в околните населени места са спокойни.  „Няма опасност за населението. Районът е под наблюдение от дрон. До понеделник сутринта хората няма да имат достъп до завода. Няма установено замърсяване на въздуха”, заяви Галин Григоров, председател на Щаба за борба с бедствия и аварии в Русе.\r\n\"Щетите са основно по сградата и част от оборуднаването в нея\", обясни изпълнителния директор на \"Дунарит\" Петър Петров.   В петък стотици работници бяха евакуирани заради избухването на пламъци в  едно от най-големите военни предприятия у нас. Районът на километри от  „Дунарит” също беше отцепен. Заради опасността от  взрив обаче  най-притеснени бяха жителите на близкото село Николово. Децата от  детската градина и училището бяха изведени още в петък по обяд. А  спомените на възрастните се върнаха към  унищожителния взрив в завода от  март 93-та.     ", "date": "2019.09.29", "title": "Пожарът в \"Дунарит\" възникнал от фабричен дефект в оборудването, смята ръководството на завода"}
{"url": "https://www.actualno.com/asia/sohuruskite-raketi-granit-mogat-da-syzdadat-problemi-za-samoletonosachite-na-sasht-news_1379906.html", "text": "      Руските крилати противокорабни  ракети „Гранит“ (ПКР) имат най-голям потенциал за борба с американски самолетоносачи, пише китайският портал Sohu.      Според автора на статията именно това оръжие е имал предвид министърът на отбраната Сергей Шойгу, когато говореше за противодействие на американските самолетоносачи в дадено наскоро интервю. Шефът на руското военно ведомство отбеляза, че Пентагонът харчи бюджета за създаването на групи самолетоносачи, докато Москва се фокусира върху средства, които могат да бъдат използвани за борба с тях. Подобен подход е по-евтин и по-ефективен, каза Шойгу.   Според Sohu сред всички свръхзвукови системи ПКР, създадени в Русия след Студената война, „Гранит“  е оръжието с най-голям обсег, способно да нанесе най-тежките щети на самолетоносачите.\r\nОтбелязва се, че ПКР е в състояние да достигне цел на разстояние повече от 600 километра.  \"Гранит\" просто отговаря на всички изисквания на руските оръжия, насочени към потенциално нанасяне на удар срещу самолетоносачи \", се казва в материала.\r\nКакто се подчертава в публикацията, бойната глава на противокорабните ракети може да бъде заменена с ядрена с тротилов еквивалент до 500 килотона, което дава възможност да се поразяват големи наводни цели, пише БГНЕС.   През септември руският Тихоокеански флот проведе учения, по време на които изстреля ракета \"Гранит\" от ядрената подводница \"Омск\".Ракетата успешно удари целта на разстояние около 350 километра.     ", "date": "2019.09.29", "title": "Sohu:Руските ракети \"Гранит\" могат да създадат проблеми за самолетоносачите на САЩ "}
{"url": "https://www.actualno.com/europe/venecija-zabranjava-bitpazara-na-ploshtad-san-marko-news_1379891.html", "text": "      Властите във Венеция слагат край на продажбата на евтини сувенири и стоки на площад Сан Марко и другите най-известни исторически места в града. Ограниченията са за три години и включват редица изисквания за търговската дейност в центъра, съобщава БНТ.      Луксозна мода, книги, изкуство, произведения на традиционните занаяти - това ще могат, според новата разпоредба, да предлагат магазините в най-посещаваните райони на Венеция. Има изисквания и за вида им - например нищо да не виси отвън, рамките на витрините да са само от дърво или метал.   И още - да представят сертификат за произхода на стоките. Целта на единодушно приетите от градския съвет правила е запазване на културното наследство на Венеция. Ако някои критици твърдят, че така градът може да се превърне в елитен оазис за богатите, реакцията на местните е положителна.\r\nТам от години граждански групи се борят срещу нашествието на круизните кораби и за качествен туризъм. За да влезе в сила, новата разпоредба трябва да бъде одобрена и от регионалните власти, а търговците ще имат половин година преходен прериод да се пригодят към новите условия.   ", "date": "2019.09.29", "title": "Венеция забранява битпазара на площад Сан Марко"}
{"url": "https://www.actualno.com/asia/neravna-bitka-rusija-sreshtu-amerikanskija-dolar-news_1379935.html", "text": "      В стремежа си да изолира руската икономика от американските санкции, Кремъл направи отказването от разплащанията в долари дългосрочен приоритет, но руските власти ще бъдат принудени да разчитат на зелените пари още известно време.      От 2013 г. Централната банка на Русия се опитва да намали броя на транзакциите, извършвани в щатски долари, както за вътрешни плащания, така и за външна търговия.   Русия многократно се сблъсква със санкциите на САЩ и ЕС от 2014 г. по разнообразни причини: от анексирането на Крим и войната в Източна Украйна до отравянето на бивш шпионин във Великобритания и намесата в американските президентски избори през 2016 г.\r\nОсновната причина поради която Кремъл се фокусира върху отказването от долара (т.нар. дедоларизация) е, че американските санкции са международни – те заплашват всички компании, използващи щатския долар или опериращите държавни дъщерни дружества.  Отказът да използва долара се смята за начин Русия да заобиколи санкциите, според Агате Демарайс, директор по глобалните прогнози в Economist Intelligence Unit. \"Дедоларизацията може да е от полза преди всичко за еврото и юана, а Руската централна банка също увеличава дела на активите си в тези две валути\", заяви Демарайс пред CNBC.\r\nЗа да предотврати потенциалните санкции, които откъснаха Русия от международни финансови канали (като SWIFT), Москва създаде собствена банкова платежна система – \"Мир\".   Руските власти работят още по-активно за подписване на суапови валутни сделки, които позволяват директна търговия между две държави с местни валути, вместо обичайното разчитане на долари. \"Не е изненадващо, че Русия е сключила сделки за валутен суап със страни, които в момента имат лоши отношения със САЩ, включително Иран, Турция и Китай\", отбелязва Демарайс.      ", "date": "2019.09.29", "title": "Неравна битка: Русия срещу американския долар"}
{"url": "https://www.actualno.com/cinema/penelope-kruz-s-prestijna-nagrada-ot-festivala-san-sebastian-news_1379852.html", "text": "      Пенелопе Крус бе удостоена с наградата „Доностия“ на филмовия фестивал в Сан Себастиан в петък, пише \"Paris Match\".      Звездата на вечерта бе сияеща, цялата в бяло. В петък Пенелопе Крус получи от фронтмена на групата U2 Боно наградата „Доностия“, почетен трофей, връчен по време на филмовия фестивал в Сан Себастиан. Миналата година тя бе отличена и с почетната награда Сезар. 45-годишната испанска киноактриса се присъедини към впечатляващия списък на отличени с наградата актриси и е най-младата сред тях: Джуди Денч (2018), Моника Белучи (2017), Глен Клоуз (2011), Джулия Робъртс (2010) , Мерил Стрийп (2008), Жана Моро (1998) ...   В речта си Пенелопе Крус осъди домашното насилие в Испания и по целия свят, съобщава „Hollywood reporter“: „От началото на годината у нас са убити 44 жени, жертви на насилие, заради своя пол, а от 2003 г. насам жертвите са над хиляда. Колко жени са убити по целия света? Надявам се, че когато жената събере свръхчовешката сила, от която се нуждае, за да осъди това, което й причинява страдание, тя ще бъде чута в самото начало, а не когато вече е късно.\" Пенелопе Круз посвети тази награда на своите близки, на съпруга си Хавиер Бардем и двете им деца, но също на Педро Алмодовар, Бигас Луна и Фернандо Труеба, трима испански режисьори, с които тя работи.\r\nЗа случая актрисата носеше бяла рокля от есенната колекцията Висша мода 2019 на Шанел - тя е и лице на френската марка. Тя бе облечена в бяло и по-рано през деня, когато позира заедно с Гаел Гарсия Бернал и Едгар Рамирес, за да представят  „Wasp Network” , новият филм на Оливие Асаяс, посветен на група кубински шпиони. Спечелилата Оскар актриса носеше бял костюм Ralph Russo с подходящо бюстие, отново творение на висшата мода.   ", "date": "2019.09.29", "title": "Пенелопе Круз с престижна награда от фестивала Сан Себастиан "}
{"url": "https://www.actualno.com/viewpoint/toni-bleyr-momentyt-iziskva-da-se-dyrjim-kato-vyzrastni-caruva-bezporjadyk-news_1379878.html", "text": "              На 19 септември човекът, който приема екипът на списанието, е раздвоен между надеждата за решение на тежката конституционна и политическа криза и тревогата от предизвестена катастрофа.Той е един от най-яростните противници на Brexit, този, който трансформира Обединеното кралство и модернизира Лейбъристката партия, ръководена днес от неговия противник, Джереми Корбин.   Paris Match: Как оценявате ситуацията след последните две седмици на политически сътресения, белязани от внезапното спиране на Парламента?  Тони Блеър: Царуват липсата на ред и безпорядъкът. Бъркотията. Това е една огромна каша. А липсата на парламентарни дебати, необходими в този решаващ момент, само влошава напрежението. Допълнителната трагедия на Великобритания в този момент се крие в хаотичното състояние на двете основни управляващи партии в страната. Консерваторите и лейбъристите преминават в най-лошия момент през една криза на легитимността, поставяйки под въпрос, по мнение и сред техните редици, лидерите им, съответно Борис Джонсън и Джереми Корбин. Що се отнася до самите британци, независимо дали са привърженици на напускането или защитници на оставането в ЕС, всички те са единодушни по една точка: това трябва да приключи. На всички им писна от Brexit!\r\nParis Match: Как да излезем от тази криза?\r\nТ.Б.: Единственото разумно решение би било провеждането на втори референдум, както от месеци казвам аз. В случай, че не се постигне бързо споразумение, което с всеки изминал ден изглежда все по-малко и по-малко вероятно, е важно да се допитаме отново до избирателите.    Paris Match: И ако „Напускаме“ надделее?   Т.Б.: Ще трябва да го приемем. Но не съм сигурен, че това ще е резултатът при втори референдум. Ако има проблем и проблемът е Brexit, трябва да попитате населението за неговото мнение. Без, обаче, да се смесват темите.\r\nParis Match: Настоящият министър-председател предлага, напротив, да се организират нови общи избори ...\r\nТ.Б.: Това наистина е негова идея. Неговият залог, също. Борис Джонсън вижда в това, разбира се, и преди всичко своя интерес, защото смята, че може да спечели изборите. Освен това организирането на избори може да замаскира нарастващата непопулярност сред общественото мнение за Brexit без споразумение - което той защитава, без да го заявява открито, защитавайки се от все по-голямата непопулярност на своя политически опонент Джереми Корбин и ръководството на Лейбъристката партия. И накрая, в този случай поддръжниците на партията Brexit вероятно ще гласуват за Консервативната партия, друг потенциален фактор за победа. В случая, Джереми Корбин имаше хиляда пъти право да не попадне в този капан и да откаже нови избори. Той рационално управлява ирационални обстоятелства.\r\nParis Match: За някои коментатори, противопоставяйки се на законодателни избори, това ще бъде първия път, когато Джереми Корбин би се съгласил с вас.   Т.Б.: [Избухва в смях.] Да, за първи път в неговия живот. И в  моя, също.   Paris Match: Мислите ли, че все още е възможно да се постигне съгласие за напускане?\r\nТ.Б.: Ще бъде ужасно трудно. Защото, всъщност, всичко се свежда до първоначален избор, който не бе обяснен правилно през 2015 г., по времето на първия референдум. Нито дори след това. Този избор е следният: или Великобритания остава на единния пазар, поддържайки отворена граница между Северна Ирландия и Република Ирландия, както се изисква от споразуменията между Великобритания и Ирландия - в този случай, защо тогава искате да напуснете ЕС? –, или тя избира напускане, задължително много болезнено. Brexit от своята поява лежи на един основополагащ мит. Великобритания никога не е загубила дори атом от своя суверенитет, като влезе в Европа. Тя просто се присъедини към общ пазар, общ търговски съюз, чието създаване силно желаеше. Няма какво да се направи, въпреки казаното пред избирателите. Това е голямото противоречие. Това е произходът на сюрреалистичната ситуация, в която живеем днес.\r\nParis Match: Настроените про-Brexit обаче обвиняват ЕС за намеса във вътрешните работи на страната.\r\nТ.Б.: Това е мит! Лъжа. Измислица. Бях министър-председател в продължение на десет години и не бих могъл да цитирам дори един закон, който съм искал да видя обнародван, и това да е било блокирано от Брюксел. И обратно. Европа никога не е имала дума по нашите национални въпроси, независимо дали става въпрос за здравната система, образованието или данъчното облагане. Нито, разбира се, относно вътрешната сигурност. Страната не е и никога не е била в Шенгенското пространство. Така че, да обвиняваме ЕС на теория за приток на имигранти на нашата земя, докато страната контролира сама границите си, е абсурдно. И все пак това е посланието, което е разпространявано от години от про-Брекзит настроените и което, уви, допринесе за гласуването „Напусни“. Истинският дебат, който трябва да се проведе днес, е да разберем защо сме в Европа. За останалото, проблемите, погрешно повдигнати в контекста на Brexit,  възникват от сегашното състояние на западния свят, между икономическата стагнация и културните различия. С една дума, глобализацията, наложена ни от другите.\r\nParis Match: Какво ще се случи в последните седмици преди крайния срок на 31 октомври?   Т.Б.: Ако не бъде постигнато споразумение, което за съжаление изглежда вероятно, предвид липсата на реални преговори между правителството и Брюксел, Борис Джонсън ще трябва да поиска удължаване на срока за задействане на член 50. Независимо дали той иска или не.\r\nParis Match: И ако Европа сложи край на това?\r\nТ.Б.: Рискът съществува. Ето защо бих искал да пледирам в нашия случай пред ЕС и ръководителите на европейските държави. Решението на еднин проблем, толкова сериозен, натоварен с последствия, под въздействието на нетърпение, безсилие или дори преумора, би било историческа грешка от страна на европейците. Този въпрос ще определи бъдещето на няколко поколения. Както и силата на Европа в света. И балансът в рамките на Европейския съюз. Живеем момент с изключителна гравитация. Това изисква от страна на всички, които са засегнати, сериозност и хладнокръвие. Празни приказки и нервни кризи са недопустими. Това не е моментът да се държим като тийнейджъри нито да увеличаваме инфантилни провокации.\r\nАко вторият вот за Brexit обезсили първия, това ще бъде завинаги краят на този дебат.\r\nParis Match: Мислите ли, че Европа има какво да губи още?   Т.Б.: Очевидно е! Борис Джонсън иска да постави един вид „офшорен“ конкурент пред вратите на ЕС. Което ще стане неизбежно в случай на \"твърд\" Brexit. Европа непременно ще пострада, дори последствията да не се усетят веднага. Всяко вътрешноевропейско разделение ще има отрицателни последствия, докато силата на Китай се утвърждава с всеки изминал ден. Ще бъде необходимо да се развие един вид икономическо сътрудничество, което ще бъде много сложно за осъществяване. Уверявам, че разбирам Еманюел Макрон и другите европейски държавни глави, които изразяват своето разочарование  и неудовлетвореност. Но също така ги моля да вземат предвид какво Великобритания носи на Европа, а то не е малко. По този начин, Великобритания няма да бъде заличена от пейзажа. Тя отново ще бъде силна. И Европа ще има полза. Обратно, един разрив би я отслабил за десетилетия, когато се нуждаем от единство. Особено на технологичния фронт, изправен пред американските и китайските мастодонти.\r\nParis Match: Какво ще отговорите на европейците, които се страхуват да оставят страната в ЕС постоянно разделена?\r\nТ.Б.: Те грешат. Напротив, мога да гарантирам, че ако вторият вот обезсили първия, това ще бъде краят на този дебат завинаги. Никой не би споменал тази тема в страната. И двата лагера имат само едно общо желание: да оставят всичко това зад себе си, веднъж завинаги. Парламентът трябва да поиска втори референдум. Депутатите трябва да го обявят високо и ясно. И Борис Джонсън ще трябва да го чуе.\r\nParis Match: Вярвате ли, че ще се Brexitще се случи?\r\nТ.Б.: Подължавам да мисля, че няма да се случи. ", "date": "2019.09.29", "title": " Тони Блеър: Моментът изисква да се държим като възрастни, царува безпорядък"}
{"url": "https://www.actualno.com/sciencelogy/facebook-i-whatsapp-shte-predavat-kriptirani-syobshtenija-na-policijata-vyv-velikobritanija-news_1379862.html", "text": "      Няколко американски социални мрежи, включително Facebook и WhatsApp, ще бъдат длъжни да предават криптирани от потребителите съобщения на британската полиция в съответствие с ново споразумение между Лондон и Вашингтон, съобщава „Bloomberg“, позовавайки се на информиран източник.      Според агенцията споразумението, което ще бъде подписано следващия месец, ще задължи социалните мрежи да предават информация, за да подпомогнат разследването на особено тежки криминални престъпления, включително тероризъм и педофилия.   Британският министър на вътрешните работи Прити Пател заяви по-рано, че за престъпниците е добре дошло намерението на Facebook да разреши на потребителите да изпращат криптирани по такъв начин съобщения, че само подателят и получателят да имат достъп до тях. Тя призова социалните мрежи да предоставят на разузнавателните служби достъп до съобщенията, пише БГНЕС.\r\nСпоред агенцията, в съответствие с новото споразумение, САЩ, за разлика от Обединеното кралство, ще могат да използват информацията, получена от британските компании, само при дела с произнесена присъда за смъртно наказание.   ", "date": "2019.09.29", "title": "Facebook и Whatsapp ще предават криптирани съобщения на полицията във Великобритания"}
{"url": "https://www.actualno.com/europe/v-avstrija-zapochnaha-parlamentarnite-izbori-news_1379887.html", "text": "      Първите избирателни секции на парламентарните избори отвориха в Австрия, съобщава РИА Новости.      Някои от тях започнаха да работят в 6:00 часа, други  ще започнат в 10:00 часа, когато отделни пунктове вече ще затварят. Властите на републиката официално разрешават на общините и градовете самостоятелно да определят работното време на пунктовете. Очаква се обаче до 17 ч. всички участъци вече да бъдат затворени и преброяването на гласовете да започне.   В състава на Националния съвет (долната камара на парламента) влизат 183 депутати, които се избират само по партийни листи. Кандидат за място в парламента трябва да преодолее прага от 4%.\r\nСпоред прогнозите Австрийската народна партия (АНП), начело със Себастиан Курц, който се очаква отново да заеме поста канцлер, води с 33-34 % от гласовете. Също така в парламента се очаква да влязат Социалдемократическата партия на Австрия (22%), Австрийската партия на свободата (АПС) с 20%, Дяснолибералната NEOS (8%) и „Зелените“ (13%).  В републиката на този ден всички граждани над 16-годишна възраст или според последните оценки на Министерството на вътрешните работи 6 696 996 души ще могат да упражнят правото си на глас, пише БГНЕС. ", "date": "2019.09.29", "title": "В Австрия започнаха парламентарните избори "}
{"url": "https://www.actualno.com/balkani/43-ti-poreden-protest-edin-ot-pet-miliona-v-belgrad-news_1379864.html", "text": "      На 43-я протест „1 от 5 милиона“ на 28 септември вечерта бе поискана оставка на кмета на Белград Зоран Радоичич и неговия заместник Горан Весич, съобщава \"Данас\", цитирана от БГНЕС.      Актьорът Радослав Миленкович прочете искането на неформалната група „Самозащита“, съставена от видни интелектуалци: „Ние почувствахме, усетихме много от вредите, които градските власти нанесоха на Белград. Те включват Белград на вода, кабинков лифт на Калемегдан, площад Славия и премахване на главната железопътна гара. Решихме да не мълчим повече и да отговорим с рев. Основните виновници са кметът Зоран Радоичич и неговият заместник Горан Весич “.   Организаторите заявиха, че фокусът на протеста са студентите, които за дванадесет дни окупираха сградата на Белградския университет.\r\n\"Терорът на некомпетентното мнозинство, ние, гражданите, търпим и мълчим вече седем години\", заяви актьорът Радослав Миленкович Рале, член на „Самоотбрана“, която поиска оставките.  \"Ако на 4 ноември не се приеме, че Синиша Мали е плагиат, ние отново ще бъдем в ректората, но в компанията на нашите професори\", каза студентката Мила Йованович, една от организаторите на 43-ия протест „1 от 5 милиона“ , която заедно със своите колеги блокираха Ректората.\r\n„Плагиатството не трябва да се толерира. Университетът в Белград трябва да бъде свободна институция в тази страна. Университетът в Белград показа, че има единство\".   „Университетът в Белград не е място за преписване \", каза Йованович и добави:\" Започнахме от Ректората, но бавно, стъпка по стъпка, ще освободим цялата тази държава“.    Организатори, включително студенти, участвали в блокадата на Ректората на Белградския университет от 13 до 25 септември, заявиха, че студентите „успяха да възстановят автономията и целостта на тази институция, доказвайки, че промяната в Сърбия е възможна и че борбата за тях трябва да продължи. \" ", "date": "2019.09.29", "title": "43-ти пореден протест \"Един от пет милиона\" в Белград "}
{"url": "https://www.actualno.com/healthy/kardiolozi-ot-vma-preglejdat-bezplatno-za-denja-na-syrceto-news_1379877.html", "text": "      Във връзка със Световния ден на сърцето (29 септември) специалисти от Военномедицинска академия (ВМА) ще преглеждат безплатно пациенти с проблеми с кръвното налягане.      Консултациите ще се проведат на 30 септември 2019 г., от 8.00 до 13.00 часа, в кабинет № 218, намиращ се на втория етаж в поликлиниката на ВМА. За целта е необходимо да бъде направено предварително записване на тел.: 02/92 25 682. Не се изисква направление от личния лекар.   Целта на кампанията е да се повиши информираността на обществото по въпросите, свързани с повишеното кръвно налягане, което е една от най-честите причини за смърт от сърдечни заболявания, инсулти и сърдечна недостатъчност. Глобалният сърдечно-съдов риск нараства драматично, когато артериалната хипертония е съчетана с рискови фактори, свързани с храненето и начина на живот, повишен холестерол, наднормено тегло, повишена консумация на сол и захар, обездвижване, тютюнопушене.\r\n„Смисълът на Световния ден на сърцето е да се вдигне достатъчно шум, за да спечелим вниманието не само вече болните, но и на здравите хора. Нека всички си дадат сметка, че можеш да спасиш сърцето си дори без да си герой. И малките жестове, които му правиш стигат. Например – редуцирането на теглото, здравословното хранене, умереното движение, избягването на стреса и вредните навици, контролът на кръвното налягане и захар”, коментира полковник проф. Ивайло Даскалов, началник на Клиника по кардиология, цитиран от БГНЕС.   ", "date": "2019.09.29", "title": "Кардиолози от ВМА преглеждат безплатно за Деня на сърцето "}
{"url": "https://www.actualno.com/europe/boris-djonsyn-sybira-konservativnata-partija-v-bitka-za-brexit-news_1379885.html", "text": "      Британският премиер Борис Джонсън събира своята Консервативна партия в неделя, в Манчестър, на конференция, която би могла да бъде последната й такава преди избори, съобщава АФП. Доминираща тема на събранието ще бъде Brexit.      Въпреки редица парламентарни неуспехи и поражението във Върховния съд, Джонсън настоява, че ще изведе Великобритания от Европейския съюз, със или без сделка, на 31 октомври.\r\nПозицията му го изправи в противоречие с Камарата на общините, която прие закон, блокиращ излизането от ЕС \"без сделка\", и загуби редица от своите депутати.\r\nНо това намира отклик у много про-Brexit привърженици и по-специално сред членове на Консервативната партия, които го избраха през юли, и се очаква да го приветстват като герой.     Конференцията „ще бъде митинг за Борис Джонсън и митинг за Brexit, прогнозира Тим Бейл, професор по политика в университета „Куин Мери“ в Лондон.\r\nЧетиридневната среща в Манчестър, северозападна Англия, обаче рискува да бъде прекъсната от работата на парламента в Лондон.\r\nДепутатите бяха бесни от решението на Джонсън да прекрати работата на парламента за пет седмици в началото на септември - ход, който Върховният съд отмени във вторник.    Опозиционните партии заплашват с все още неуточнени маневри, които могат да принудят министрите да се свърнат обратно в парламента през следващите дни.\r\nНо това, което предизвика недоумение сред депутатите е, че Джонсън ще изнесе заключителната си реч, както е планирано в сряда, когато той трябва да отговаря на въпроси в Камарата на общините.   Джонсън имаше бурни два месеца на служба, като претърпя седем последователни поражения в Камарата на общините  - в процеса загуби мнозинството си.\r\nТой изгони 21 консервативни депутати, когато подкрепиха закон, който изисква той да забави Brexit, ако не успее да постигне сделка с ЕС до средата на октомври.\r\nДжонсън спря работата на парламента, но Върховният съд реши това за незаконно. И когато той призова за избори преди деня за Brexit, депутатите го блокираха.   И още едно главоболие за  него – следовател от полицията проучва дали трябва Джонсън да бъде разследван за връзките си с американска бизнесдама, докато бе кмет на Лондон.\r\nНо Джонсън отговори с предизвикателство срещу решението на съда и съсредоточи вниманието си върху депутатите, като ги обвини в „отстъпване“ пред ЕС и в опит да подкопаят вота от референдума през 2016 г. за напускане на съюза.   Неговата реторика привлече обвинения в разпалване на разделението, но изглежда, че печели про-Brexit избирателите.\r\nКонсерваторите имаха ясна преднина пред основната опозиционна лейбъристка партия, откакто Джонсън я пое.\r\nПроучване на YouGov тази седмица ги постави с 11 точки по-напред, докато анкета на Opinium в неделя отчита тази преднина на 12 точки.\r\n\"Това, което той се опитва да направи, е да увеличи максимално подкрепата сред избирателите на листата\", заяви Крис Къртис, мениджър на политическите изследвания в YouGov, пред АФП.\r\nБроят на анкетите има значение, тъй като при парламент в задънена улица, повечето коментатори очакват избори през следващите няколко месеца.   Но Джонсън трябва да преодолее ключово препятствие преди това.\r\nЗаконът, приет от депутатите, означава, че той може да осъществи Brexit само на 31 октомври, ако постигне споразумение чрез среща на върха на ЕС на 17 октомври.\r\nНо малцина в Брюксел са оптимисти и последният кръг от преговори приключи в петък без пробив.\r\nКонстантин Фрейзър, анализатор по европейската политика в инвестиционната служба TS Lombard, заяви, че екипът на Джонсън изчерпва възможностите си.\r\n\"Те загубиха доверието в тях за напускане на ЕС на 31 октомври и е много трудно да се предположи как биха могли да постигнат това\", каза той пред АФП.   „Значи техният отговор ще бъде да излязат на борба, да наблегнат на реториката и на конфронтацията.“\r\nНе всички консерватори са вплетени от подхода на Джонсън, но много умерени ще избегнат конференцията, пише БГНЕС.\r\nБившият финансов министър Филип Хамънд, който бе изключен от редиците на консерваторите заради закона за Brexit, предупреди, че неговата партия се е превърнала в един от \"идеологическите пуритани, които не търпят инакомислещи\".\r\nПовечето депутати се опасяват, че напускането на  ЕС без сделка ще бъде икономически катастрофално, но правителството настоява, че е засилило подготовката за подобен сценарий.\r\nДжош Харди, заместник-шеф на влиятелната лобистка група Си-би-ай, предупреди в неделя, че фирмите \"не могат да бъдат защитени от най-лошите ефекти\". ", "date": "2019.09.29", "title": "Борис Джонсън събира Консервативната партия в битка за Brexit"}
{"url": "https://www.actualno.com/tips/prognozi-ot-italija-naj-dobrite-predlojenija-za-nedelnija-kryg-na-botusha-news_1379945.html", "text": "      Италианската Серия А е в разгара си, като поредната порция вълнуващи неделни мачове предоставя и много варианти за на любителите на спортните залози. Ето и няколко предложения за настоящия рунд в Италия, а !       Наполи приема Бреша в първи мач от неделната програма в италианската Серия А. Наполи няма загуба от Бреша в последните си четири мача, а гостите пътуват към Непаол след поражение у дома с 1:2 от Ювентус през седмицата. Същевременно Марио Балотели и компания загубиха три от последните си четири мача в Италия. : Победа за Наполи – 1,30 коефициент.      Лацио приема Дженоа в пореден мач в неделния следобед в Италия. Двата отбора далеч не са в най-добрата си форма, като в последните си пет мача и двата тима имат по три загуби, една победа и един равен. Същевременно, когато се стигне до дуел между Лацио и Дженоа винаги виждаме резултатни мачове и голове в двете врати. Осем от последните десет мача завършват с гол/гол, а досега серията е от седем поредни дуела. Смятам, че :на „Олимпико” в неделя пак ще видим голове в двете врати. – 1,66 за гол/гол.      Лече посреща Рома в класически мач от Италия, който не сме гледали в последните седем години. Рома е с по-добрият актив от опонента си към този момент, докато Лече редува силен със слаб мач. Това лутане е напълно логично и продиктувано от дебютния сезон в елита, но не смятам, че отбор като Рома ще позволи да допусне загуба при визитата си в неделя. Аргументите са на страната на римляните, които имат четири победи в последните пет мача срещу своя съперник.    : Рома да спечели    Каляри посреща Верона на „Арена ди Сардиния” в сетен мач от кръга в Италия. Двата отбора ще се опитат да запазят елитния си статут през този сезон, но формата на Каляри в последно врем подсказва, че това може да стане и за тях – безпроблемно. В последния кръг Каляри записа успех при визитата си на Наполи, докато Верона направи равенство – 0:0 срещу Удинезе. Двата отбора не обичат да си вкарват много голове, когато дойде този мач. В три от последните пет двубоя помежду им виждаме ъндъри, а Верона е с четири ъндъра в последните си пет официални мача. : Под 2,5 гола – 1,66 коефициент.  ", "date": "2019.09.29", "title": "Прогнози от Италия: Най-добрите предложения за неделния кръг на Ботуша"}
{"url": "https://www.actualno.com/crime/myj-namushka-jena-s-noj-policijata-go-arestuva-news_1379938.html", "text": "      Полицията е задържала мъж, който в петък намушка жена с нож в Септември.Криминално проявеният е привлечен като обвиняем и задържан за срок до 72 час, съобщават от МВР.      В петък следобед в полицейското управление в Септември се получил сигнал за намушкана с нож жена. Пристигналите на мястото екипи установили, че пострадалата е 36-годишна пловдивчанка. Тя била транспортирана с линейка в МБАЛ-Пазарджик с прободни рани в областта на корема и краката.   В хода на разследването е установено, че жената е била при роднини в Септември. Пристигналият впоследствие на адреса 41- годишен мъж, с когото живеела на семейни начала, в изблик на ревност нанесъл няколко удара с нож по тялото й, след което се качил в автомобил и избягал.\r\nНа местопроизшествието е извършен оглед от дежурна група при РУ-Септември, като са иззети веществени доказателства, в това число и оръжието на престъплението. Със съдействието на полицейски служители от ОДМВР-Пловдив нападателят е установен и задържан на територията на пловдивския квартал \"Столипиново\".  Действията по разследването продължават под наблюдението на Окръжна прокуратура- Пазарджик.    ", "date": "2019.09.29", "title": "Мъж намушка жена с нож, полицията го арестува"}
{"url": "https://www.actualno.com/crime/vtora-jertva-na-katastrofata-v-plovdiv-news_1379944.html", "text": "      Втора жертва на инцидентът в Пловдив. Оказа се, че в колата, която катастрофира на мост над река Марица, е пътувало още едно момче, съобщи BTV.      При удара на лекия автомобил в стълб тази нощ то е излетяло от колата и е паднало в реката. Полицията се опитва да извади тялото му от водата.   Инциденът стана около 2 часа апрез нощта на 29 септември. Лек автомобил \"Опел\", управляван от шофьор без книжка, с четири 19 годишни момчета се е блъснал в стълб до кръстовище между бул. \"Марица\" и \"Източен\".\r\nПо случая е образувано досъдебно производство.   ", "date": "2019.09.29", "title": "Втора жертва на катастрофата в Пловдив"}
{"url": "https://www.actualno.com/society/tejka-nosht-opashki-na-granicata-s-turcija-problemyt-veche-e-otstranen-news_1379951.html", "text": "      Огромно задръстване е блокирало стотици българи на границата с Турция. На граничния пункт Дракьой при Малко Търново работата е била спряла. Проблемът бил с електрозахранването от турска страна - скъсан подземен кабел, който е трябвало да бъде сменен. Аравията вече е отстранена. В резултат се образували огромни опашки, чакането продължило цялата вечер, съобщава Нова тв.      В 21:30 часа на 28 септември системата за проверка на паспортите на пункт Даракьой е спряла да работи, и повече от 15 часа български граждани са били блокирани на границата. Никой не им дал информация какво се случва, съобщава BTV.   Аварията е била отстранена малко преди 12 часа на обяд на 2 септември и постепенно огромната опашка започва да се придвижва. Движението обаче ще остане силно натоварено и блокирано още няколко часа, предупреждават свидетели.\r\nСитуацията с трафика на третия изход от Турция към България - ГКПП „Капъкуле- Капитан Андреево“, към входа за България към момента е спокойна.  Генералното консулство на България в Одрин е в непрекъсната връзка с турските гранични и митнически власти и при необходимост има готовност да реагира. От външно министерство препоръчват да се изполва при възможност друг маршрут за прибиране в България.\r\nПри необходимост от съдействие българските граждани могат да се обадят на:   Телефон: 0090 284 214 06 17, дежурен телефон в извънработно време в работни дни: 0090 533 7396140, дежурен телефон в почивни и празнични дни: 0090 533 6298164.     ", "date": "2019.09.29", "title": "Тежка нощ: опашки на границата с Турция, проблемът вече е отстранен"}
{"url": "https://www.actualno.com/asia/teheran-rijad-ne-moje-da-si-kupi-sigurnost-news_1379971.html", "text": "      Външният министър на Иран призова  Саудитска Арабия да приеме, че \"сигурността не може да бъде купена\", като каза, че прекратяването на войната в Йемен ще потуши регионалното напрежение.      В интервю за официалната информационна агенция ИРНА в кулоарите на Общото събрание на ООН Мохамед Джавад Зариф обвини саудитското ръководство в разпалване на противопоставянето.   \"Те смятат, че по същия начин, по който досега са купували всичко с пари и са успели да купят оръжие, приятелство и подкрепа, те могат да си купят и сигурност с пари\", каза той и призова Рияд да \"остави настрана тази илюзия \".\r\nСаудитска Арабия и Иран са заплетени от  десетилетия в борба за регионално господство и подкрепят противоположни страни в ожесточена война, която изтласка Йемен на ръба на глада.  Тези напрежения нараснаха през последните месеци, особено след опустошителната атака срещу саудитските петролни инсталации в началото на този месец.\r\nЗариф каза на ИРНА,  че Рияд причинява напрежението, за да „отвори (пътя) за чужденците да влязат в региона“.   САЩ разполагат с няколко големи военни бази в Персийския залив и заплашват с удари в отмъщение за атаките, за които обвиняват Ислямската република.    Зариф каза, че решението \"е абсолютно ясно и това е край на войната в Йемен\".\r\n\"Напрежението в региона ще приключи и ще спре бъдещите щети върху престижа на Саудитска Арабия\", каза той. ", "date": "2019.09.29", "title": "Техеран: Рияд не може \"да си купи сигурност\""}
{"url": "https://www.actualno.com/asia/pojar-izbuhna-na-visokoskorostna-gara-v-sauditska-arabija-video-news_1379993.html", "text": "      Пожар избухна на нова железопътна гара за високоскоростни влакове в саудитския град Джеда, съобщиха властите на фона на огромните облаци от дим, наблюдаван да се издигат във въздуха.      Заради огънят, станцията е била затворена, а влаковете спрени. Станцията е част от високоскоростната железопътна система Харамаин,  която функционира от октомври миналата година и превозва пътници между Мека и Медина, най-светите места на исляма.  \"Гражданската защита гаси пожар, който избухна на гара в Сулеймания ... досега не са регистрирани наранявания\", заявиха от  Главната дирекция на гражданската защита на Саудитска Арабия в Twitter.    Видео, качено в Twitter от провинциалното правителство на Мека, показа стълбове от сив дим, издигащи се от комплекса.\r\nПламъците избухнаха 12:35 ч. местно време.         Системата е в състояние да превозва пътници на 450 километра през пристанището на Червено море в Джеда със скорост до 300 километра в час.\r\nСаудитският крал Салман откри железопътната линия през септември 2018 г. Длъжностните лица я определиха като най-големия транспортен проект в региона.\r\nПрез 2011 г. Рияд подписа  сделка с испански консорциум за изграждане на ж.п. трасето, д9ставяне на 35 високоскоростни влака и поддръжка на системата за 12 г. ", "date": "2019.09.29", "title": "Пожар избухна на високоскоростна гара в Саудитска Арабия (ВИДЕО)"}
{"url": "https://www.actualno.com/health/zdravoto-syrce-iska-menu-ot-pileshko-i-riba-jadki-i-bob-news_1379909.html", "text": "      Отказът от тлъсто месо в полза на домашни птици или риба, употребата на сушени кайсии, боб и ядки, както и ограничаването на приема на захар ще помогне за запазване здравето на сърцето, следва от препоръките, публикувани на уебсайта на Националния медицински изследователски център по превантивна медицина на руското Министерство на здравеопазването.      Световният ден на сърцето се отбелязва на 29 септември. Според Световната здравна организация (СЗО) сърдечно-съдовите заболявания са водещата причина за смърт в световен мащаб и ситуацията едва ли ще се промени в близко бъдеще. СЗО прогнозира, че около 20,6 милиона души ще умрат от сърдечно-съдови заболявания през 2030 година.   \"Балансираната диета е първата стъпка към здраво сърце. Тя осигурява на човека полезни вещества, които са необходими за нормалното функциониране на всички функционални системи на тялото и поддържане на нормално телесно тегло\".\r\nПри избора на ястия експертите съветват да се даде предпочитание на домашни птици, риба и морски дарове, както и да се изберат млечни и несладки млечни и кисело-млечни продукти.  Освен това трябва да увеличите и приема на храни с високо съдържание на калий и магнезий, като сушени кайсии, боб, ядки и  хляб с трици, се сочи още в препоръките.\r\nЗеленчуци и плодове дневно трябва да се консумират най-малко 400 грама, но консумацията на захар, сладкиши, сладкарски изделия и сладки безалкохолни напитки трябва да бъде ограничена, тъй като те са доста висококалорични, подчертава уебсайтът.   Консумацията на продукти, съдържащи омега-3 мастни киселини - несолена скумрия, сьомга, пъстърва, ще бъде полезна за сърцето. В същото време тлъстото месо, сметаната и мазната извара трябва да бъдат ограничени в менюто.     ", "date": "2019.09.29", "title": "Здравото сърце иска меню от пилешко и риба, ядки и боб "}
{"url": "https://www.actualno.com/crime/zapaliha-kolata-na-razsledvasht-policaj-v-sofija-news_1379947.html", "text": "      Запалиха колата на разследващ полицай в София, съобщи Нова тв. Целата на атаката все още се изяснява.      Щетите от палежа за момента са само материални - изгорял е предният капак и стъкло на аватомобила. Инцидентът се случил около 5 сутринта. Колата била паркирана пред блока, в който живее полицая и семейството му. И двамата съпрузи са в структурите на МВР. Синът им е журналист - Кристиян Попов.   По думите му това е втори инцидент срещу семейството в рамките на година и половина. Попов не изключва това да е сплашване насочено към родителите му, защото те \"доста наркотици са хванали\". Предишният палеж още не е разкрит, но собствениците виждат връзка между двата инцидента. Според тях дори става дума за един и същи човек.\r\nБлокът има охранителни камери. Полицията разполага с видеозаписите от инцидента. Върви разследване за случилото се.   ", "date": "2019.09.29", "title": "Запалиха колата на разследващ полицай в София"}
{"url": "https://www.actualno.com/society/knsb-zapochva-sreshti-s-rabotnici-iz-stranata-news_1379936.html", "text": "      Ръководството на КНСБ започва срещи с работници из страната. Целта е да се види кои са най-сериозните проблеми на хората на труда, които не са представени в синдикати и да се търси тяхното решение. Арена „Работеща България“ ще стартира утре в Стара Загора, а през първата седмица ще бъдат посетени още Пловдив, Варна, Бургас, Сливен, Пазарджик и Перник, съобщиха от КНСБ.      Целта на Арена „Работеща България“ е да се създаде платформа, в която работниците, дори и тези, които не членуват в синдикати, да могат да изказват искания мнения или препоръки към останалите социални партньори, като работодатели, правителство и международни организации.   Тази платформа ще бъде Гласът на Работеща България, каквото беше и мотото на последния ни конгрес. Като най-голямата структура на хората на труда, КНСБ защитава всички работещи в България, не само нашите членове. Затова на организацията й отива да бъде  организатор и основен двигател на такава инициатива, заяви лидерът на Конфедерацията Пламен Димитров.\r\nСрещите с хората ще представляват дискусии, на които ще се обсъждат теми, които касаят работещите. Част от тях са поведение в социалните мрежи, стрес на работното място, предизвикателствата пред пазара на работна ръка, ръст на работните заплати. Тези теми са определени като най-важни от фокус-групи, проведени през последните месеци в цялата страна.  Повечето участници във фокус-групите посочват като най-съществени проблеми заплащането (най-вече ниските заплати), работното време и възможностите за почивка, претоварването и стреса в работата , както и липсата на достатъчно кадри, затруднения при разпределение на работата и взаимната заменяемост, ползването на отпуските.\r\nВъв всеки град, в който ще се проведе „Арена Работеща България“ ще има и пресконференция на ръководството на КНСБ. За точното й място ще бъдете уведомени от Регионалните ни съвети, пиша БГНЕС.    ", "date": "2019.09.29", "title": "КНСБ започва срещи с работници из страната "}
{"url": "https://www.actualno.com/society/novinite-naj-vajnoto-za-denja-29-septemvri-news_1380049.html", "text": "      Екипът на събра за вас най-интересното от изминалия неделен ден, 29 септември.       „Ако Министерският съвет не отложи въпроса за членството на Македония, докато тя не изчисти историята от фалшификации, ВМРО ще напусне управлението\". Това заяви вицепремиерът и лидер на партията Красимир Каракачанов. В страницата си във Facebook лидерът на ВМРО, министър на отбраната и заместник министър-председател на Република България Красимир Каракачанов публикува пространствен коментар по повод предстоящите срещи във връзка с европейското бъдеще на Република Северна Македония. Вицепремиерът изказва позицията, че работата в междуведомствената комисия за общата история между двете държави не напредва, а напротив - все повече се чуват разногласия и разминавания в позиците на експертите. Затова той припомня, че позицията на пълна покрепа на България за Северна Македония, може да бъде променена и доверието на България към властите в държавата пред ЕС - снето.   Бившият главен прокурор Никола Филчев коментира в сутрешния блок на БНТ освобождаването на Джок Полфрийман, отношенията между Цветан Цветанов и Бойко Борисоя, номинацията на Иван Гешев за главен прокурор и даде оценка на работата на Сотир Цацаров. \"Ако не беше Борисов, Цветанов щеше да мести сега гиричките в някой физкултурен салон. Иначе Цветанов се разви и израсна, създал е център за евроатлантически анализи, а някои смятат, че е по-добре да направи физкултурен център\". Това каза пред БНТ бившият главен прокурор Никола Филчев. Предстоящите местни избори у нас ще са най-тежките досега. Това заяви пред БНР говорителят на Централната избирателна комисия (ЦИК) Александър Андреев. Очаква се отчитането на резултатите да става по-бавно и процесът на приемане на протоколите да е по-дълъг, каза Андреев. Според него и Централната избирателна комисия ще бъде натоварена с повече сигнали за проблеми. „Към момента не бихме могли да кажем, че ще има проблеми в кампанията. Дори се надяваме да няма. Разбира се, ако има, то ще бъдат най-често по въпросите, свързани с публикуването на социологически проучвания във връзка с предизборната кампания, с въпросите, които са свързани с накърняването на права на кандидатите и т.нар. \"добри нрави“, обобщи той.     33-годишният бивш канцлер на Австрия Себастиан Курц е на път да спечели парламентарните избори в неделя въпреки скандала, който обхвана предишните му крайнодесни съюзници, показват прогнозните резултати на 29 септември. Австрийското министерство на вътрешните работи, което отговаря за организирането и провеждането на изборите, ще представи окончателните резултати най-рано в понеделник, като вземе предвид гласовете на австрийците, изпратени по пощата. В стремежа си да изолира руската икономика от американските санкции, Кремъл направи отказването от разплащанията в долари дългосрочен приоритет, но руските власти ще бъдат принудени да разчитат на зелените пари още известно време. От 2013 г. Централната банка на Русия се опитва да намали броя на транзакциите, извършвани в щатски долари, както за вътрешни плащания, така и за външна търговия. Русия многократно се сблъсква със санкциите на САЩ и ЕС от 2014 г. по разнообразни причини: от анексирането на Крим и войната в Източна Украйна до отравянето на бивш шпионин във Великобритания и намесата в американските президентски избори през 2016 г. Основната причина поради която Кремъл се фокусира върху отказването от долара (т.нар. дедоларизация) е, че американските санкции са международни – те заплашват всички компании, използващи щатския долар или опериращите държавни дъщерни дружества. Американската преса публикува в петък нови разкрития за Доналд Тръмп, които биха могли да навредят на американския президент, пише \"Paris Match\". Атаките и контраатаките в САЩ не спират - разследването срещу Хилъри Клинтън беше възобновено. В същото време в Украйна отзвукът за момента е слаб, но събитията се развиват бързо. ви предлага анализът на изданието за събитията от последната седмица.   Нов скандал на Острова с британския премиер БорисДжонсън. Докато той се опитва да надделее в политическата играна котка и мишка по темата Brexit, властите получиха сигнал срещу него. Администрацията на Лондон предаде на правоохранителните органи информация за вероятна злоупотреба с власт от страна на премиера на Великобритания Борис Джонсън докато е бил кмет на британската столица, съобщава BBC. Властите се интересуват от контактите на Джонсън с бизнес дамата от САЩ Дженифър Аркури. Смята се, че свързани с нея фирми са получили субсидии в размер на повече от 125 хиляди британски лири (около 140 хиляди евро) от бюджета на Лондон, съобщи изданието \"The Sunday Times\". Аркури е била включена в няколко британски търговски делегации. Франция се прощава с бившия президент Жак Ширак. Тленните му останки са изложени за общонародно поклонение в Дома на инвалидите в Париж. Това е мястото, където са погребани прочути френски държавници, сред които и Наполеон Бонапарт. Понеделник е официален ден на траур във Франция. Очаква се на пограбалната церемония на 30 септември да пристигнат над 30 световни лидери, включително и руският президент Владимир Путин. Огромно задръстване е блокирало стотици българи на границата с Турция. На граничния пункт Дракьой при Малко Търново работата е била спряла. Проблемът бил с електрозахранването от турска страна - скъсан подземен кабел, който е трябвало да бъде сменен. Аравията вече е отстранена. В резултат се образували огромни опашки, чакането продължило цялата вечер, съобщава Нова тв. В 21:30 часа на 28 септември системата за проверка на паспортите на пункт Даракьой е спряла да работи, и повече от 15 часа български граждани са били блокирани на границата. 10 кубика дърва срещу информация за подпалвача от Котел. Горските в подбалканското градче обявиха награда за залавянето на причинителя на двата пожара. Преди седмици пожарите над Котел мобилизираха горски, огнеборци, доброволци и планинската спасителна служба. Вдигнат беше и хеликоптер. На терен горските служители са открили факла и от нея става ясно, че пожарът е умишлен – разказва директорът на горското в Котел. Тогава решил да обяви награда за залавянето на подпалвача. Първият полет на Starship на височина от около 20 километра ще се извърши след един-два месеца, заяви шефът на SpaceX Илон Мъск. \"Този кораб ще се издигне на височина 65 хиляди фута, което е около 20 километра, и ще се върне на земята след около един-два месеца\", каза той по време на събитието на стартовата площадка, където е монтиран първият напълно сглобен кекземпляр на ракетата Starship. По-рано SpaceX успешно тества прототипа на Starship: Starhopper се изкачи на височина от 150 метра и направи вертикално кацане след полет с продължителност по-малко от минута. ", "date": "2019.09.29", "title": "Новините: Най-важното за деня, 29 септември"}
{"url": "https://www.actualno.com/cinema/naj-skypite-tv-seriali-v-istorijata-news_1380083.html", "text": "      Някога телевизионните продукции разчитаха на далеч по-малки бюджети. В по-ново време обаче нещата се промениха и хитовите сериали често \"гълтат\" милиони за заснемането на един епизод, било заради заплатите на известни актьори, заради специалните ефекти или пък екзотичните локации за снимки.      От сайта The Richest разкриват кои са най-скъпите ТВ поредици в историята.    Сериалът се излъчва между 1994 и 2009 г. по NBC, беше популярен и в България. В пика на известността му - 1999 г., продукцията на всеки епизод струва по 13 млн. долара, не на последно място заради увеличените заплати на актьорите.  ", "date": "2019.09.29", "title": "Най-скъпите ТВ сериали в историята"}
