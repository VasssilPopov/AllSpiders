{"url": "https://www.actualno.com/society/novinite-naj-vajnoto-za-denja-5-septemvri-news_693534.html", "text": "   Редакционният екип на ви представя най-важното от днешния ден в традиционния вечерен бюлетин.         Проблемите са, че се разконцентрираме. Аз съм направил най-големия компромис, аз ще загубя много. Аз се чувствам като човека с най-голяма отговорност. Това заяви председателят на парламентарната група на \"Обединени патриоти\" и лидер на партия \"Атака\" Волен Сидеров в ефира на БНТ относно стабилността в управляващата коалиция.   Президентът на САЩ Доналд Тръмп е предлагал на министъра на отбраната Джеймс Матис да убие сирийския президент Башар Асад. Това е станало след химическата атака в сирийската провинция Идлиб през април 2017 година. Това пише в книгата си \"Страх: Тръмп в Белия дом\" редакторът на The Washington Post Боб Уудуърд.     Най-големите световни и европейски информационни агенции подписаха съвместна декеларация срещу кражбата на новини от страна на Google и Facebook. Великобритания повдигна обвинения към двама граждани на Русия за отравянето на Юлия и Сергей Скрипал. Това Александър Петров и Руслан Боширов, съобщи Meduza.io. Вътрешният министър Валентин Радев реши да използва футболна терминология, за да отговори на въпроси на журналисти в парламента за оставката му.   Съветът за сигурност на ООН ще проведе в петък, 7 септември, извънредна среща за ситуацията в Идлиб. Това заяви американският посланик в световната организация Ники Хейли. След пауза от 22 дни руски бойни самолети атакуваха сирийския град Идлиб, армията на Башар Асад също се включва с удари по въздух и земя. Градът е съседен на Турция и е стратегически важен във военно и политическо отношение.", "date": "2018.09.05", "title": "Новините: Най-важното за деня, 5 септември"}
{"url": "https://www.actualno.com/interest/ucheni-se-opitvat-da-klonirat-kon-otpredi-40-000-g-news_693536.html", "text": "  Учени са взели клетъчни проби от изчезнал преди 40 000 г. кон бебе с цел да възстановят вида.     Екипът руски и южнокорейски учени твърди, че експериментът с мъжкото жребче е \"първа стъпка\" към крайната им цел - да върне живота на изчезналия мамут.\r\nЛабораторните снимки от Якутск - най-студеният град в света - показват търсенето на \"живи клетки\" в трупа, замръзнал преди между 30 000 и 40 000 години, предаде БГНЕС.\r\nСнимките в едър план показват изключителното запазване на на съществата естествения фризер на планетата.     Жребчето е открито в замръзналия подпочвен слой на сибирски кратер, известен като \"устието на ада\".\r\nТо е било на около 20 дни, когато е умряло.\r\nД-р Семьон Григориев, водещ изследовател в руския музей на мамутите, каза за кончето, че „за щастие мускулните тъкани на животното бяха неповредени и добре запазени, затова успяхме да вземем проби от тази уникална находка за биотехнологични изследвания\".    Специалист по клониране проф. Хван Ву Сук долетял от Сеул, за да постави началото на търсенето на жив ДНК материал от жребчето.   \"Ако успеем да намерим клетка, ще направим всичко възможно, за да клонираме уникалното животно\", каза той.\r\nЗа сурогатна „майка“ ще бъде използвана кобила.\r\nПо същия начин, когато учените са готови да клонират мамут, слонът ще бъде използван като заместител.\r\nНо професорът каза, че има много повече прилика между жребчето и съвременните коне, отколкото между мамута и слона.   ", "date": "2018.09.05", "title": "Учени се опитват да клонират кон отпреди 40 000 г."}
{"url": "https://www.actualno.com/society/bylgarija-e-sred-stranite-s-naj-goljam-ryst-na-zasedjavaneto-news_693530.html", "text": "   Това показва на Световната здравна организация (СЗО).     Страните ни се нарежда до по ръст на заседяващите хора. В тази група попадат и Филипините и Сингапур. Най-голям спад на заседяването пък е регистриран на Островите Кук, Йордания, Токелау, Самоа, Мианмар, Соломоновите острови и Тонга.   Организацията предупреждава, че над 1.4 млрд. души по света рискуват за развият диабет, рак, сърдечносъдови заболявания и деменция заради недостатъчна физическа активност.\r\nТова важи за една трета от пълнолетните жени и една четвърт от пълнолетните мъже. Те не спазват препоръките на СЗО за най-малко 150 минути умерено физическо натоварване или 75 минути активни тренировки или физическа работа седмично.  Световната здравна организация отчита, че в заседяването расте в богатите държави, където хората се движат все по-малко както на работа, така и в свободното си време. Намалява заседяването в бедните държави, където работата и придвижването все още изискват повече физически усилия.   ", "date": "2018.09.05", "title": "България е сред страните с най-голям ръст на заседяването"}
{"url": "https://www.actualno.com/crime/izdirvan-9-godini-ot-interpol-turski-grajdanin-e-pod-domashen-arest-vyv-varna-news_693538.html", "text": "  Състав на Варненския окръжен съд определи мярка за неотклонение „Домашен арест“ на издирван от девет години турски гражданин като член на терористична организация, съобщиха от съда. Мярката е със срок до 40 дни, а издирваният ще я търпи в хотел, в който е отседнал по време на почивката си във Варна. Окръжната прокуратура във Варна настояваше за най-тежката мярка за процесуална принуда, предаде БГНЕС.     44-годишният мъж Мехмед Я., който притежава и немска лична карта, е издирван с червена бюлетина на Интерпол - Анкара. Установен е и е задържан на 2 септември тази година на летище Варна, тъй като се е отклонил от правосъдието на Република Турция и се е укрил.   Спрямо Мехмед Я. има валидна заповед за арест, издадена още през 2005 г. от Висшия криминален съд в Адана. Той е осъден като член на терористичната организация ПКК/Конгра на 6 години и 3 месеца лишаване от свобода, от които не е изтърпял 3 години 7 месеца и 23 дни. Престъпната му дейност се е изразявала в подпомагане и работа с терористи от провинциалните крила на организацията, създаване на комитет като младежка асоциация на ПКК в университета Косатепе, както и в набиране на терористи. Бил е инструктор в организацията и е събирал финансови средства от името на ПКК.\r\nТурските власти имат намерението да поискат екстрадиция на лицето. Престъпленията, за които Мехмед Я. е получил ефективна присъда, са наказуеми и по българските закони.  Определението на Варненския окръжен съд подлежи на протест и обжалване пред Апелативния съд.   ", "date": "2018.09.05", "title": "Издирван 9 години от Интерпол турски гражданин, е под домашен арест във Варна"}
{"url": "https://www.actualno.com/curious/dneven-horoskop-za-6-septemvri-news_693502.html", "text": "        През този ден целият свят ще ви е крив или вие на него. Най-малкото, което може да направите е да не влизате умишлено в спорове. Днес се пазете от нечии добри намерения. Ще ви направят примамливо предложение, в което се крие уловка. Не забравяйте, че пътят към ада е покрит с добри намерения.   През този ден ще имате възможност да блеснете с ума и красотата си. Ще бъдете в центъра на събитие, на което ще попаднете случайно, но резултатът ще е положителен и дълготраен.     През този ден не предприемайте никакви инициативи. Късметът ви е в почивка и няма да имате ничия подкрепа в начинанията си. Има и такива дни. Очакват ви приятни преживявания, свързани с дома и семейството. Денят е подходящ за разчистване и изхвърляне на стари и ненужни вещи. Дейностите, свързани по всякакъв начин с дома ще бъдат изключително успешни. Сега може да оставите зад гърба си всякакви неразбирателства с роднините ви.      През този ден не залагайте на случайността. При взимането на решение не пренебрегвайте миналия опит и се водете изключително от разума. През този ден ще получите всичко, което искате в личен план, при това в особено големи количества. Може да ви осени гениална мисъл, не я пренебрегвайте.    Денят ще бъде изпълнен с изобилие. Колкото и странно да звучи раздялата с излишествата ще ви донесе най-голямата полза. Денят ще е успешен за интелектуална дейност. Възможно е да положите началото на ползотворни преговори, които сериозно да допринесат за повишаването на доходите ви.    През този ден не залагайте на чувствата и агресивността. Силата ви е в ума и дисциплината. Това важи за всеки ден. Това е ден за анализи. Помислете повече за близките ви. Засега се налага да оставите на страна личните ви цели. Разделете се с ненужното.", "date": "2018.09.05", "title": "Дневен хороскоп за 6 септември "}
{"url": "https://www.actualno.com/music/roden-tv-ekip-shte-vzeme-ekskluzivno-intervu-ot-dejvid-garet-v-chujbina-news_693525.html", "text": "  Месец преди първия си голям концерт у нас на 29 септември в Арена Армеец, цигулковият виртуоз Дейвид Гарет очаква екип на една от най-големите български телевизии за първото ексклузивно интервю за родна електронна медия.  Срещата ще се осъществи в една от предстоящите му тур локации, предшестващи София, а кога ще можем да гледаме интервюто с горещи новини преди шоуто му в столицата – предстои да бъде оповестено.     Както знаем, поради продължително лечение от остра дискова херния, на музиканта му се наложи да реорганизира огромна част от концертния си график тази година.  Множество концерти бяха отменени, включително в родната му Германия, отложени бяха и две дати в София, но той направи всичко възможно да зарадва българските си фенове тази есен.\r\nОчакваме го с изключителното му кросоувър шоу Explosive Live на 29 септември, в което артистът ще ни поведе на вдъхновяваща разходка през най-големите си хитови композиции, между които и оригинални  цигулкови адаптации на вечни рок и поп класики, заедно с 6-членния си бенд, на фона на спиращи дъха аудио-визуални ефекти.   Билетите от почти всички ценови категории в Арена Армеец за първото голямо шоу на Дейвид Гарет у нас  са до голяма степен изчерпани, но добрата новина е, че в продажба са и нови места в залата на цени 75 лв, 85 лв и ВИП места от 185 лв.  Линк за онлайн продажба на билети: Подробности  - в официалното фейсбук събитие ", "date": "2018.09.05", "title": "Роден ТВ екип ще вземе ексклузивно интервю от Дейвид Гарет в чужбина"}
{"url": "https://www.actualno.com/asia/kim-chen-un-shte-hodi-v-rusija-ne-e-jasno-koga-news_693543.html", "text": "  Засега Северна Корея не е дала отговор на въпроса за дата на възможно посещение на лидера Ким Чен Ун в Русия, каза на пресконференция Юрий Ушаков, помощник на президента Владимир Путин.     „Поканата е връчена, но засега не е последвала такава реакция, която да ни позволи да обявим датата“, каза Ушаков в отговор на въпрос, предаде БГНЕС.   На въпрос за възможността Ким Чен Ун да пристигне в Русия въобще, Ушаков отговори, че „теоретично такава възможност естествено е налице, това посещение се е обсъждало и съответната покана е била връчена. „Ние с корейски представители на различни нива сме говорили за това, но датата не е определена, ясен отговор от корейска страна не е получен“, каза представителят на Кремъл.", "date": "2018.09.05", "title": "Ким Чен Ун ще ходи в Русия, не е ясно кога"}
{"url": "https://www.actualno.com/society/pametnik-simvol-na-podviga-na-bylgarite-za-spasjavaneto-na-evreite-beshe-otkrit-v-tel-aviv-news_693549.html", "text": "  Премиерите на България и Израел Бойко Борисов и Бенямин Нетаняху присъстваха на тържествена церемония в парк „Чарлз Клор“ в Тел Авив, на която беше открит паметник-символ на подвига на българите за спасяването на евреите, предаде репортер на Агенция „Фокус“. На церемонията хор изпълни химните на двете страни. Деца от българското училище в Тел Авив казаха стихотворение на български език. На събитието присъстваха десетки български евреи, които живеят в Израел, както и кмета на Тел Авив.     \"Възстановена е историческата справедливост за българите, които са спасили над 100 хил. евреи\". Това каза премиерът Бойко Борисов по време на откриването на паметникa.   По думите му благодарение на българите, хиляди евреи са получили възможност да избягат. „Една историческа справедливост беше възстановена“, каза Борисов. Всички, които са направили, така че над 100 хил. евреи в момента да ги има, трябва да получат заслуженото си, добави той. „Благодаря ви, че сте тук\", каза още министър-председателят на събралите се сънародници. \r\nПремиерът обърна внимание, че на събитието присъстват премиерът на Израел Бенямин Нетаняху, кметът на Тел Авив. Борисов коментира, че с израелския си колега са се обединили заедно да проверят архивите, защото може да се окаже, че още хиляди евреи са спасени от българската държава.  Депортирането на българските евреи в нацистки концлагери е спряно след силната реакция на обществеността. От вероятна гибел са спасени около 50 хил. евреи. През март 1943 година обаче са депортирани над 11 хил. евреи от Вардарска Македония, Беломорска Тракия и Пиротско. От лагерите оцеляват само около 300 души.   Идеята за поставяне на паметник за спасяването на евреите се зароди през 2013 година, по повод отбелязването на 70-годишнината от спасяването на българските евреи от Холокоста. Тогава правителството отпусна 150 хил. лева, за да се отбележи годишнината и да се направят два еднакви паметника- за София и за Тел Авив. 5 години след отливането на монумента стана ясно, че той се е повредил заради неправилно съхранение. На 14 март кабинетът отпусна 36 хил. лева за промяна на дизайна му и нова отливка на паметника.", "date": "2018.09.05", "title": "Паметник-символ на подвига на българите за спасяването на евреите беше открит в Тел Авив"}
{"url": "https://www.actualno.com/society/otklonjava-se-dvijenieto-na-tejkotovarnite-avtomobili-po-am-trakija-v-rajona-vakarel-news_693550.html", "text": "  Във връзка със засиления трафик след изход от София по АМ Тракия, в участъка след 6-я километър на автомагистралата, движението на тежкотоварните автомобили над 12 тона временно се отклонява, съобщиха от МВР.     Движението се отклонява както следва: с. Нови хан - старият път за Пловдив посока Вакарел - детелината на Вакарел посока Бургас, където отново се включват на автомагистралата.   Очаква се ограничението да е в сила до към 21 часа тази вечер.", "date": "2018.09.05", "title": "Отклонява се движението на тежкотоварните автомобили по АМ Тракия в района Вакарел"}
{"url": "https://www.actualno.com/healthy/predlojenie-zavedenijata-da-plashtat-taksa-ako-vytre-se-pushi-news_693532.html", "text": "   Това предлага Българската асоциация на заведенията в официално становище до Министерството на здравеопазването и Народното събрание.     Припомняме, че парламентът на вицепремиера забраната за пушене на закрито да бъде отменена. Законопроектът беше внесен формално от народния представител от \"Обединени патриоти\" (НФСБ) . Мотивът е, че настоящата забрана така или иначе не се спазва, а и води до финансови загуби на туристически обекти. Промените предвиждаха хотелите, заведенията, корабите, летищата и стадионите да имат разрешение за обособяване на зони за пушачи.   Сега асоциацията на заведенията предлага да се въведе годишна такса за онези заведения, които разрешат пушенето, а парите да влизат в специален държавен фонд. Всяко от заведенията, което е платило съответната сума, ще обозначава със стикер, че таксата е платена и клиентите имат възможност да пушат. Той ще се издава от държавата и ще бъде залепен на видимо място на витрините на заведението.\r\nСпоред членовете на асоциацията така правилата за режима ще са прости и лесно изпълними, , като в същото време ще се осигури приход в държавния бюджет. Със събраните средства, които ще бъдат от порядъка на милиони, могат да се подпомагат социално значими или здравни дейности в страна, се казва в съобщението на асоциацията. За какво ще отиват парите ще решава правителството.  Предложенията на Българската асоциация на заведенията включва също , запечатване на търговски обекти, въвеждането на прекомерно завишени размери на глоби и имуществени санкции за нарушаване на забраната за тютюнопушене.   ", "date": "2018.09.05", "title": "Предложение: Заведенията да плащат такса, ако вътре се пуши"}
{"url": "https://www.actualno.com/interest/revolucionno-otkritie-za-lechenie-na-rani-news_693554.html", "text": "  За първи път в света изследователите са трансформирали тъканните клетки в кожни клетки, за да помогнат за лекуването на сериозни рани - техника, която може да революционизира грижите за жертвите на изгаряния и други тежки наранявания.     Изследването е кулминацията на десетилетие на работа и е обещаващо за редица пациенти, включително и тези със сериозни изгаряния или възрастни пациенти с повтарящи се лезии.\r\nПроучването, публикувано в четвъртък в сп. Nature, включва технология, наречена \"препрограмиране на клетките\", в която гени се вкарват в клетките, за да се променят от една форма в друга.\r\n„Това е първото описание на препрограмирането на тъканните клетки на клетките на кожата\", заяви пред Франс прес водещият откривател Масакацу Курита.\"Аз наистина съм развълнуван от резултатите.\"     Курита, пластичен хирург и професор в университета в Токио, започва да работи върху техниката преди 10 години.\r\nПървият етап включва идентифициране на гени, присъстващи в кожните клетки, но не и в тъканните клетки, които могат да бъдат изолирани и след това вмъкнати в тъканните клетки, за да ги трансформират.\r\n\"Ние избрахме около 80 кандидат-гена, включени в клетките на кожата, след което опитахме комбинации\", каза Курита.       Неговият пробив идва през 2014 г., когато успешно препрограмира тъканните клетки в клетки на кожата, използвайки комбинация от 28 гени.\r\nПрез 2015 г. той отива в Института Салк за биологични изследвания в Калифорния, за да си сътрудничи с екип от специалисти от цял свят.\r\nКато цяло, той и колегите му проведоха около 2000 изпитвания с различни комбинации от гени, търсейки най-ефикасния начин за трансформиране на клетките.", "date": "2018.09.05", "title": "Революционно откритие за лечение на рани"}
{"url": "https://www.actualno.com/europe/berlin-i-ankara-s-pyrvi-i-plahi-opiti-za-zatopljane-na-otnoshenijata-news_693556.html", "text": "  Германският външен министър Хайко Маас пристигна в Турция в сряда с надежда да възстанови отношенията, които бяха дълбоко замразени след действията на Анкара в отговор на неуспешния опит за държавен преврат през юли 2016 година и арестите на десетки хиляди предполагаеми съучастници в заговора, сред които и няколко германски граждани, предава \"Ройтерс\", цитирани от \"Фокус\".     Посещението на Маас е първото от поредица предвидени срещи между високопоставени представители на двете страни, които ще кулминират с посещение на Реджеп Таийп Ердоган в Берлин по-късно тази година, отбелязва американската агенция.   Германското правителство се надява да използва „прозореца“, отворен след преизбирането на Ердоган като държавен глава и възникналите икономически трудности в Турция след наложените американски санкции.\r\nБерлин ще се опита да постигне подобряване на условията за германските граждани, арестувани в Турция, като според германците става дума за седем политически затворници и още десетки, които тепърва ще бъдат съдени, коментира „Ройтерс“.  Преди да излети за двудневното посещение, Маас заяви пред журналистите на берлинско летище, че икономическите проблеми на Турция ще бъдат обсъдени в рамките на преговорите с Ердоган и външния министър Мевлют Човушоглу, но уточни, че няма да предлага помощ на Анкара.   ", "date": "2018.09.05", "title": "Берлин и Анкара с първи и плахи опити за затопляне на отношенията"}
{"url": "https://www.actualno.com/europe/frankfurt-trjabva-da-zabrani-dizelovite-avtomobili-news_693557.html", "text": "  Административният съд във Висбаден прие постановление, според което властите на град Франкфурт трябва да забранят движението на дизелови автомобили в населеното място, предаде телевизия Ен Те Фау.     С иск срещу дизелите към съда се обърна екологичната организация „германска помощ за околната среда“(Deutsche Umwelthilfe), която посочи, че в най-големия град в региона има значително превишаване на пределно допустимите показатели на изхвърляни в атмосферата вредни вещества.  В края на февруари административният съд на ФРГ в Лайпциг разпореди, че регионалните власти имат право сами да въвеждат забрана за движението на автомобили с дизелови двигатели и могат да не чакат за такива стъпки решения на федерално ниво. Първият град, който въведе такава мярка, стана Хамбург, където забраниха движението на дизелите по две от най-оживените улици. Втори забраната въведе Щутгарт.\r\n \r\nВ Германия има регистрирани около 15 млн. автомобили с дизелови двигатели. Двойно повече са бензиновите.    ", "date": "2018.09.05", "title": "Франкфурт трябва да забрани дизеловите автомобили"}
{"url": "https://www.actualno.com/politics/jelio-bojchev-v-bylgarija-e-nujna-radikalna-promjana-news_693560.html", "text": "  Нужна е подкрепата на българските граждани, за радикална промяна в България, която да изведе страната от безпътицата. Това каза пред „Фокус“ зам.-председателят на ПГ на „БСП за България“ Жельо Бойчев за обсъждането на документа „Визия България“.     \"В страната има няколко добре развиращи се градски центрове, от там нататък региони с липса на всякакъв вид перспектива\", каза той и обясни, че БСП иска да проведе дискусия с гражданите, а обобщените мнения и решения да бъдат поместени в документа, за да бъде той максимално полезен.   „Ясно е, че този социално-икономически модел за развитие на страната се изчерпа. Ясно е, че случващото се в момента подлага основни принципи на демокрация под съмнение. Все по-голямото неравенство в българското общество води до нестабилност и социално конфликти и кризи. Трябва да гарантираме бъдещето и перспективата на страната и на българските граждани. Считаме, че това което предлагаме е част от необходимите мерки.\r\nМного труд, срещи и разговори ще бъдат необходими, за да се завърши този материал. Най-важното е той да ангажира енергията на мнозинството български граждани. Само по този начин можем да излезем от тежката ситуация, в която се намира страната“, каза Бойчев и обясни, че ако левицата вземе властта, ще предприеме радикални мерки в управлението на България.  ", "date": "2018.09.05", "title": "Жельо Бойчев: В България е нужна радикална промяна"}
{"url": "https://www.actualno.com/society/kilometrichna-opashka-ot-tir-ove-na-dunav-most-news_693526.html", "text": "  Километрична колона от ТИР-ове се образува на Дунав мост при Русе, предаде БГНЕС.     Средно шофьорите изчаквали около 3-4 часа, за да минат през граничния пункт, съобщиха от митницата. От там допълниха, че работят с пълен капацитет, въпреки разширяването на района под жп надлеза и постоянния трафик на тежкотоварни автомобили.   По обяд опашката беше около 2 километра, но сутринта е стигала чак до разклона за Мартен, разказаха шофьори. Смятат, че основната причина за забавянето са именно строителните дейности в района. Шофьорите обаче не са обнадеждени, че след приключване на ремонтите, трафикът преди Дунав мост ще се отпуши и ще бъде решен проблемът със задръстванията.\r\nОт митницата потвърдиха, че към русенския Дунав мост постоянно прииждали тежкотоварни автомобили, които се нареждали на опашката и така тя не намалявала, въпреки оптималния режим на работа по обработка на ТИР-овете през граничния пункт.  ", "date": "2018.09.05", "title": "Километрична опашка от ТИР-ове на Дунав мост "}
{"url": "https://www.actualno.com/europe/mej-dvamata-izdirvani-za-otravjaneto-na-skripal-sa-news_693527.html", "text": "        В проучването си СЗО предупреждава, че над 1,4 милиарда души по света рискуват за развият диабет, рак, сърдечносъдови заболявания и деменция заради недостатъчна физическа активност.   Това важи за една трета от пълнолетните жени и една четвърт от пълнолетните мъже. Те не спазват препоръките на СЗО за най-малко 150 минути умерено физическо натоварване или 75 минути активни тренировки или физическа работа седмично.\r\nПо данни за 2016 г., през която са следени 1,9 млн. души в 168 държави, 27,5% от възрастното население в света не се движи достатъчно, като това е спад само с един процент спрямо 2001 г.  „За разлика от другите рискове за здравето, недостатъчната физическа активност не намалява по света“, каза ръководителят на изследването Регина Гутхолд от СЗО.   От 65-те страни, за които има данни за наблюдаване на тенденции в периода 2001-2016 г., в 28 намалява процентът на хората, които не се движат достатъчно, а в 37 се увеличава.\r\nНай-голямо увеличение на обездвижените (над 15%) има в Бразилия, България, Германия, Филипините и Сингапур, а най-висок процент на намаляване е констатирано на Островите Кук, Йордания, Токелау, Самоа, Мианма, Соломоновите острови и Тонга.    Най-малко се движат в Кувейт, Американска Самоа, Саудитска Арабия и Ирак, където над 50% от възрастното население не достига препоръките на СЗО за движение.   Най-малко обездвижени хора има в Уганда и Мозамбик - по 6  процента.\r\nВ богатите държави хората все повече седят, докато са на работа и в свободното време.\r\nВ бедните държави работата и придвижването все още изискват повече физически усилия.", "date": "2018.09.05", "title": "Мей: Двамата издирвани за отравянето на Скрипал са "}
{"url": "https://www.actualno.com/society/protest-pred-sydebnata-palata-v-pazardjik-news_693533.html", "text": "  Доживотен затвор за надзирателя Георги Доков, който прегази 16-годишния Станислав Стоянов от Ивайло поискаха днес събралите се на протест пред Съдебната палата в Пазарджик, предаде БГНЕС.     В него се включиха над сто души. С плакати в ръце и скандирания, те изразиха своето недоволство от пускането му под парична гаранция от 10 хиляди лева.   Със скандирания и високо вдигнати плакати близки, приятели и съученици на прегазения Станислав Стоянов от Ивайло се събраха пред съда в Пазарджик, за да поискат справедлив процес срещу неговия убиец Георги Доков. 16-годишното момче загина на 30 август, след като бе премазано на пътя с.Ивайло-Сарая от пияния надзирател.\r\nИскаме убиецът на Станислав да бъде в затвора, а не на свобода, казаха още протестиращите. Причина за недоволството им бе пускането на бившия надзирател Георги Доков срещу парична гаранция от 10 хиляди лева.  Протестиращите събираха и подписка, която ще внесат в съда. От прокуратурата обявиха, че ще обжалват определението на пазарджишкия съд пред Пловдивския апелативен съд. Делото е насрочено за 11 септември.   ", "date": "2018.09.05", "title": "Протест пред Съдебната палата в Пазарджик"}
{"url": "https://www.actualno.com/america/samolet-s-10-bolni-ot-oae-stresna-letishte-v-sasht-news_693541.html", "text": "  От Обединените арабски емирства (ОАЕ) съобщиха, че 10 души са се качили вече болни на борда на самолет, летящ от Дубай за Ню Йорк, където машината А380 беше посрещната от кавалкада линейки.     Първоначално американски медии съобщиха, че на борба на машината има 100 болни и че самолетът е поставен под карантина.   „От ОАЕ потвърдиха, че около 10 пътници на EK203 от Дубай до Ню Йорк са се качили болни. При пристигането им като предпазна мярка те са били посетени от местните здравни власти\", съобщиха от авиокомпанията.\r\nВсички останали пътници скоро ще слязат.  Снимките, публикувани в социалните медии, показаха линейки, разположени на асфалта до A380. Американските медии съобщават, че около 500 пътници са били на борда на полета.   Лари Кобен, който каза, че е бил на борда на самолета, написа в Туитър, че от пътниците се иска да попълнят формуляр за контрол и превенция на заболяванията.\r\nЛетищните власти в Ню Йорк и Ню Джърси не отговориха незабавно на искане на АФП за коментар.    ", "date": "2018.09.05", "title": "Самолет с 10 болни от ОАЕ стресна летище в САЩ"}
{"url": "https://www.actualno.com/politics/radev-bylgarija-i-indija-zagovoriha-v-edin-glas-news_693539.html", "text": "  Не е важно България и Индия просто да търгуват заедно, по-важно е да работим заедно. Това заяви президентът Румен Радев, който заедно с президента на Индия Рам Натх Ковинд поздрави участниците в Българо-индийски бизнес форум, който се състоя в София.     Днес е ден, в който България и Индия заговориха заедно, в един глас и на най-високо политическо равнище, и с гласа на бизнеса, заяви Румен Радев по време на форума, който събра в София представители на около 300 български и индийски компании от различни сектори на икономиката. В рамките на събитието се проведоха редица двустранни бизнес срещи, съобщиха от прессекретариата на държавния глава.   Румен Радев посочи, че същността на икономическата синергия се състои в съвместните дейности и призова България и Индия да работят заедно в сферата на образованието, при подготовката на свои кадри, с провеждането на научни изследвания, без които е невъзможна конкурентоспособността, съвместното развитие на производства. Българският държавен глава подчерта, че директна авиолиния между двете страни ще насърчи контактите между България и Индия.\r\nДвамата президенти откроиха редица сфери с огромен потенциал за сътрудничество между България и Индия, сред които информационните и комуникационните технологии, фармацията, отбранителната индустрия, изследването на космоса, научни изследвания, търговията, образованието, хранителната индустрия.  Президентът Радев подчерта и предимствата на страната ни като туристическа дестинация, огромния потенциал в сферата на информационните технологии, благоприятните условия за филмовата индустрия.   Геополитическото положение на България позиционира страната ни като транзитен център и незаобиколим елемент от комуникацията между Европа и Азия, каза още президентът Румен Радев. Българският държавен глава открои редица предимства на страната ни за инвестиции – най-ниските оперативни разходи и данъци в ЕС за развитие на бизнес, висококвалифицирана работна ръка. България се възползва от всички възможности, които предоставят регулациите на ЕС, за да облекчи издаването на визи за индийски граждани, посочи Румен Радев и добави, че това се доказва от увеличения брой на индийските студенти и на специалисти в областта на информационните технологии у нас.\r\nС президента Радев поехме ангажимент да отворим нова глава в нашите икономически отношения, заяви пред участниците във форума президентът на Индия Рам Натх Ковинд и призова за подкрепа от страна на бизнеса в тази насока. Индийският държавен глава заяви, че приятелството между България и Индия е доказано във времето, а политическите взаимоотношения винаги са били много задълбочени и силни. Българските компании могат да се възползват от бързия ръст на индийската икономика, а индийските компании могат да сформират партньорства в България както за целите на българския, така и на европейския пазар, посочи Рам Натх Ковинд.    ", "date": "2018.09.05", "title": "Радев: България и Индия заговориха в един глас"}
{"url": "https://www.actualno.com/europe/velikobritanija-objavi-imenata-na-dvamata-obvinjaemi-za-otravjaneto-na-skripal-snimka-news_693470.html", "text": "  Великобритания повдигна обвинения към двама граждани на Русия за отравянето на Юлия и Сергей Скрипал. Това Александър Петров и Руслан Боширов, съобщи Meduza.io.     От британската прокуратура съобщават, че обвиняемите са били заснети от камери за наблюдение на улица в Солсбъри непосредствено преди покушението над Скрипал.   Петров и Боширов пристигнали във Великобритания на 2 март, а на 4 март (малко след отравянето), напуснали страната. Те се установили в City Stay Hotel в Лондон, където са открити следи от \"Новичок.\"\r\nСпоред британските служби Петров и Боширов не са истинските имена обвиняемите. Но паспортите, които са ползвали са истински.      По-рано от британското външно министерство бе съобщено, че организацията за забрана на химическото оръжие /ОЗХО/ потвърди, че британката Дон Стърджис е починала в Еймсбъри при контакт със същото вещество, от което по-рано пострадаха в Солсбъри бившият полковник от ГРУ Сергей Скрипал и неговата дъщеря Юлия.\r\n\"Независимият доклад, подготвен от ОЗХО, потвърди оценката на Обединеното кралство при идентификацията на химическото вещество, станало причина за смъртта на Дон Стърджис в Еймсбъри на 8 юли. Това е нервнопаралитичното вещество „Новичок“ - същото, което беше използвано при опита за убийство на Сергей и Юлия Скрипал по-рано таи година“, се казва в съобщението.    В него се посочва още, че експертите на ОЗХО два пъти са посетили Великобритания, за да вземат проби от веществото. „Всички проби дадоха еднакво убедителни резултати“, заявяват от Форин офис. Лондон припомни, че по-рано британската военна лаборатория също потвърди, че става дума за „Новичок“.   \"Благодарни сме на ОЗХО за независимата работа на експертите за потвърждаването на типа нервнопаралитично вещество, използвано в Еймсбъри“, отбеляза британският външен министър Джереми Хънт.\r\nСергей Скрипал и дъщеря му Юлия бяха открити в английския град Солсбъри със симптоми на отравяне на 4 март. Великобритания обяви, че те са отровени с \"Новичок\", разработен в Русия. Москва отрича всякаква връзка със случая.\r\nВ края на юли с подобни симптоми на отравяне бяха хоспитализирани Чарли Роули и неговата приятелка Дон Стърджис, живеещи недалеч от Солсбъри. Жената почина, а мъжът оживя. Разследването показа, че те също са пострадали от \"Новичок\".   ", "date": "2018.09.05", "title": "Великобритания обяви имената на двамата обвиняеми за отравянето на Скрипал (СНИМКА)"}
{"url": "https://www.actualno.com/europe/putin-shte-provede-otdelni-pregovori-s-erdogan-rouhani-i-hamenej-v-teheran-news_693540.html", "text": "  На 7 септември в Техеран президентът на Русия Владимир Путин ще проведе отделни преговори с президентите на Турция и Иран Реджеп Таийп Ердоган и Хасан Роухани, както и с върховния водач на Ислямската република аятолах Али Хаменей на полето на срещата на върха за Сирия, заяви пред журналистите в сряда помощникът на държавния глава Юрий Ушаков, предава ТАСС, цитирани от \"Фокус\".     „Техеран ще бъде площадка за двустранни преговори. Ние планираме нашия президент да проведе три двустранни срещи: с духовния лидер и ръководител на Иран аятолах Хаменей, както и отделни преговори с президента на Иран Хасан Роухани. Освен това, ще има и отделен контакт с президента на Турция Ердоган“, заяви Ушаков.   Както обясни помощникът на руския държавен глава, темите, които трябва да бъдат обсъдени с иранските представители са „Сирия и различни аспекти от двустранното сътрудничество, както и ситуацията около Съвместния всеобхватен план за действие (СВПД), предвид излизането на САЩ от тази сделка“.\r\nНа срещата между Путин и Ердоган, по думите на Ушаков, ще бъдат обсъдени различни въпроси от двустранното сътрудничество, „а освен това и определено разглеждане на ситуацията на сирийската площадка“. Представителят на Кремъл припомни, че президентите на двете страни поддържат интензивни контакти и конкретно „се води постоянен диалог по телефона – през тази година Путин и Ердоган са говорили по телефона 17 пъти“.  Президентите на Русия, Иран и Турция след края на срещата на върха в Техеран ще приемат съвместно заявление. „В началото на тристранната среща лидерите ще се изкажат пред журналистите, а след това ще се проведе закрита дискусия. След края на тази среща ще бъде прието съвместно заявление, а след това лидерите ще изкажат своите оценки за състоялите се разговори пред представителите на медиите“, заяви помощникът на Путин.   Страните ще отделят голямо внимание на ситуацията в Идлиб и проблемите около очакваните провокации с инсценировка на използване на химическо оръжие от Дамаск. „Очаква се, че лидерите ще отделят голямо внимание на зоната на деескалация в Идлиб, където са съсредоточени остатъците от терористите от „Ислямска държава“ и особено „Джебхат ан Нусра“. В последно време терористите там се активизираха и провеждат много обстрели, използвайки самоделни дронове, включително и срещу руската база“, обясни Ушаков.\r\n„Освен това ще бъде обсъдена подготовката на различни провокации с инсцениране на използване на химическо оръжие от Дамаск“, добави той.    Представителят на Кремъл подчерта, че „позициите на Русия, Турция и Иран по Сирия съвпадат в много неща и това позволява на трите страни да си сътрудничат достатъчно ефективно, включително и в рамките на астанинския процес“. „Но, естествено, във всяка позиции има нюанси, които и ще бъдат тема на разговорите“, резюмира Ушаков.", "date": "2018.09.05", "title": "Путин ще проведе отделни преговори с Ердоган, Роухани и Хаменей в Техеран"}
{"url": "https://www.actualno.com/europe/moskva-izdirvanite-ot-skotland-jard-lica-ne-sa-ni-izvestni-news_693481.html", "text": "  Имената на двамата руснаци, обявени за общоевропейско издирване от Великобритания по аферата „Скрипал“, Александър Петров и Руслан Боширов, не говорят нищо на руските власти.     „Публикуваните в медиите имена, техните снимки, не ни говорят нищо“, каза Мария Захарова, говорител на руското външно министерство пред ТАСС.   Mалко по-рано към двама граждани на Русия за отравянето на Юлия и Сергей Скрипал. От британската прокуратура съобщават, че обвиняемите са били заснети от камери за наблюдение на улица в Солсбъри непосредствено преди покушението над Скрипал.\r\nПетров и Боширов пристигнали във Великобритания на 2 март, а на 4 март (малко след отравянето), напуснали страната. Те се установили в City Stay Hotel в Лондон, където са открити следи от \"Новичок.\"  Според британските служби Петров и Боширов не са истинските имена обвиняемите. Но паспортите, които са ползвали са истински.   ", "date": "2018.09.05", "title": "Москва: Издирваните от Скотланд Ярд лица не са ни известни"}
{"url": "https://www.actualno.com/business/po-malko-investicii-no-i-spad-v-prosrochijata-otchitat-obshtinite-news_693520.html", "text": "        Финансовата активност, тоест делът на капиталовите разходи на общините към края на 2017 година е 12,3%, а към края на юни месец този показател вече е паднал на 9,7%.\r\nСпад в просрочените задължения е регистриран и за периода април-юни месец 2018 г. Към края на миналата година общините имаха общо над 160 млн. лв. сега сумата на просрочията е спаднала на 138,2 млн. лв.\r\nСредното за страната равнище в размера на дълга е относително постоянна величина. Спрямо планираната изравнителна субсидия   Общините използват дългосрочни заеми, както за дофинансиране на европейски проекти и програми, така и за реализиране на значими инвестиционни проекти.\r\nТова е важен показател, който е индикатор за финансовото състояние и дисциплина в общината. Но не се смята размерът на дълга като обща сума, а дали погашенията по него са правилно планирани и бюджетно разчетени, така че да не са в противоречие с фискалното правило по чл. 32, ал. 1 и ал. 2 от ЗПФ (Годишният размер на плащанията по общинския дълг за всяка община във всяка отделна година не може да надвишава 15% от средногодишния размер на собствените приходи и общата изравнителна субсидия за последните три години).\r\nС най-добри показатели за финансова самостоятелност, финансова устойчивост, инвестиционна активност, просрочени задължения, поети ангажименти и задължения за разходи през второто тримесечие са Столична община, Пловдив, Русе, Бургас, Варна, Несебър, Девня, Стара Загора, Иваново, Божурище, Панагюрище, Невестино, Ихтиман, Златица, Елин Пелин, Крумовград, Априлци, Гърмен, Челопеч и Върбица.       Общините Столична, Пловдив, Варна, Стара Загора и Русе към края на второто тримесечие на 2018 г. формират най-голям излишък по бюджета си.\r\nНай-голямо намаление в размера на задълженията за разходи спрямо края на 2017 г. отчитат Столична община, Пловдив, Сливен и Поморие.\r\nОбщините Смолян, Стара Загора, Перник и Велико Търново са с най-голямо намаление на поетите ангажименти за разходи спрямо края на предходната година.\r\nС най-негативни тенденции по определените от МФ показатели са общините Борован, Доспат, Кърджали, Брегово, Поморие, Бяла, Минерални бани, Никопол, Пирдоп, Пещера, Карлово, Любимец, Чипровци, Исперих, Баните, Стрелча, Кричим, Бойница, Антон и Лясковец.   Общините с най-голям дял на задълженията за разходи спрямо годишните разходи са Неделино (70,2%), Белоградчик (67,9%), Доспат (9,2%), Димово (44,1%), Струмяни (43,2%) и Кърджали (35,6%).   С най-голям дял на поетите ангажименти за разходи спрямо годишните разходи са общините Бяла, Русенско (172,6%), Смолян (108,2%), Главиница (107%), Неделино (87%), Оряхово (86%), Септември (82,2%).\r\n71 са общините с просрочени задължения, които превишават средните нива за страната, като с най-голям дял на просрочията са Димово, Белоградчик, Доспат, Неделино, Струмяни, Велинград.\r\n65 са общините с отрицателно бюджетно салдо в края на юни месец, като най-голям дефицит се отчита в Поморие, Кърджали, Сандански, Хитрино, Любимец, Бяла, Тутракан, Хаджидимово.", "date": "2018.09.05", "title": "По-малко инвестиции, но и спад в просрочията отчитат общините"}
{"url": "https://www.actualno.com/smolyan/registracija-na-kola-v-smoljan-samo-s-lysnati-nomera-news_693471.html", "text": "   От опашката ще се отстраняват водачи на коли, чиито регистрационни номера, 17-цифров VIN ш номер на двигателя, са нечетливи.     За въведените нови правила за регистрация на моторни превозни средства, които са с цел подобряване административното обслужване и намаляване  на времето  за регистрация в сектор „Пътна полиция“, съобщи днес  Областната дирекция на МВР в Смолян.   При представяне на МПС за регистрация то трябва да е с почистени VIN-номера и номер на двигателя. При необходимост, в зависимост от марката и модела на колата, тя трябва да е със свалена предпазна кора на двигателя. Желателно е автомобилите да са ненатоварени с багажи.\r\nАвтомобил, който се представят за регистрация с мръсен или нечетлив номер, когато почистването му ще забави процеса на регистрация, ще бъде отстранен от колоната на чакащите, като действията по идентификацията му ще продължат след обслужването на чакащите граждани.  Регистрацията на автомобили втора употреба от всички марки, произведени преди по-малко от 5 години, ще се извършва от комисия всеки вторник и петък от 9.00 до 12.00 часа в КТП на сектор „Пътна полиция“ при ОДМВР - Смолян.   Приемането на документите за регистрация на тези автомобилите ще става не по-късно от обяд на деня, предхождащ деня на регистрацията, уточняват още от пресцентъра на полицията.", "date": "2018.09.05", "title": "Регистрация на кола в Смолян само с лъснати номера"}
{"url": "https://www.actualno.com/showbusiness/aktrisata-darija-simeonova-stana-majka-news_693468.html", "text": "  Дария Симеонова, по-позната като Наталия от \"Откраднат живот\", е родила на 30 август. Актрисата е станала майка на момче.     28-годишната звезда все още не е разкрила как е кръстила сина си.   Актрисата и годеникът й Антон са на седмото небе заради появата на първородното им дете.\r\n\"Това е най-изумителното и вълшебно нещо, което ни се е случвало! Благодарни сме на живота за този подарък!\", каза щастливата майка пред Нова телевизия.  ", "date": "2018.09.05", "title": "Актрисата Дария Симеонова стана майка"}
{"url": "https://www.actualno.com/politics/radev-za-ostavkata-sega-reshavat-kapitanyt-treniorite-i-futbolnijat-otbor-news_693476.html", "text": "         Тя бе подадена миналия петък  след тежката катастрофа край Своге, в която загинаха 17 души.   \"Има кой да решава. Има капитани, ако използвам футболна терминология. Има си треньори, има си ръководство на футболния отбор в парламента - да решават. Ние направихме това, което никой друг не е правил. На Бяла, като се обърна автобуса, имаше 19 убити. Да сте чули за някаква оставка тогава? Румен Петков беше министър, а Тройна коалиция управляваше. Е, ние правим нещо различно. Какво ще се случи? Не ме карайте да спекулирам. Депутатите, каквото решат. \", обяви министър Радев. .  Министърът в оставка каза още, че \"волеизлиянието на тримата министри\" било да подадат оставки, а той бил единственият, който бил на мястото на инцидента вечерта и въобще не му било лесно.   По-рано днес Николай Нанков обяви, че . На въпрос дали би останал на поста си, ако след заседанието на коалиционния съвет на управляващите в понеделник бъде помолен да остане, той обяви: \"Моля ви се. За какви молби говорим? Кой ще ме моли мен? Това е даже несериозно\".", "date": "2018.09.05", "title": "Радев за оставката: Сега решават капитанът, треньорите и футболният отбор"}
{"url": "https://www.actualno.com/curious/shte-se-iznenadate-koe-naj-opasnoto-mjasto-na-koeto-da-dyrjite-telefona-si-news_693452.html", "text": "  Експерти твърдят, че не трябва да слагате телефона в джоба на панталоните си. Този лош навик е присъщ за повечето хора, за които смартфонът е неразделна част от живота им. Оказва се обаче, че джобът на панталоните ви е много неподходящ за съхраняването на мобилното ви устройство не само заради риска да го повредите, но и поради друга - много по-опасна причина - вашето здраве.      \"Когато клетъчните телефони са включени и свързани към безжична мрежа и поставени в джоб, радиацията е от два до седем пъти по-висока, отколкото, ако са поставени в чанта или са някъде по-далече от вас\" , посочва Лили Фридман от Comprehensive Wellness Institute в Южна Флорида.    \"Има пряка връзка между радиацията от мобилен телефон и развитието на рак. Радиацията може да бъде свързана и с депресия и сърдечни проблеми. Ако се постави в джоба на панталона, радиацията може да отслаби костите на таза и да намали плътността им\" , обяснява тя.\r\nДоктор Фридман предупреждава също и, че поставянето на телефона в задния ви джоб може да доведе до проблеми с гърба. Когато регулираме позицията си, докато седим, за да избегнем оказване на натиск върху устройството, това може да доведе до структурен и мускулен дисбаланс, водещ до тежка болка в гърба.  Така че замислете се дали удобството да държите телефона си близо до вас си заслужава риска. По-добре е да го държите в чантата си или на друго място, което не е в непосредствена близост до тялото ви.   Ако доброто ви здравословно състояние не е достатъчно добра причина да се откажете от навика да поставяте смартфона в джоба си, то ето ви и друга: Емили Шапиро, служител на Apple Reseller iPower Resale, казва, че това е вторият най-разпространен начин, при който екраните на телефонните се чупят.\r\nОтказът да се разделите и за минута от вашия телефон говори и за друг проблем, свързан този път с психическото ви здраве. Ако не можете да издържите и минута, без да о=погледнете в екрана, то това е знак, че сте пристрастени към него.    ", "date": "2018.09.05", "title": "Ще се изненадате кое най-опасното място, на което да държите телефона си"}
{"url": "https://www.actualno.com/society/ivan-bakalov-alo-izmamnicite-mi-iskat-50-000-leva-za-da-ne-me-narejat-na-parcheta-news_693500.html", "text": "  Журналистът Иван Бакалов обяви, че телефонни измамници са поискали от него 50 000 лева и са го заплашили, че ако не предаде сумата \"ще го нарежат на парчета\". Ето какво той:     \"Станах обект на телефонни измамници с нова схема - директни заплахи. Викат - \"Ние сме от телефонните измамници, дай 50 хил. лева, ще те режем на парчета\". Викам - аз да не съм Ветко Арабаджиев или Бенчо Ролс-ройса да имам 50 хил. лева?   Първо се обажда любезен, който се представя за полицай, казва, че са заловили една група измамници, а съдът я е пуснал. Обаче в тефтерите им бил моят стационарен телефоннен номер, наблюдавали ги, слушали ги, те щели да ми се обадат всеки момент, да ги задържа по-дълго.\r\nА измамниците, които се обадиха, уж от \"Пирогов\", не се церемониха дълго, ами направо казаха, че са телефонни измамници и ще ме заколят, ще ме режат парче по парче, 5 души идват след 5 мин. да приготвя 50 хил. лева. Бах, маа му. Много филми сте гледали, викам, това да не е Америка.  Обадих се на 112, викам, дайте отдел, дето се занимава с тия. Казаха да ида в Първо РПУ, там щели да ми \"обяснят схемата\". Викам, заплашват ме, че ще ме заколят, идват, може да са ми намерили адреса. Нищо не им давайте, казва любезна жена от 112, и не се обаждайте на телефона, който са ви дали, че сигурно е импулсен. Мерси. полезен съвет, казвам...\"       ", "date": "2018.09.05", "title": "Иван Бакалов: Ало измамниците ми искат 50 000 лева, за да \"не ме нарежат на парчета\""}
{"url": "https://www.actualno.com/europe/merkel-ne-izkluchi-proval-na-pregovorite-za-brexit-news_693477.html", "text": "  Канцлерът на Германия Ангела Меркел не изключи провал на преговорите за излизане на Великобритания от структурите на Европейския съюз, съобщава електронното издание Politico, цитирано от агенция \"Фокус\".     „Провал на преговорите за Brexit не може да бъде изключен“, заяви германският канцлер в рамките на финансова конференция във Франкфурт на Майн.   В рядък коментар за хода на преговорите Меркел подчерта, че „сделка за много интензивно търговско сътрудничество“ е най-вероятното развитие на бъдещите отношения на ЕС с Великобритания.\r\n„Не искаме преговорите да се провалят, но не можем и напълно да изключим тази възможност, тъй като още нямаме резултат. Но ви обещавам, че ще използваме цялата си сила и изобретателност, за да сме сигурни, че сделка ще има“, заяви Ангела Меркел.  “През есента трябва да финализираме въпроса за \"развода\" и да изясним възможно най-добре как ще изглеждат отношенията ни в бъдеше”, добави германският канцлер. „Приемаме, че Великобритания ще бъде трета страна и че в основата на нашите бъдещи отношения ще има сделка за много интензивно търговско сътрудничество“, уточни Меркел.", "date": "2018.09.05", "title": "Меркел не изключи провал на преговорите за Brexit"}
{"url": "https://www.actualno.com/asia/pyrvi-smyrten-sluchaj-ot-radiacija-sled-avarijata-vyv-fukushima-news_693480.html", "text": "  Япония потвърди първия смъртен случай заради излагане на радиация на служител на опустошената при авария преди седем години атомна електроцентрала „Фукушима“, предаде Reuters, цитирана от агенция \"Фокус\".     Аварията от 11 март 2011 г. бе предшествана от след земетресение с магнитуд от девета степен по скалата Рихтер и последвало цунами, което отне живота на 18 хиляди души и доведе до най-тежкото ядрено бедствие след инцидента в Чернобил през 1986 г.   От Министерство на труда и социалната политика на Япония потвърдиха, че семейството на 50-годишния мъж, починал от рак на белия дроб, ще получи обезщетение. Диагнозата на мъжа е потвърдена през 2016 г. От ведомството поясниха, че след инцидента в АЕЦ „Фукушима“ са регистрирани четири случая на заболяване вследствие на излагане на радиация, но това е първия смъртен случай.", "date": "2018.09.05", "title": "Първи смъртен случай от радиация след аварията във \"Фукушима\""}
{"url": "https://www.actualno.com/starazagora/sledvashtata-sedmica-zapochva-remont-na-problemnite-uchastyci-v-prohoda-shipka-news_693488.html", "text": "        Изготвянето на проект за възстановяването на пропадналите участъци в прохода \"Шипка\" забавя началото на аварийно-спасителните работи. Свлачището се намира на 182-ри километър на прохода. То се задейства след проливните дъждове през месеците юни и юли, припомни Илия Златев:    \"Причината за забавянето на аварийно-възстановителните работи беше изготвянето на проект. Изпълнението на проекта е свързано с изграждането на конструкция, която да задържа свлачището. Той вече е готов и остойностен\", потвърди Златев. По думите му, ако ремонтните работи по проекта вървят по план, трябва да приключат до 10-15 октомври. Той заяви, че за ремонта проходът „Шипка” няма да бъде затварян. Ако все пак това се наложи, в съответните часове обходен маршрут ще бъде през панорамния път Шипка – Бузлуджа.  ", "date": "2018.09.05", "title": "Следващата седмица започва ремонт на проблемните участъци в прохода \"Шипка\""}
{"url": "https://www.actualno.com/society/kvartal-festival-2018-restart-zatvarja-ulici-news_693486.html", "text": "  За пръв път от появата си през 2016 година, квАРТал Фестивал може да се похвали със – факт, който безапелационно превръща арт инициативата, в най-значимото градско културно събитие на София през есента! В тази връзка квАРТал Фестивал се включва и в платформата .      (паркинг и НАГ). Изброените улици, които се явяват и сърцето на фестивала ще се отворят и десетките ателиета, работилници, студия, пространство за коуъркинг, кино, барове, ресторанти и организации от всякакъв тип, ще представят богатите си и разнообразни програми на посетителите, които ще могат да се разхождат свободно и да се наслаждават на фестивални активности от всякакъв тип, изнесени на самите улици.   И това съвсем не е всичко! Една от най-емблематичните сгради на София, архитектурния паметник, в който днес се помещават , става една от главните локации на квАРТал Фестивал 2018! Мащабният паркинг-двор от страната на ул. Пиротска, ще послужи за сцена на платформата kvARTal LIVE, която дава поле за изява на интересни родни музиканти на нестандартни места, които показва в нова, невиждана светлина! Тази година сред атрактивните участници са набиращите все по-широка популярност сърф рок, рокабили, рок-енд-рол фаворити от VAN COCK, иконичната даркуейв формация, любима на няколко поколения ВИОЛЕТОВ ГЕНЕРАЛ, и лейбъла за бийт, хип-хоп Sofia Beats, с арсенал от трима диджеи и лайв на Trombobby и хип-хоп изпълнителите WOSH MC feat. YOKO.\r\nИ още, за пръв път в рамките на квАРТал Фестивал ще се проведе и двудневна открита беседа, наречена Това е събитие, което насочва общественото внимание към решаване на устройствени въпроси, специфични за зона Г – 14 (по-позната като квАРТал). Инициативата се фокусира върху това кои са характерните аспекти от историческия квартал и как могат да служат като ресурс за осъществяване на реални материални намеси в тъканта на града. В събитието изключително важни са разнообразните гледни точки на участниците и постигането на баланс между тях. Датите на провеждане са  15.09 и 16.09 от 11.00 до 12.30 часа, а мястото - фоайето на 2-ри етаж на Дом на киното. В дискусията участие ще вземат архитекти, общински представители; професионалисти, ангажирани с проекти за квАРТал; представители на граждански общности и др, а организатори на инициативата са дискусионен клуб “Смисъл” - представител арх. Веселин Алексиев (модератор); Дружество Архитектурно Наследство към САБ - арх. Христина Каменова; Архинавт ЕООД - арх. Стефан Германов.    Откриването на квАРТал Фестивал 2018: РЕстарт традиционно ще бъде в две части. Ранното откриващо парти на фестивала ще се случи в SOHO от 19:30 часа. Зелената къща ще подари на всички присъстващи един невероятен концерт с възмутително талантливата Nelly Afzaly, в който ще се включат и звездите Рут Колева и Свилен Ноев от Остава! След края на концерта всички традиционно ще се пренесат в Cush.BAR, където ще се случи и втората част на купона, заедно с диджеите Ebbesen и Niki Phoenix и тяхната солидна доза винил ритми!\r\nТова са само част от новостите, които ще предложи квАРТал Фестивал 2018: РЕстарт!\r\nВключи се: И следи за всичко ново:    И през 2018 година – един от най-колоритните и интересни райони от близкото минало на София, който, благодарение на всеобщите усилия на опериращите в района локации, организации и артисти, претърпя видима и положителна промяна: насищането му с нови творчески пространства доказва неговия културен разцвет и способства за създаване на един нов и положителен имидж. , опериращи на територията и/ли с лично отношение към региона и на всичко случващо се в него, които търсят решения на проблемите на района чрез средствата на изкуството. Обособяването на квАРТал като официалния творчески квартал на София е тяхната голяма мисия.  , , - Sofia Holistic Coworking Company, , , GoMarvel Creative Solutions, Александра Генова, Александра Недева и други.", "date": "2018.09.05", "title": "квАРТал Фестивал 2018: РЕстарт затваря улици!"}
{"url": "https://www.actualno.com/crime/myj-ubi-jena-i-dve-deca-sled-bitov-skandal-v-samokov-news_693495.html", "text": "         На адреса незабавно са били изпратени служители на РУ-Самоков и Спешна помощ, които установили смъртта на жената и 15-годишно дете. Другото дете, което е на 12 години, е настанено в болницата в Самоков, където по-късно е починало.   По първоначални данни се касае за битов скандал. Сигналът за инцидента е подаден около 13.45 часа.  Тялото на стрелеца, , е намерено минути след 15 часа в местността \"Щъркелово гнездо\" *Информацията е обновена ", "date": "2018.09.05", "title": "Мъж уби жена и две деца след битов скандал в Самоков*"}
{"url": "https://www.actualno.com/business/karolev-po-lesno-se-pravi-biznes-v-makedonija-otkolkoto-v-bylgarija-news_693478.html", "text": "  Икономистът Владимир Каролев коментира ситуацията с чуждестранните инвестиции у нас, които, оказа се, . Според Каролев основният проблем пред чуждибе бизнеси и бавно действащата администрация у нас.     \"Дори и там, където няма корупция, отказът/страхът на законодателната и изпълнителната власт у нас да правят промени води до загуба на конкурентно предимство. Това на политиците и избирателите може да звучи абстрактно, но в бизнеса има съвсем конкретни измерения. Например, вие сте собственик на рудник в България, съществувал още от времената на соца. Лека полека рудникът се изчерпва и вие се оглеждате къде да инвестирате в нов рудник. В България дори без корупция администрацията ще ви мотае между 15 и 20 години. В Македония е 5 години. Казвате си \"майната й на българската администрация\" и отивате в Македония. Съответно, не просто не отваряте 500 нови работни места и не наливате 100 млн. лв. в някоя местна икономика, но и когато старият ви рудник се изчерпи 500 стари български работни места се губят и някоя община губи 90% от приходите си. Обучените 500 миньори пък си ги дърпате в Македония и те идват с кеф. Резултатът - бизнесът се оправя, държавата затъва\", написа той в в социалните мрежи.   \"В България има обсесия с размера на чуждите инвестиции, но през последните години се наблюдава и износът на български капитал навън. Ако това беше следствие на завоюване на международни пазари от български компании - чудесно. Но в момента е по-скоро следствие на избор къде е по-лесно и рационално да се разшириш - у нас или навън. Отговорът все по-често е навън\", допълни той.", "date": "2018.09.05", "title": "Каролев: По-лесно се прави бизнес в Македония, отколкото в България"}
{"url": "https://www.actualno.com/america/pentagonyt-njama-informacija-za-gotvena-ot-ekstremisti-v-sirija-himicheska-ataka-news_693508.html", "text": "  Пентагонът не разполага с „никакви“ доказателства, които да показват, че опозиционните групи в провинция Идлиб в Сирия могат да използват химическо оръжие, заяви министърът на отбраната на САЩ Джим Матис.     Руските твърдения са точно обратните.\r\nПред репортери Матис отхвърли предположенията, че САЩ могат да улеснят химическата атака, а след това да обвиняват Русия и сирийския режим и да я използват като претекст за въздушни удари.   Американските военни вече извършиха два пъти удари срещу режима на сирийския президент Башар Асад след две предполагаеми атаки с химическо оръжие. При последната атака в средата на април операцията беше с френска и британска помощ.  \"Не разполагаме с никаква разузнавателна информация, която показва, че опозицията има някаква химическа способност\", каза Матис.\r\n\"Дадохме ясно да се разбере, че като отхвърлим намеците, че по някакъв начин някакво химическо оръжие, което ще бъде използвано в бъдеще, може да бъде приписано на опозицията, ами ... не виждаме нищо, което показва, че опозицията има тази способност.\"   Сред информациите от Русия от \"Спутник\" съобщиха, че руското министерство на отбраната твърди, че бойци от групировката \"Тахрир ал-Шам\" се подготвят да извършат \"провокация\" и са отвлекли 44 деца, за да проведат нападение „под фалшив флаг“.    Матис отказа да каже дали Пентагонът вижда някакви признаци, че сирийският режим може да се готви да използва химическо оръжие в Идлиб.\r\n„Предпочитам да не отговоря точно сега“, каза той. \"Ние много внимаваме.\"", "date": "2018.09.05", "title": "Пентагонът: Няма информация за готвена от екстремисти в Сирия химическа атака"}
{"url": "https://www.actualno.com/crime/slojna-jivotospasjavashta-operacija-za-prostreljal-se-v-gyrdite-sys-samodelka-news_693433.html", "text": "  Сложна животоспасяваща операция извършиха 4-ма лекари в областната болница на Кърджали за пациент, прострелял се в гърдите, съобщават от лечебното заведение.     41-годишен мъж бе приет в лечебното заведение с огнестрелна рана в областта на гръдния кош вляво, в тежко общо състояние с данни за масивна кръвозагуба.   В процеса на диагностициране се установява тежко експлозивно разкъсване на левия дял на черният дроб, над 1.200 мл кръв в корема и разкъсване на вътрешни органи около десния бъбрек.\r\nЖивотоспасяващата операция е извършена от д-р Ал. Милчев, д-р М. Мехмед, д-р Ст. Петков и д-р В. Йорданов.  Пациентът вече е в стабилно състояние с въстановени жизнени функции, благодарение на успешно проведената високорискова оперативна намеса и пълноценната реанимация.   Случаят представлява предизвикателство за всеки хирург и за всяко лечебно заведение, включително и за университетските болници.\r\nИнцидентът е станал в дере близо до кърджалийското село Скалак, около 20 часа на 29 август. Мъжът се прострелял в гърдите със самоделка.    Оръжието е иззето от полицията, а пострадалият по спешност е бил закаран в кърджалийската болница.", "date": "2018.09.05", "title": " Сложна животоспасяваща операция за прострелял се в гърдите със самоделка "}
{"url": "https://www.actualno.com/society/deset-dushi-sa-zadyrjani-pri-akcijata-vyv-firmi-okolo-vinprom-karnobat-news_693434.html", "text": "   Това съобщи на брифинг зам.-главният прокурор Иван Гешев.     Той допусна, че сред задържаните е шефът на групата компании Миню Стайков с уговорката, че няма сигурна информация.\r\nЗам.-главният прокурор съобщи, че делото е образувано преди около два месеца. Тогава стана ясно и, че е открита фабрика за незаконни тютюневи изделия в Карнобат. Печалбата, . Тоест, 6 млн. лв. на месец, разясни Гешев и добави, че работниците в нея са довеждани от Армения, не са излизали от фабриката, докато са работили – имали са спални помещения, фитнес, всички удобства.   Фабриката е собственост на сина на кмета на Карнобат и е давана под наем по традиционна схема при случаите на незаконни производства, заяви още Иван Гешев.  Той каза, че тогава не са били повдигнати обвинения, защото целта на разследващите е била да се стигне до реалните собственици. Ние произвеждаме и провеждаме акции, тогава, когато съберем доказателства, които да издържат в съда. За нас не е самоцел задържането на конкретни лица, а събирането на доказателства, заяви Гешев.\r\nГешев добави, че , който се издирва от Интерпол и днешната акция.", "date": "2018.09.05", "title": "Десет души са задържани при акцията във фирми около \"Винпром Карнобат\""}
{"url": "https://www.actualno.com/crime/80-ot-nelegalnite-cigari-v-karnobat-sa-bili-za-chujdi-pazari-news_693493.html", "text": "  Вероятно към 80% от цигарите, произвеждани в нелегалните фабрики в Карнобат, са били предназначени за чужди пазари, основно гръцки и румънски, и за Западните Балкани, показват анализите на цигарените консумативи и марките. Това каза в интервю за предаването „12+4“ анализаторът от Центъра за изследване на демокрацията Тихомир Безлов.     „Една от стратегиите, които са следвали тези незаконни фабрики, е било да не продават на българския пазар, за да не рискуват“, добави той.   Според анализатора прокуратурата се опитва да докаже неплащане на ДДС.\r\nБезлов припомни, че и фамилията на Ветко Арабаджиев и тази на Миню Стайков са с дълги истории, свързани с разследвания и повдигнати обвинения: „Ако говорим за Стайков, най-ранните случаи са началото на века – 2001 година. Още по време на правителството на Иван Костов имаше две-три операции за нелегален алкохол. Точно изборната година – 2005, когато сегашният премиер беше главен секретар, имаше задържане на нелегален алкохол и обиски на офисите на „Сис Индустрийс“.  „Усещането за неравнопоставеност идва и от последния случай със сина на Арабаджиеви“, коментира Безлов и обясни: „Говорим за 10 млн., а съдът го пусна срещу 20 хиляди лева гаранция, а същевременно говорим за 70 хиляди за бившия кмет на столичния район „Младост“.“   Криминалният журналист Стефан Ташев заяви, че според него има връзка между случаите на Ветко Арабаджиев и Миню Стайков: „Става дума за т.нар. \" ДДС измами\" и връзката със „Захарни заводи“ на Арабаджиев и комбинатите за производство на алкохол на Стайков. Това е известна схема за източване на ДДС с внос на нелегален спирт, продажба на алкохол и чистене на данъци“.\r\nТашев определи като любопитен фактът, че от една седмица семейство Арабаджиеви няма публични изяви: „Самият факт, че те са още в чужбина, а ги издирват с червена бюлетина на Интерпол, показва, че има нещо.“    Мненията на Тихомир Безлов и Стефан Ташев чуйте в звуковия файл.", "date": "2018.09.05", "title": "80 % от нелегалните цигари в Карнобат са били за чужди пазари"}
{"url": "https://www.actualno.com/burgas/kmetyt-na-burgas-ne-predvijda-predsrochni-izbori-news_693436.html", "text": "  \"Не е възможно да има предсрочни избори, проблемите в коалицията се случат от самото ѝ начало и винаги се излиза със зрели решения.\" Това каза кметът на Бургас и зам.-председател на ГЕРБ Димитър Николов.     Той добави, че дали оставките на тримата министри ще бъдат приети в същия вид, в който са подадени, ще стане ясно в понеделник на коалиционния съвет.\r\n\"Трагедията в Своге беше повод да прегледаме всички наши договори и да засилим контрола по отношение гаранционното обслужване на тези отсечки”, посочи той в интервю за bTV и допълни, че вината не е повече персонално в министрите, но и във водача на превозното средство.\r\nЕдин от проблемите на Бургас е свързан с високото строителство.   \"Със създаването на жилищните комплекси, с техните планове е предвидено високо застрояване, което в голямата си част е 8, 10, 12, 16, 18, до 20 етажа”, посочи Веселина Илиева, главен архитект на община Бургас.\r\nДори се стигна до протести заради последната строяща се сграда. \"Протестите на гражданите бих казала, че са по-скоро свързани със самия факт на строителството, защото кварталът е интензивно е застроен”, посочи архитектът.        Административният съд също решава на първа инстанция, че строителство е незаконно.\r\nДеница Колева, също представителна сдружението коментира, че отделянето на парцел, като самостоятелен е незаконно.\r\nВъпреки това строителството продължава. \"Не можаха да се преборят с властта, всички знакови сгради в Бургас, хората, които финансират тези строежи, са едни и същи”, обясни бившият омбудсман Таню Атанасов.\r\n„Сградата, която е пред Пантеона, един от участниците в строителството и в манипулациите е Бенчо Бенчев, в тази сграда това име също фигурира и в района „Пиргос”, плюс парче земя, са закупени от въпросния Бенчо Бенчев”, добавят от инициативата.       Кметът Димитър Николов обясни, че общината се справя перфектно и добави, че проблемът идва от това, че Бургас е ощетен откъм територия. „Когато имаме лимитирана територия сме длъжни да направим симбиоза между жилищата и зелените площи. Това е проблем на всички големи градове”, заяви той и допълни, че това трябва да става без законови нарушения.\r\nНиколов посочи, че познава Бенчо Бенчев и той е известен в целия град. „Не съм му гостувал, но знам къде живее, минавам често оттам”. По думите му Бенчев не е финансирал нито ГЕРБ, нито мероприятия в града.\r\nОтпушването на нашия регион ще стане като се развие новата концепция за четирилентовите пътища, каза още Николов.", "date": "2018.09.05", "title": "Кметът на Бургас не предвижда предсрочни избори "}
{"url": "https://www.actualno.com/society/nacionalna-strategija-predvijda-pylnocenno-razvitie-na-vsjako-dete-news_693467.html", "text": "  Тематичните области и структурата на новата Национална стратегия за детето обсъди междуведомствената експертна група, която е ангажирана със създаването на документа.     Членовете й дискутираха постъпилите предложения от държавни институции, областни администрации и неправителствени организации относно приоритетите и времевия обхват на подготвяната стратегия, съобщиха от ДАЗД.   „Процесът на съставяне и консултиране осигурява включването и ангажираността на всички заинтересовани страни. Това е предпоставка за създаване на един интегриран междусекторен документ, чието изпълнение ще се приема като обща платформа за действие“, подчерта председателят на Държавната агенция за закрила на детето д-р Елеонора Лилова, която ръководи срещата на работната група.\r\nПостигнато беше съгласие, че бъдещият стратегически документ трябва да е ориентиран към създаването на възможности за пълноценно развитие на всяко дете в България в здравословна и подкрепяща среда, която гарантира неговото достойнство, идентичност и права. Целите и приоритетите трябва да насърчават координацията и хоризонталната свързаност между институциите при реализиране на политиките за закрила на детето, като се основават на следните принципи: недискриминация, най-добър интерес на детето, право на живот, оцеляване и развитие, право на детето да бъде чуто и неговото мнение да бъде взето предвид.  Представен беше анализ на силните и слабите страни, възможностите и предизвикателствата при изпълнението на Националната стратегия за детето 2008 – 2018 г. Резултатите от прилагането на политиките по отделни тематични приоритети ще бъдат взети предвид при създаването на новите цели. Ще бъдат съобразени и ангажиментите на България по редица международни документи. Най-важните от тях са: Конвенцията на ООН за правата на детето и препоръките към страната ни от Комитета по правата на детето на ООН за пълноценното й приложение, Конвенция на ООН за правата на хората с увреждания, Харта на основните права в Европейския съюз, Стратегията на Съвета на Европа за правата на детето (2016-2020 г.) с нейните приоритетни цели: „Равни възможности за всички деца“, „Детско участие“, „Живот без насилие за децата“, „Правосъдие, щадящо децата“, „Права на децата в дигитална среда“.\r\nПодчертано беше, че в контекста на Целите за устойчиво развитие на ООН до 2030 г., България трябва да планира свои национални цели за постигане на глобалните, както и индикатори за проследяване на напредъка и въздействието им. Четири са областите, които засягат децата: право на живот и просперитет, право на образование, право на защита срещу насилие, право на безопасна и чиста среда на съществуване, право на равни възможности за успешна реализация.   Междуведомствената работна група взе решение да бъдат създадени две подгрупи, които да разработят структурното съдържание на тематичните области. В работата си експертите ще следват няколко основни принципи:    Поставяне на правата и най-добрия интерес на детето във фокуса на всички политики, програми, услуги, мерки и дейности, свързани с тях;\r\nПодкрепа и овластяване на родителите и прилагане на семейно-ориентиран подход;\r\nОсигуряване на условия за равни възможности и недискриминация;   Насърчаване и ефективно прилагане на правото на участие на децата;\r\nКомплексност и цялостност на мерките.   Хоризонталните (междусекторни) приоритети ще бъдат насочени към повишаване на ефективността и ефикасността на политиките, програмите и съвместните действия. Чрез този подход се цели подобряване капацитета на професионалистите, работещи с деца, въвеждане на единни стандарти за гражданско участие в процеса на вземане на решения, осигуряване на публичност и прозрачност на информацията, гарантиране на стабилност и последователна оценка на въздействието на инвестициите в секторните политики, както и реална децентрализация при вземането на решения.", "date": "2018.09.05", "title": "Национална стратегия предвижда пълноценно развитие на всяко дете"}
{"url": "https://www.actualno.com/education/vylchev-nedostigyt-na-uchiteli-shte-se-zadylbochava-news_693435.html", "text": "   Това заяви министърът на образованието и науката Красимир Вълчев.     „Очакваме най-голям недостиг в системата на образованието след 10 години. Тази година първоначалните ни данни и информация показват, че ще бъдат обезпечени всички учителски позиции, но имаме недостиг по някои дисциплини. Някои позиции ще бъдат обезпечени с т.нар. неправоспособни учители, които нямат учителска правоспособност. Другаде ще се съчетават предмети или пенсионери ще остават 1 или 2 години след навършването на пенсионна възраст, за да преподават“, обясни Вълчев.   Според него все още страната ни разполага с резерв от подготвени кадри, които са завършили образованието си в предходните години, но не са се включили в системата на образованието.\r\n„Затова увеличаваме възнагражденията, които са много важен фактор. Правим още няколко политики“, увери просветният министър.  Той подчерта, че в министерството е започнал процес на картографиране на търсенето и предлагането на учителска работа, защото в големите градове, където има педагогически факултети, има излишък на учители. Не такава е обаче ситуацията в малките градове, където се отчита недостиг.   „Предвиждаме също така да стартираме една национална програма, която да бъде за своеобразна алтернативна пътека за хора, които не са учители, но желаят да преподават. Да могат да влязат в училище, да бъдат подкрепени в период от една година и да придобият педагогическа правоспособност. Да имаме своеобразен корпус от обучени учители, които да са се съгласили предварително да бъдат насочени към определени училища“, обясни Вълчев. Той допълни, че това ще бъдат училища, които най-трудно си намират учители, най-неблагоприятно е да се работи и има най-голяма концентрация на проблемни деца.\r\n„Образованието е ежедневен и многогодишен процес, който изисква постоянни усилия. Най-важната армия, която може да се справи с това обществено предизвикателство, са учителите и за това ние залагаме на тях“, увери образователният министър.    ", "date": "2018.09.05", "title": "Вълчев: Недостигът на учители ще се задълбочава"}
{"url": "https://www.actualno.com/asenovgrad/s-videonabludenie-shte-se-sdobie-paleontologichnijat-muzej-v-asenovgrad-news_693441.html", "text": "  Изграждат система за видеонаблюдение на Палеонтологичен музей „Димитър Ковачев” в Асеновград. Проектът е на стойност 2 000 лева. За тази и други цели бе необходимо да се извърши промяна в капиталовите разходи на Общината. Общински съвет-Асеновград прие предложението за завишаването им по време на 45-тото си редовно заседание. Общата рамка на бюджетните средства за капиталови разходи за 2018 г. бе увеличена с около 206 000 лева.     Други обекти, за които е заложена част от тази сума, е създаване на цифрова комуникационна система за нуждите на Община Асеновград, която ще струва малко над 8 600 лева. Облагородени ще бъдат и площите около зоната за отдих и скейтборд в района на Градския плувен басейн, където се реализира проект от НК „Чиста околна среда” (ПУДООС). Наложително е да бъде извършен и основен ремонт на три улици в асеновградското село Тополово.   Припомняме, че при продължилите няколко дни дъждове през месец юни тази година настилката на няколко пътни участъци в населеното място бе компрометирана. Това са улиците „Заводска”, за която са необходими 70 000 лева, „Кокиче” – 85 000 лева, и „Спортист” – 18 500 лева. Още 1 600 лева ще са нужни за закупуване на водна помпа за нуждите на депото за твърди битови отпадъци край Асеновград, което обслужва и общините Лъки, Куклен, Садово и Първомай. За да бъдат изпълнени поставените цели, с над 197 000 лева се завишават приходите от продажби, а останалите малко повече от 9 000 лева са от вътрешни промени по бюджета на Общината.", "date": "2018.09.05", "title": "С видеонаблюдение ще се сдобие Палеонтологичният музей в Асеновград"}
{"url": "https://www.actualno.com/curious/kak-da-izgradim-dobri-otnoshenija-s-horata-news_693278.html", "text": "  Да изградите добри отношения с хората около себе си, често се оказва по-сложно от колкото предполагате. На първо място трябва да разбирате нуждите на хората както и своите собствени, а след това да приемете без проблем, че всеки човек е различен. Така ще можете да обичате близките си и да се разбирате с всички около себе си с лекота и без излишна драма.         1.Сигурност и комфорт – за да живее добре един човек трябва да се чувства защитен и сигурен. В противен случай той постоянно се притеснява за нещо и не води живота си пълноценно.\r\n2.Разнообразие – за да е хубав един живот, трябва да има приключения и развлечения. Еднообразното ежедневие доскучава рано или късно. Намерете начин да разнообразите ежедневието си и да го направите по-вълнуващо.  3.Любов – много е важно да има някого до вас, който ви обича. Било то приятел или любим, тези хора дават най-добрите съвети и биха могли да ви помогнат в труден момент. Също така любовта дава енергия и зарежда позитивно.   4.Значимост – това да усещаш, че значиш нещо за някого, че си ценен и допринасяш за нечие щастие е едно от най-хубавите неща, които могат да се случат на един човек.\r\n5.Издигане – всеки човек има нужда да надгражда знанията и уменията си, за да се чувства удовлетворен от себе си. Когато постоянно учите нови неща, вие не само развивате знанията си, но и се чувствате по-значими, по-ценни и повишавате самочувствието си.    6.Допринасяне – да правиш нещо добро, да помагаш на околните и да даряваш любов. Това е едно от нещата, които карат човек да се чувства най-жив и полезен.   Ако по-горе изброените нужди са удовлетворени, то вие водите пълноценен начин на живот и можете да изградите стабилни отношения с околните. Ето защо, ежедневно се убеждавайте, че задоволявате всички тези нужди. И не забравяйте, ако някой не се държи добре с вас, то най-вероятно някоя от тях не е задоволена.", "date": "2018.09.05", "title": "Как да изградим добри отношения с хората "}
{"url": "https://www.actualno.com/politics/nankov-kategorichen-njama-da-otteglja-ostavkata-si-news_693438.html", "text": "   Това каза министърът на регионалното развитие и благоустройството в оставка пред журналисти в Народното събрание.     \"Актът, който направихме с двамата ми колеги (Валентин Радев и Ивайло Московски – бел. ред.) с оставките, беше абсолютно правилен. Това е волеизлияние след искането на оставките от премиера Бойко Борисов. Това беше правилният ход. Все още съм министър в оставка и затова изпълнявам задълженията, които имам в това си качество. Това, което зависеше от мен, съм го направил и като личен акт, и като акт на отговорност. Но вина и отговорност са две различни неща\", обясни министърът, цитиран от „Фокус“.   На въпрос дали допуска, че може да остане на поста си, Нанков отговори: \"Не допускам нищо на този етап. Няма да оттегля оставката си – това беше най-правилната постъпка пред нас тримата\".\r\nНа въпрос дали ако на коалиционен съвет бъде помолен да остане, той отговори: \"Кой ще ме моли мене? Това даже е несериозно\".  ", "date": "2018.09.05", "title": "Нанков категоричен: Няма да оттегля оставката си"}
{"url": "https://www.actualno.com/society/jena-s-uvrejdane-pensijata-mi-stiga-tochno-za-10-minuti-news_693445.html", "text": "  \"Пенсията ми стига точно за 10 минути. Тя е 366 лв. – в момента, в който я получа, плащам  всички сметки и вече нямам пенсия.\" Това каза за bTV Грета Аспарухова, която се движи с количка и е много активна при протестите на хората с увреждания.     \"Ако разчитам на пенсията, трябва да живея 10 минути от месеца, а останалата част от месеца трябва да съм в кома. За щастие, аз имам работа и мога да покривам поне основните нужди”, подчерта тя. Хората с увреждания в малките населени места са под ръба, те са обречени, категорична е Грета.\r\n\"Ако Законът за личната помощ се приеме във вида, в който го предложи Мая Манолова, няма да има ощетени, всеки ще бъде оценен според личните си нужди. А ако се приеме това, което в момента се гласи, всички ще бъдат ощетени”, смята Грета Аспарухова.\r\nВсе още се надяваме, че управляващите ще вземат адекватно решение и наистина ще помислят за  нашите деца, каза и Милена Райкова, майка на дете със Синдром на Даун.     Според нея основата на проблема идва от ТЕЛК и новите действия са пагубни за всички хора с увреждания. По думите ѝ децата със Синдром на Даун са едни от най-ощетените.\r\n\"Когато се роди дете със Синдром на Даун, масово лекарите ни казват, че имаме право да изоставим тези деца в домове. Лично мен ме агитираха. Казват всичко най-лошо, а когато отидем в ТЕЛК, за да бъдат подпомогнати, комисиите там започват да обясняват: Тези деца могат да се развиват и ще бъдат много добре. Получава се абсурдът, че масово нашите деца имат от 50 до 70%\", обясни майката.\r\nВ момента това, което дава държавата, е крайно недостатъчно, категорична е Милена Райкова.       Трябва да има адекватна грижа от страна на държавата, за да може да се компенсира увреждането на всеки човек в увреждане, подчерта и Гергана Маврова, майка на дете с детска церебрална парализа.\r\nСпоред нея, ако се поема адекватна рехабилитация и адекватни помощни средства, всичко щеше да върви много по-лесно.\r\nТя даде пример с това, че количката за детето ѝ струва 2600 лв., а държавата отпуска за това само 480 лв.", "date": "2018.09.05", "title": "Жена с увреждане: Пенсията ми стига точно за 10 минути"}
{"url": "https://www.actualno.com/crime/oplakvanija-ot-policejsko-nasilie-v-pazardjik-news_693374.html", "text": "  Жители на пазарджишкия квартал \"Изток\" твърдят, че са бити от органите на реда.     Преди 2 седмици Найден Попов постъпва в болница с две счупени ребра, пневмоторакс и множество кръвонасядания в областта на гърба, лицето и ръцете. 47-годишният мъж твърди, че е пребит от полицейски служители.   \"Така са ме били, че са ми взели здравето, аз си изгубих работата. Работя и живея в Германия от доста години. Аз съм нетрудоспособен. Трябваше на 28-ми да съм на работа”, разказа той пред bTV.\r\nНайден разказва, че отишъл да направи забележка на свои съседи, които вдигали шум и се държали грубо с пристигнал на мястото пристигнал полицейски патрул. Скоро пристигнали още полицаи.  \"Получих първия удар в скулата. Отдръпнах се. Нищо не съм казал. Паднах на земята и започнаха да ме налагат с ритници. Получавах отвсякъде ритници – отляво и отдясно. Успях само да си прикрия лицето с двете ръце”, допълва Найден.   Във фаталната нощ на 20 август Георги Георгиев е барман в малкото квартално кафене, който също твърди, че е потърпевш. Според него полицаите влезли през оградата на заведението.\r\n\"Това е каубойско нападение. Това не са служители на реда. Къде го има това служител на реда да те бие с дървени бухалки”, пита Найден. Той твърди, че е невинна жертва и ще търси възмездие по съдебен път.    \"Не може такова своеволие – да влезеш някъде и да биеш наред, без да питаш кой е виновен, кой – невинен”, категоричен е той.   От полицията в Пазарджик са категорични, че в 1 ч. сутринта полицейските екипи се отзовали на сигнал за силна музика и викове край улица „Пловдивска”. На място част от пияните мъже не изпълнили полицейските разпореждания. Наложило се да бъдат респектирани. Но нито помощните средства, нито употребената от полицейските служители сила са излизали извън рамките на закона.\r\nПредишната вечер служител на жандармерията бил ударен в главата при друг подобен сигнал в същия квартал.", "date": "2018.09.05", "title": "Оплаквания от полицейско насилие в Пазарджик"}
{"url": "https://www.actualno.com/smolyan/ekskmet-sega-sveshtenik-stava-pocheten-grajdanin-na-smoljan-news_693448.html", "text": "  Първият демократично избран кмет на Смолян с мандат 1991-1995 г. Димитър Михайлов, сега свещеник в най-големия храм на Родопите, става почетен гражданин.     Предложението за удостояване отец Михаил с най-високото отличие на община Смолян е  направено от кмета Николай Мелемов. То ще се разгледа на 11 септември.\r\nВ интервю пред през месец юли той сподели, че в общината е влязъл с един кламер, а е излязъл с два, защото трябвало да си прибере някои лични книжа.\r\n„На мен ми се искаше да строя, да правя улици, да издигна един блок. Но съм доволен от кметуването. Поне показах, че можем да бъдем различни. Не искам да обвиня никой социалист, но аз влязох в общината с един кламер и излязох с два, защото трябваше да си прибера някоя лична преписка. Не съм се облагодетелствал от кметската служба. Корупцията идва от възпитанието. Както тя, така и религията идват от семейството. Първо е семейството, второ е училището, тогава е църквата“, заяви свещеникът екскмет.     Димитър Михайлов е завършил специалността „Богословие“ в Духовната академия „Св. Климент Охридски“. 18 години е музеен специалист в Регионалния исторически музей „Стою Шишков“ – Смолян. Завършва курсове по музейно дело и архивистика. Под ръководството на проф. Димитър Овчаров участва в разкопки във Велики Преслав. Работил е във фирма „Универс” и в областната администрация. Член е на УС на БЗНС.\r\nПрез 2006 г. е ръкоположен за свещеник. В продължение на четири години е главен организатор на строителството на храм „Св. Висарион Смоленски” в Смолян.\r\nАвтор е на книгите „Напътственик на православния християнин”, „Земята гледа небето. Хора и православни храмове в Средните Родопи” – в съавторство с Петър Шукеров и Иван Патев, „Антим – първият български екзарх”, „Справочник за именните дни” и „Нравствено- християнски поучения”.    Публикува статии в местния печат за Възраждането, Тревненската резбарска школа и Станислав Доспевски (синът на Димитър Зограф).   Той и към момента е свещеник в храма „Св. Висарион Смоленски“. Енорийски свещеник е в Рудозем, обслужва и селата Писаница и Хасовица.\r\nПреди три месеца от Държавния архив в Смолян обявиха отец Димитър за дарител на годината след като му предостави целия свой личен архив и архива на баща му, отец Михаил – архиерейски наместник в продължение на 20 години.  Малко по-рано от Историческия музей в Смолян също получи награда за дарител.\r\nКато кмет на Смолян направил всичко, за да не допусне алтернативния синод в окръжния град. Има значим принос за развитието на община Смолян в първите години на прехода. При сложни обстоятелства са съхранени образователни и културни институции.\r\nВъпреки трудностите, честите законодателни и правителствени промени отстоява упорито и находчиво интересите на община Смолян. През неговия мандат е запазена политическата толерантност.      След продължително прекъсване със собствени средства на общината по негово време е възстановен съборът на Рожен.\r\nПо повод 80-тата годишнина от Освобождението на Родопите през 1992 година в Смолян е открит паметникът на полковник Владимир Серафимов.\r\nПроведени са множество българо-гръцки срещи и разговори. Подписани са първите договори за побратимяване на Смолян с израелския град Ейлат и град Ксанти – Република Гърция. За МБАЛ „Д-р Братан Шукеров” благодарение на него е осигурен първият скенер.\r\nТази година отец Михайлов навършва 70 години.", "date": "2018.09.05", "title": "Екскмет, сега свещеник, става почетен гражданин на Смолян"}
{"url": "https://www.actualno.com/asenovgrad/ne-kazvat-kolko-na-broj-sa-bezdomnite-kucheta-v-asenovgrad-news_693440.html", "text": "  Едва 95 са домашните кучета, регистрирани в Община Асеновград от началото на годината до края на месец август, стана ясно след запитване на до градската управа. От там не отговориха на въпроса ни какъв е броят на регистрираните безстопанствени кучета в града. Дали това означава, че подобен регистър в Общината липсва, или при улова и обработката им, броят на четириноги не се записва, остава да гадаем.     Интересн факт е, че в противоречие с това, в отговора си местната Администрация посочва констирано намаляване популацията на безстопанствените кучета, според броя на уловените и обработени през 2017 г. Последната акция за улов на безстопанствени кучета на територията на Асеновград е проведена на 22.08.18 г. Изпълнители на дейността са общинските предприятия „Зооветеринарен комплекс”-Пловдив и „Благоустрояване”-Димитровград, с което в Асеновград също се извършва улов и ветеринаро-медицински манипулации на безстопанствени или скитащи кучета. И както е по Закон, бездомните четириноги биват улавяни, кастрирани и маркирани с ушни марки. След това се връщат обратно там, откъдето са уловени.   На територията на асеновградска община се срещат кучета с жълти ушни марки, поставени от Общинско предприятие „Зооветеринарен комплекс”-Пловдив. А тези, с розовите ушни марки, са обработени от Общинско предприятие „Благоустрояване”-Димитровград. Междувременно, на последното си заседание съветниците в града приеха изменение в Наредбата за овладяване популацията на безстопанствените кучета на територията на общината. Промяната касае срока, в който собственикът на придобито домашно куче трябва да регистрира любимеца си. От 7-дневен, след издаване на ветеринарно-медицински паспорт, срокът се променя на 3-месечен.\r\nИзменението касае и собствениците на ловни кучета, които вече не са освободени от такса. По този параграф имат право да не плащат само собственици на кучета, които придружават или охраняват селскостопански животни и се отглеждат в регистриран животновъден обект. „Направените нормативни промени в общинската наредба ще допринесат за намаляване популацията на безстопанствените кучета и ще повишат отговорността на собствениците на домашни кучета на територията на община Асеновград.“, посочват от пресцентъра на Администрацията в града.  ", "date": "2018.09.05", "title": "Не казват колко на брой са бездомните кучета в Асеновград"}
{"url": "https://www.actualno.com/business/goranov-vnosyt-na-techni-goriva-se-kontrolira-ot-nezavisima-organizacija-news_693439.html", "text": "   Това заяви по време на парламентарния контрол министърът на финансите .     Той отговори на въпрос на народния представител Жельо Бойчев относно контрола, осъществяван от митническите органи върху вноса на горива.   Контролът започва още преди пристигането на плавателния съд с проверка на корабните документи, за да се установи количеството и вида на горивото в товарните резервоари (танкове). Прави се и физическа проверка на всички товарни танкове в присъствието на митничари с измерване на плътността на горивата на място, като резултатите се сравняват с документите, вземат се и проби за лабораторен анализ от всеки резервоар.\r\nПроверяват се и останалите танкове на кораба – баластни, за отпадни води и други като се осъществява физически контрол на всички резервоари. След разтоварване на кораба тези резервоари отново се проверяват.  Владислав Горанов съобщи, че от 1 януари до 28 август тази година на територията на митници „Варна“ на пристанище „ПЧМВ“ са внесени 57 040 тона газьол, 10 200 базово масло; на пристанище Варна – Запад са разтоварени 26 858 моноалкилни естери на мастни киселини, на фериботен комплекс „Варна“ са разтоварени 1877 тона базово масло; на територията на пристанище Бургас – 41 334 тона втечнен нефтен газ и 167 604 тона газьол, на пристанище Порт Булмаркет – Русе са разтоварени 12 598 втечнен нефтен газ и 2009 тона газьол.   ", "date": "2018.09.05", "title": "Горанов: Вносът на течни горива се контролира от независима организация"}
{"url": "https://www.actualno.com/healthy/ima-dva-potvyrdeni-sluchaja-na-zapadnonilska-treska-v-bylgarija-news_693377.html", "text": "   55-годишен мъж от пловдивското село Труд е с потвърдена вече от тестовете диагноза - западнонилска треска. След тежко прекоматозно състояние пациентът се подобрява, съобщиха от Университетската болница \"Св. Георги\" в Пловдив. Лечението му протича в Клиниката за инфекциозни заболявания.       Повече за опасното заболяване разясни в ефира на БНТ проф. д-р Тодор Кантарджиев, директор на Центъра по заразни и паразитни болести.    През 2015 г. за първи път у нас е доказан случай при дете, който за щастие е с благоприятен изход. Преди десетина дни имахме случай на жена, която вече се подобрява, а на 3 септември е доказан западнонилски вирус и в материали от 55-годишен мъж, обясни специалистът. Той каза още, че западнонилската треска е заболяване, което се среща често в съседните ни страни на Балканите, като има доста случаи, особено в Сърбия и Гърция.\r\n\"Ако 200 души бъдат ухапани от заразен комар, заболява един, който може да развие възпаление на централния мозък от 100 души с такова възпаление, може 15-20% да загинат, в зависимост от степента на възпаление\", обясни проф. Кантарджиев.  Опасният вирус се разпространява от нашите комари, които хапят вечер и през нощта, а резервоар на вируса са прелетните птици. Носилите категорично не са тигрови комари, това е заблуда, обясни експертът. Вирусът може да бъде пренесен чрез заразена кръв, потвърди проф. Кантарджиев.       ", "date": "2018.09.05", "title": "Има два потвърдени случая на западнонилска треска в България"}
{"url": "https://www.actualno.com/balkani/jens-stoltenberg-pristiga-na-poseshtenie-v-skopie-news_693382.html", "text": "  Генералният секретар на НАТО Йенс Столтенберг пристига на посещение в Македония, предаде агенция \"Фокус\".     Министър-председателят Зоран Заев поясни по-рано, че норвежкият политик ще пристигне в македонската столица във вечерните часове на сряда, но така и не бе разпространена информация за програмата на неговото пътуване.   В рамките на 72 часа освен Столтенберг, Македония ще посетят канцлерите на Австрия и Германия – Себастиан Курц и Ангела Меркел.\r\nПричината – лично да предадат призива, че референдумът за името е исторически шанс за страната да стане част от най-големият военен съюз и да тръгне по пътя на пълноправното членство в Общността.  ", "date": "2018.09.05", "title": "Йенс Столтенберг пристига на посещение в Скопие"}
{"url": "https://www.actualno.com/actualno/pumpalyt-se-vyrti-vse-okolo-praznite-prikazki-news_693231.html", "text": "  Новият политически сезон започва с усещането, че никога не е приключвал. Заради толкова много включително трагични обстоятелства, летните прожектори бяха включени и на дневна светлина, а усещането за стабилност се покри под синя каска. Впрочем - не от вчера се залъгваме, че всяка пробойна може да бъде запушена с подръчни средства, но под условие да издържи вечно. Пумпалът в нашия житейски перпетуум мобиле продължава с висока скорост да се върти все около онова, което ни държи живи - празните приказки.     Толкова сме свикнали с тях, че би било налудничаво, ако само за миг млъкнем. Тогава наоколо ще се огледаме в призраци, завихрени в кръговрата на безвремието си, потънали в логични, но кухи откъм съдържания думи.   Когато ви говорят празни приказки, се заслушайте какво минава през ума на човека отсреща. То не може да остане скрито, стига да не превключите канала. А и най-малко ще го усетите по хладилника си...\r\nКогато ви говорят празни приказки, не се оставяйте във въртележката на пумпала, както се очаква да постъпите. Погледнете голямата картина от разстояние, тъй като детайлите са важни само ако разбирате добре ясните цели на другия. Най-често тогава думите угасват.  Когато ви говорят празни приказки, изключете прожекторите. В тъмното най-добре се вижда кой-колко струва.    ", "date": "2018.09.05", "title": "Пумпалът се върти все около празните приказки"}
{"url": "https://www.actualno.com/tennis/nadal-uspja-na-muskuli-da-preodolee-tijm-v-epichen-mach-na-us-open-news_693380.html", "text": "  В истинска драма, достойна за турнир от Големия шлем, се превърна вторият четвъртфинал при мъжете на US Open. В красив петсетов мач настоящият шампион в турнира и водач в световната ранглиста Рафаел Надал някак успя да оцелее срещу Доминик Тийм след 0:6, 6:4, 7:5, 6:7 (4), 7:6 (5). Това беше най-дългият мач на Надал на US Open - 4 часа и 49 минути!     Първият сет беше истинско крушение за Надал – загуба с 0:6 гейма, което беше истински леден душ за многобройните фенове на испанеца. В този сет Рафа спечели само 7 точки! Нищо в неговата игра не вървеше, а Тийм се възползва отлично от ситуацията и буквално го разпиля в тази първа част.   За пореден път обаче Надал показа борбения си дух и успя да обърне нещата до 2:1 сета, след като изоставаше с пробив и във вторния, и в третия сет, но накрая излезе победител. Световният номер едно много успешно „влизаше под кожата” на Тийм и с борба за всяка топка го разбалансираше всеки път, когато австриецът повеждаше в резултата и в крайна сметка го обръщаше.\r\nИ когато изглеждаше, че Надал ще обърне изцяло, Тийм показа характер. Той проби рано в четвъртия сет – в третия гейм, изпусна да направи втори пробив в петия гейм, отново авансът му беше заличен от Надал, но в тайбрек австриецът най-после взе своето и вкара мача в решителен пети сет. Там драмата беше пълна – Надал изпусна да вземе решителен пробив, след като водеше с 15:40 в петия гейм и с 0:40 в единадесетия. Стигна се до тайбрек, където Тийм заличи на два пъти минипробив аванс за Надал, но при 5:6 точки и свой сервис австриецът се провали, бъркайки от смач в близост до мрежата – победа за Надал и мегасблъсък на полуфинал с Хуан-Мартин Дел Потро!  Повече подробности и ВИДЕО от епичния сблъсък    ", "date": "2018.09.05", "title": "Надал успя \"на мускули\" да преодолее Тийм в епичен мач на US Open"}
{"url": "https://www.actualno.com/america/trymp-iskal-da-ubie-asad-tvyrdi-jurnalist-news_693417.html", "text": "  Президентът на САЩ Доналд Тръмп е предлагал на министъра на отбраната Джеймс Матис да убие сирийския президент Башар Асад. Това е станало след химическата атака в сирийската провинция Идлиб през април 2017 година. Това пише в книгата си \"Страх: Тръмп в Белия дом\" редакторът на The Washington Post Боб Уудуърд.     След химическата атака, за която Запада обвини Асад, президентът Тръмп се обадил на Матис и му казал да ликвидира сирийския лидер. \"По дяволите, да го убием!\", казал Тръмп.   Министърът на отбраната отговорил на президента, че е съгласен, но затваряйки телефона се обърнал към високопоставен помощник, че не възнамерява да го прави.\r\nПред журналисти Матис заяви, че цитатът е \"продукт на богатото въображение\" на автора. Прессекретарят на Белия дом Сара Сандърс заяви, че книгата на Уудуърт е с измислени истории, разказани от бивши недоволни сътрудници.  Книгата \"Страх: Тръмп в Белия дом\" е създадена въз основа на интервюта с високопоставени сътрудници в Белия дом и други длъжностни лица. Самият Тръмп е отказал да даде интервю за  книгата.   ", "date": "2018.09.05", "title": "Тръмп искал да убие Асад, твърди журналист"}
{"url": "https://www.actualno.com/health/zashto-12080-se-schita-za-normalno-kryvno-naljagane-news_693411.html", "text": "  Един от най-разпространените проблеми с напредването на годините е повишеното кръвно налягане. Причините са различни – заседналия начин на живот, стреса, качеството на храната. Моментна промяна на кръвното налягане може да настъпи при емоционални реакции, лошо настроение и стресови ситуации.     И макар високото кръвно да се смята за доста по-опасно от ниското, второто също не е за подценяване. Внезапното падане на кръвното налягане може да предизвика неприятности, като: прилошаване, колапс, нарушаване на нормалните ежедневни дейности, сънливост и нетрудоспособност. Освен това, то често е съпроводено от други неприятни симптоми, като: сърцебиене, замаяност, гадене, бледа кожа, главоболие, постоянна жажда. Това е налягането на артериите в големия кръг на кръвообращението между систола (фаза на изтласкване на кръвта от сърцето) и диастола (фаза на пълнене на сърцето) и се отчита като две числа за стойностите при тези две фази: първо се казва систолното, после диастолното налягане, напр. 140/80.      Въпреки наличието на определена норма на кръвното налягане, този показател е индивидуален за всеки човек. Има стандарт — 120 на 80, който определя дали има патологични промени в сърдечно-съдовата система, ако стойността на кръвното налягане е извън тази рамка.        Кръвното не зависи само от наличието на здравословни проблеми. Този стандарт е приложим само за хора от определена възрастова категория. Налягането от 120 на 80 се счита за норма само за млади хора на възраст от 16 до 40 години. И това означава, че при децата и възрастните хора тези цифри може да са различни.\r\nТака за всеки човек нормалните стойности на кръвното са различни. Ако пациентът не се оплаква от лошо здравословно състояние и резултатите са по-ниски, например 100 на 70, това може да е нормално за него. Съществуват и обратни случаи, когато резултатите превишават стандарта с 10 или 20 единици.\r\nНякои специални състояния на тялото също могат да причинят отклонение на кръвното налягане от приетата норма, например бременност. Първоначално заради нея кръвното може да стане доста ниско, а в периода близо до раждането — напротив, да бъде високо. Лекарите знаят добре това, така че тази функция винаги се взема предвид при измерването.       Има добре известна фраза \"налягане като на астронавт\". Причината е, че тези, които летят в космоса, трябва да имат възможно най-доброто здраве. Стандартът на кръвното налягане за тях е стойността 120 на 80.\r\nМежду другото, колебанията в налягането невинаги отразяват здравословното състояние, но могат да индикират сериозна заплаха за здравето. Лекарите препоръчват да следите кръвното си налягане. източник: ", "date": "2018.09.05", "title": "Защо 120/80 се счита за нормално кръвно налягане?"}
{"url": "https://www.actualno.com/asia/tajfun-otne-jivota-na-deset-dushi-v-japonija-news_693381.html", "text": "  Мощен тайфун е отнел живота на десет души в Западна Япония, а авиокомпания е започнала да премества близо 3 000 заседнали пътници с лодки от наводнено летище, заяви японското правителство в сряда, предаде Reuters.     „Джеби“ е бил кратък супер тайфун и е най-силната буря, която удря Япония в последните 25 години. Той предизвика тежки дъждове, свлачища, наводнения и рекордно високи горещини, които убиха стотици хора през това лято.   Около 3 000 туристи прекараха нощта в летище Кансай в Западна Япония. Телевизионните кадри показват струпали се хора, които се опитват да си купят храни и напитки пред магазин в летището, отбелязва още агенция \"Фокус\".\r\nУправителите на летището са започнали да преместват заседналите пътници до намиращото се наблизо летище Кобе чрез високоскоростни лодки и автобуси в сряда сутринта, обявиха от правителството.  Говорителят на кабинета Йошихиде Суга заяви, че около 300 души са били ранени. Все още не е ясно кога летището ще отвори врати и някои пътища и железопътни линии в засегнатите райони все още са затворени, добави той. Близо 1.2 милиона домакинства са без електричество. „Правителството ще продължи да прави всичко по силите си, за да се справи с тези проблеми“, заяви Суга по време на пресконференция.    ", "date": "2018.09.05", "title": "Тайфун отне живота на десет души в Япония"}
{"url": "https://www.actualno.com/asenovgrad/ne-dostigat-uchenici-za-popylvane-na-17-paralelki-v-asenovgradsko-news_693444.html", "text": "  Не достигат ученици за цялостното попълване на 17 паралелки в асеновградски училища. Често това може да се дължи на избора на подрастващите да пътуват, за да учат в заведения в съседния град Пловдив. Точно в пет училища от община Асеновград ще има маломерни паралелки през учебната 2018 г./2019 г. По-малко ученици ще има в една от професионалните гимназии в града – ПГ по ХВТ „Свети Димитрий Солунски“ - в 8-ми и 11-ти клас. Маломерни ще бъдат и двата 3-ти класа на ОУ \"П. Волов\" в квартал „Долни Воден“.     По шест паралелки с по-малко деца ще има в две учебни заведения, разположени в асеновградски села. Това са ОУ \"Отец Паисий\" в Мулдава и ОУ \"Климент Охридски\" в Златовръх. С ученици под минималния брой ще протече учебната година и за 5-ти клас в OУ \"Отец Паисий\" в Тополово. При необходим минимален брой от 16 ученици за класовете от 1-ви до 4-ти, в посочените основни училища са записани не повече от 10 деца. Изискуемият минимум от 5-ти до 8-ми клас, пък, е 18 ученици, като в част от асеновградските учебни заведения той не може да бъде достигнат с близо 5-6 деца за клас.   Едва шест ще бъдат възпитаниците в подготвителната група към детската градина в село Нови извор. Решението за утвърждаване на маломерни паралелки в община Асеновград бе взето единодушно от съветниците от местния парламент в града, с цел да не бъдат закривани класове и съответно – преразпределяни по други училища ученици.", "date": "2018.09.05", "title": "Не достигат ученици за попълване на 17 паралелки в Асеновградско"}
{"url": "https://www.actualno.com/politics/inj-svetoslav-glosov-spekulira-se-che-api-e-glavnijat-vinovnik-za-kachestvoto-na-pytja-svoge-sofija-news_693376.html", "text": "  \"Спекулира се, че АПИ е главният виновник за качеството на пътя Своге-София, масово автобусите и тежкотоварните автомобили превишават скоростта там.\" Това каза председателят на УС на Агенция „Пътна инфраструктура“ инж. Светослав Глосов.     По думите му \"пътищата се строят с асфалтови смеси, които са с одобрени рецептури, съответните проби.\"   Според Глосов това означава, че всяка рецептура преди да се одобри от лабораторията, преди това се е била изпитвала в акредитирана лаборатория.\r\n\"Това, което се влага в пътя, се контролира от строителни лаборатории, които са акредитирани на база на взети контролни проби от пътя. Във всеки нов път, който се прави, се взимат контролни проби. Преди се взимат, за да може да се докаже, че одобрената рецептура е удачна\", коментира инж. Глосов в интервю за Нова телевизия.  Във връзка с участъка в Искърското дефиле, където стана трагичната катастрофа, той обясни, че се е оказало, че в един сравнително малък участък има проблем.   \"Възможно е да се направи грешка при самото производство на материала. Трябва да се взимат проби. Този път е изпълняван по съвсем други критерии. В участъка приетата рецептура не е изпълнена така, както е направен. Казано е какъв интертен материал да бъде вложен, но в случая за един участък от около 370 м, материалът в едрата фракция не е този, който е бил по рецептура\", обясни той. По думите му Институтът по пътища и мостове е направил оглед на целия участък.\r\n\"Много се спекулира с качеството на пътя с АПИ, че тя е единственият виновник. Трафик камерите ни показват, че масово скоростта на движението от автобуси и товарни автомобили по този участък, където има ограничение 40 км, се превишава с над 30%\", каза още инж. Светослав Глосов.    ", "date": "2018.09.05", "title": "Инж. Светослав Глосов: Спекулира се, че АПИ е главният виновник за качеството на пътя Своге-София"}
{"url": "https://www.actualno.com/society/predlojenie-vseki-mlad-shofior-da-kara-6-meseca-s-pridrujitel-news_693350.html", "text": "   Това са част от промените, които в момента се обсъждат в работната група от Министерството на транспорта и Министерството на вътрешните работи и Министерството на регионалното развитие, която разделя на три части сега действащия обемист Закон за движение по пътищата.     Едва след като минат изпитателния период с придружител, младите водачи ще получават книжка, а през следващите няколко години поведението им на пътя ще бъде следено изкъсо, предвижда новият закон за водачите. Първоначалното издаване на книжки на нови шофьори е между 60 - 65 000 годишно, сочи статистиката на Пътна полиция.   Идеята датира от преди 5 години, но тогава предвиждаше само младите шофьори да карат с опитен човек до себе си. Сега промените са вкарани в Закон за водачите на МПС и ще важат за всички нови шофьори без значение дали на 18 или 65 години са си взели книжката, пише В Закон за движения по пътищата ще бъдат въведени нови правила, които ги няма никъде в нормативна база. Завиващите пътни превозни средства ще трябва да пропускат движещите се колоездачи по велоалея.  В закона са разписани и С тях ще се променят текстове, въведени от преди двадесет години, че продължението на тротоара е пешеходна пътека. Тази разпоредба дълго време създаваше сериозни проблеми при възникнал инцидент на такова място. Скоро пешеходците вече няма да са с предимство.   В стария закон е посочено, че между два тротоара на кръстовище е пешеходна пътека, но пък имаше и задължение да е сигнализирана с пътен знак. Пътните полицаи все още бистрят при писането на протоколите си при инциденти дали тези места са пешеходни пътеки, или не са. В новия закон обаче ще е записано изрично, че пешеходната пътека трябва да е маркирана и сигнализирана. Изписани са седем нарушения, ако водач направи 3 от тези 7 нарушения в рамките на две години, ще губи своята правоспособност, както и загубата на контролни точки. След това ще трябва да извърви цялата процедура за възстановяването им. Има голяма вероятност да бъде премахнат т.нар. златен талон и всички привилегии, които той предоставя на водачите. Този вид документ по закон се нарича контролен талон „Водач на МПС без наказания“. Издава се от Пътна полиция след изрично поискване от водача с подадено заявление и платена такса от 2 лева без банковите комисиони. Шофьорът може да получи златен талон, когато няма нарушения не по-малко от 6 г.    ", "date": "2018.09.05", "title": "Предложение: Всеки млад шофьор да кара 6 месеца с придружител"}
{"url": "https://www.actualno.com/politics/rashidov-kym-ninova-kato-parlamentarna-manekenka-si-pravite-fotosesii-s-mykite-na-horata-news_693393.html", "text": "   Това каза от трибуната на Народното събрание депутатът от ГЕРБ , който прочете декларация от името на парламентарната група.     \"Радвам се, че представителите на БСП са повече от 20 души. Взимам думата по повод атаките срещу ГЕРБ заради постоянните и нелепи изцепки по време на ваканцията. Не знам с какво право левите депутати си позволяват да отправят критики и публично да заклеймят управляващите от ГЕРБ с думите \"шайка крадци\",   Кои сте вие да ни осъждате всички на гражданска смърт? Това е недопустима клевета. Като два мандата министър на ГЕРБ се чувствам засегнат. Като част от това управление докладвам, че е направена театрална реформа и залите сега са пълни, реконструирани са театърът във Варна, в Бургас, Сатиричния театър, Операта в Бургас и др.“, каза още Рашидов.\r\nПо думите му по време на управлението на ГЕРБ са осигурени повече от 2 млн. лв. за българските библиотеки и 5 млн. лв. за българското кино.  \"А вие, г-жо Нинова, може ли като парламентарна манекенка да си правите фотосесии с мъките на хората? Аз познавам една друга шайка – шайка, която участваше в бандитската приватизация, шайка, която ограби държавата. Колко струва на българските данъкоплатци снимката с Горан Брегович? Явно досега не сте разбрали една простичка истина, че талант не се създава с пари, а се раждаш с него. \", каза още Рашидов.   \"Лидерката на левицата, тъй като не може да пее и да пише, говори бездарни стихове\", коментира той.", "date": "2018.09.05", "title": "Рашидов към Нинова: Като парламентарна манекенка си правите фотосесии с мъките на хората"}
{"url": "https://www.actualno.com/celebrate/sv-prorok-zaharija-i-pravedna-elisaveta-news_693267.html", "text": "  Св. пророк Захарий и света праведна Елисавета са родители на св. Иоан Предтеча. Захарий бил син на свещеник Варахия, Елисавета - сестра на Анна, майка на св. Дева Мария.     Захарий бил убит в храма между жертвеника и олтара от Иродовите войници, задето не казал къде е синът му - детето Иоан, за да го погубят по наредбата за избиване на Витлеемските младенци.   Св. Елисавета била \"от дъщерите Ааронови\" (Лук. 1:5). Според предание, водещо началото си още от апостолско време, именно св. пророк Захария, като първосвещеник в храма в Йерусалим, въвел Пресвета Богородица в храма.", "date": "2018.09.05", "title": "Св. пророк Захария и праведна Елисавета"}
{"url": "https://www.actualno.com/showbusiness/viktorija-i-dejvid-bekym-postojanno-ni-razdeljat-ignorirame-gi-news_693405.html", "text": "  Една от най-емблематичните двойки на звездния небосклон, Виктория и Дейвид Бекъм, за втори път красят корицата на модната библия Vogue. На корицата на изданието съвсем деликатно се подава и дъщеря им Харпър, забавлявайки се на дървена люлка.     В откровено интервю на страниците на списанието семейство Бекъм споделят любопитни подробности за живота и децата си, пише .   \"Харпър определено е \"мозъкът\" в семейството. Тя мечтае един ден да бъде изобретател. Вече е на 7 и определено започва да се интересува все повече от мода и други момичешки неща. Още на 3-годишна възраст можеше да тича без проблем с високи платформи. Разбира се, само у дома, никога няма да й бъде позволено да напусне дома ни в такъв вид. От друга страна, тя има трима по-големи братя и обича да играе футбол с тях.\"   За 20-те си години съвместен живот, Дейвид и Виктория са чували всякакви лъжи по техен адрес. Те вече имат \"имунитет\" към тях и съвсем не се впечатляват от слуховете.   \"Постоянно ни събират и разделят. Игнорираме ги, но е наистина несправедливо, когато виждаме, че хората около нас се впрягат. Казали сме на децата да не вярват на нищо, което чуват на площадката, в училище и т.н. .\"         ", "date": "2018.09.05", "title": "Виктория и Дейвид Бекъм: Постоянно ни разделят. Игнорираме ги"}
{"url": "https://www.actualno.com/america/amerikanska-atomna-podvodnica-vleze-v-sredizemno-more-news_693362.html", "text": "  Американската атомна подводница USS Newport News с крилати ракети \"Томахоук\" на борда влезе в Средиземно море. Това съобщи специализираният военен портал Strategic Sentinel, който се занимава с анализ на външната политика и сигурността.     Американската администрация не е съобщавала за операции или учения с участието на подводницата в този региона. Пентагонът все още не е потвърдил информацията официално, допълва БГНЕС.   ", "date": "2018.09.05", "title": "Американска атомна подводница влезе в Средиземно море"}
{"url": "https://www.actualno.com/politics/ninova-otgovori-na-gerb-17-dushi-ubihte-kraj-svoge-news_693399.html", "text": "   Това каза лидерът на БСП от трибуната на Народното събрание в , прочетена от Вежди Рашидов.      \"Тази декларация беше най-силното доказателство защо този парламент е изчерпал своята същност. Каква политика имаше в тази декларация? Какво решение за проблеми на българи? В нея имаше омраза, лични нападки и квалификации към председателя на опозицията. Когато се изправихме не срещу вас, колеги, а срещу олигархчината система от която сте част, сме си дали сметка какво ни чака. Не разбирам защо се обиждате, когато цитираме Антон Тодоров – \"шайка\". Един от вас смята, че вие сте шайка и много хубаво ви описва. Ние сме 1 млн. българи – аз не съм Корнелия Нинова тук, представлявам 1 млн. българи. Това сме ние. Така че спрете с разделението, омразата и противопоставяне на българи срещу българи. Всеки тук представлява наши сънародници\", коментира Нинова.    \"Как ме нарекохте, \"парламентарна манекенка\", заради снимките с животните. Извършихте престъпление спрямо българските собственици на животни и вашите нападки за снимките с тях няма да измият вината ви. До последния ден ще седим до тези хора\", каза още лидерът на БСП.\r\nТя посочи, че културата и образованието са в основата на всяка идентичност. Ако тях не опазим за българския народ, значи нищо не сме свършили.  \"Днес трябваше да се гледа Законът за пътищата. 17 души убихте и днес трябваше да им решим проблема. Вместо това да е мястото, на което се прави политика, днес чухме апогей на един творец за личния му принос към България. Тук не е мястото за това. Тук е мястото за политика. И днес трябваше да решим проблема със Закона за пътищата, за да няма още инциденти като Своге\", каза още Нинова.   Председателят на Народното събрание отправи устна забележка на лидера на БСП Корнелия Нинова.\r\n\"Г-жо Нинова, вие отправихте обвинение от една цяла парламентарна група и над 1 млн. избиратели, затова съм принудена да ви накажа по член 156 т. 2 със забележка\", каза Караянчева.    ", "date": "2018.09.05", "title": "Нинова отговори на ГЕРБ: 17 души убихте край Своге"}
{"url": "https://www.actualno.com/viewpoint/terminal-2-njama-da-reshi-problemite-ti-news_693358.html", "text": "  Да направим правилния избор  не винаги е лесна задача, особено когато е замесена вечната дилема дали да останем в България или да се отправим към Терминал 2 въоръжени с един сак и безброй очаквания.     И в двете ситуации са на лице плюсове и минуси които не бива да игнорираме, за да се разочароваме накрая.\r\nИ като стана дума за разочарования, нека започнем от разбулването на клишираните митове за мечтания живот извън родната страна.\r\nУ редица българи е залегнала заблудата, че и всичко, което си пожелаят, веднага ще им бъде дадено.  И тъй като по една или друга причина не са постигнали желаните резултати у нас, смятат, че ако сменят държавата, всичко ще си дойде на мястото.\r\nНо нещата не се случват по този начин. Ако просто сме тръгнали да си „опитваме късмета навън” без елементарна подготовка и познания, всичко е обречено преди да е започнало.     Материалната страна на този казус винаги е била  доста противоречива, но тук от личен опит мога да кажа, че с нужната финансова дисциплина, може да се живее сравнително добре дори без космически заплати и ако човек е достатъчно предприемчив, ще съумее да спестява и да инвестира в каквото намери за добре.\r\nНа всички ни е ясно, че не е важно само колко изкарваме, а как ще го разпределим за да ни стига.\r\nМногото долари и евра изкарани с черна работа доста често изчезват, най-вече през летните месеци, когато доста от заминалите се прибират и незнайно защо започват да харчат като обезумели. Резултатът-празен джоб след края  на отпуската и връщане в началната позиция. От друга страна, „бедната” ни родина е пълна с всевъзможни алтернативи, стига да знаеш как да ги използваш и да разграничаваш безсмисления лукс, от полезната необходимост.\r\nСъс сигурност дори да взимаш четири цифрена заплата започваща с числото 2 или 3, няма да стигнеш далеч, ако я прахосваш с лека ръка.   Защото хладилника ти ще е също толкова празен, колкото и когато си взимал нищожно възнаграждение. примесен с криворазбраната представа за успех, са виновни за „бягствата” в чужбина.\r\nТака мисълта за огромните суми пари и лесния живот, се превръщат в основен приоритет, с надеждата реалността да стане по-различна.\r\nНо тъй като навиците и мислене си остават същите,  нищо не се променя.\r\nА кариерното развитие и нормалния живот се превръщат в който накрая  е спечелен от някой друг. Остава смяната на поредната бачкаторска работа, (с бонус хронична умора), и поредните дадени пари за сметки и безумно скъпа квартира с размерите на килер.\r\nИ тогава правейки си една обикновена, проста сметка, ще открием,че в България всъщност не е толкова лошо, мизерно и тежко, стига да се вземеш в ръце и да престанеш да мрънкаш искайки всичко на момента.\r\nВярно, двете ти магистратури може би няма да бъдат  взети на сериозно от първия миг, нито професионалните ти умения ще изгреят на хоризонта веднага  след като се дипломираш, но с малко повече упоритост и адекватна преценка А щастието само по себе си е доста по-перспективно от това на 40 все още да си обслужващ персонал в някое чуждестранно селце и да си все така  неудовлетворен…въпреки пълния хладилник. Линда Николова, ", "date": "2018.09.05", "title": "Терминал 2 няма да реши проблемите ти"}
{"url": "https://www.actualno.com/showbusiness/kevin-spejsi-i-stivyn-segal-njama-da-bydat-obvineni-v-seksualno-nasilie-news_693363.html", "text": "  Прокуратурата на окръг Лос Анджелис няма да предяви обвинения в сексуално насилие срещу актьорите Кевин Спейси и Стивън Сегал.     Обвинителят на Спеси твърдеше, че е станал негова жертва през 1992 г., но прокуратурата прецени, че срокът, предвиден от закона за възбуждане на дело, е изтекъл отдавна. Подобно решение е взето и за жалбата на жена, която обвиняваше Сегал в изнасилване. То е станало през 1993 г.   58-годишният Спейси два пъти печели „Оскар“ за ролите си в „Обичайните заподозрени“ и „Американски прелести“. Актьорът също така е известен и от сериала „Къща от карти“, но заради скандала продуцентите го уволниха миналата година, припомня БГНЕС.\r\nСтивън Сегал е на 66 години и е популярен екшън актьор и майстор на бойните изкуства. Той знае японски и китайски езици и е прекарал дълги години в Япония, където е учил айкидо. Сред най-известните му роли са „Над закона“, „Труден за убиване“, „Обсада“ и др. През 2016 г. Сегал стана руски гражданин. Той се е снимал и във филми в България.  ", "date": "2018.09.05", "title": "Кевин Спейси и Стивън Сегал няма да бъдат обвинени в сексуално насилие"}
{"url": "https://www.actualno.com/politics/vejdi-rashidov-e-kandidat-za-akademik-news_693351.html", "text": "   става известно от сайта на институцията. Рашидов, който е чл.-кор на БАН, е допуснат до конкурса за избор на академици и член-кореспонденти в отделение \"Творци на изкуството и изкуствознание\". Заедно с него в категорията са и имената на проф. Боян Биолчев, писателя Владимир Пантелеев Зарев, проф. Георги Костов Георгиев, чл.-кор. Пламен Маринов Марков, Симеон Янакиев Симеонов – Янев.     Според решение на Министерския съвет от 2008 г. академиците получават допълнително пожизнено месечно възнаграждение от 200 лв., а член-кореспондентите - 150 лв., пише След 2009 г. решението е изменено и в него се казва, че за академиците, които не работят по трудово или служебно правоотношение, допълнителното пожизнено месечно възнаграждение е в размер на основното месечно възнаграждение на народен представител за съответния месец. А за член-кореспондентите, които не работят по трудово или служебно правоотношение, допълнителното пожизнено месечно възнаграждение е в размер на 30 на сто от заплатата на един депутат. В момента народните представители взимат 3500 лв.   Вежди Рашидов в момента в депутат от ГЕРБ и шеф на комисията по медии и култура в парламента. За член-кореспондент отново в отделение \"Творци на изкуството и изкуствознание\" кандидатства и издателят Иван Гранитски, който беше един от учредителите на гражданското движение, издигнало за втори мандат президента Георги Първанов. А в отделение „Хуманитарни науки“ е номиниран бившият министър на образованието от квотата на Реформаторския блок във втория кабинет \"Борисов\" проф. Тодор Танев.  ", "date": "2018.09.05", "title": "Вежди Рашидов е кандидат за академик "}
{"url": "https://www.actualno.com/politics/prezidentyt-na-indija-e-na-poseshtenie-u-nas-news_693348.html", "text": "  По покана на президента Румен Радев президентът на Индия Рам Натх Ковинд ще бъде на  държавно посещение в България. Той ще бъде придружаван от съпругата си  Савита Ковинд. Перспективите за активизиране  на политическия диалог, двустранното търговско-икономическо и  инвестиционно сътрудничество и културния и образователен обмен се очаква  да бъдат във фокуса на срещата на двамата президенти, уточнява БГНЕС. На 5 септември от 10.00 часа  на площад „Св. Ал. Невски“ ще се състои церемонията по официалното  посрещане на президента Ковинд и водената от него делегация. От 10.25  часа двете президентски двойки ще разговарят на „Дондуков“ 2, след което  президентите Радев и Ковинд ще проведат среща „на четири очи“. От 10.50  часа ще започнат пленарните разговори между официалните делегации на  България и Индия. В 11.35 часа в присъствието на двамата президенти в  Гербовата зала на „Дондуков“ 2 ще бъдат подписани двустранни документи -  Програма за сътрудничество в областта на науката и технологиите за  периода 2018-2021 г.“, Меморандум за сътрудничество в областта на  туризма и Меморандум за разбирателство между Индийския съвет за културни  отношения и СУ „Св. Климент Охридски“ за гост-преподавател по хинди. От  15.30 ч. индийският държавен глава Рам Натх Ковинд ще изнесе лекция в  Аулата на СУ „Св. Климент Охридски“ на тема „Образованието като  инструмент на промяна и общ просперитет“. В 16.30 часа двамата  президенти ще закрият Българо-индийски бизнес-форум, който се състои в  столичния „София хотел Балкан“. На 6 септември президентите на  България и Индия ще открият в София паметник на легендарния водач на  индийското движение за независимост Махатма Ганди. Церемонията ще  започне от 11.00 часа в Южния парк в столицата. В рамките на визитата си в  България държавният глава на Индия Рам Натх Ковинд ще проведе среща с  министър-председателя Бойко Борисов. Двете президентски двойки ще  посетят Националния исторически музей. Официалната делегация, водена  от индийския президент, включва министърът на земеделието и селското  стопанство Паршотам Рупала, членове на парламента на Република Индия.     ", "date": "2018.09.05", "title": "Президентът на Индия е на посещение у нас "}
{"url": "https://www.actualno.com/europe/seriozno-zemetresenie-udari-v-ural-blizo-do-grad-s-20-000-dushi-naselenie-news_693359.html", "text": "  Земетресение с магнитуд 5.5 по скалата на Рихтер е регистрирано в региона на Уралските планини в Русия, показва справка на интернет страницата на Европейския средиземноморски сеизмологичен център (EMSC).     Земният трус е станал факт две минути преди 2 часа в полунощ българско време. Земетресението е сравнително плитко - с дълбочина от 10 километра. Трусът е и близо до населено място - на 7 километра северозападно от град Катав-Ивановск, чието население е малко под 20 000 души. По-голям град в близост до епицентъра на земетресението е град Уфа - 133 километра.   Засега няма данни за жертви и материални щети, пише руският информационен гигант ТАСС.", "date": "2018.09.05", "title": "Сериозно земетресение удари в Урал, близо до град с 20 000 души население"}
{"url": "https://www.actualno.com/europe/novo-ljavo-dvijenie-sybira-radikalite-v-germanija-news_693365.html", "text": "  Симпатизанти на левите идеи създават ново движение в Германия. То ще се нарича \"Изправи се!\" и ще обединява в един фронт най-радикално настроените членове на левицата и на зелената партия, предаде bTV.     Движението си поставя за цел да съживи най-лявото пространство и да му придаде повече значимост в политическия живот на федералната република. Инициатор е вторият човек в партията „Левите” – наследник на основната политическа сила в бившата ГДР Сара Вагенкнехт.   За броени дни близо 100 000 души са се регистрирали като организирани членове. „Искаме да променим тази страна. Искаме политиката на тази държава да се промени. Ние ще упражняваме натиск Това е нашата цел и причината да основем това движение”, заяви Вагенкнехт.\r\nОбявяването на новото движение съвпада с последното проучване на общественото мнение след събитията в Кемниц, според което антиимигрантската партия \"Алтернатива за Германия\" изпреварва социалдемократите по популярност и става втора политическа сила след християндемократите.  ", "date": "2018.09.05", "title": "Ново ляво движение събира радикалите в Германия"}
{"url": "https://www.actualno.com/sciencelogy/falshiv-viber-krade-informacija-ot-whatsapp-news_693367.html", "text": "  В мрежата се е появила шпионска програма, имитираща популярния месинджър Viber. За опасността алармира Лукас Стефанко, специалист от компанията за разработване на антивируси ESET.     Той е попаднал случайно на програмата. Нейните създатели са имитирали перфектно Viber, предаде БГНЕС.   След инсталирането на фалшификата той иска разрешение за достъп до файловете в паметта на устройството и на SD-картата.\r\nПриложението незабелязано започва да краде файлове и документи от WhatsApp и WeChat, а също така фотографии. То също така може да записва телефонни разговори.  ", "date": "2018.09.05", "title": "Фалшив Viber краде информация от WhatsApp"}
{"url": "https://www.actualno.com/asia/200-godini-shte-otneme-razminiraneto-na-korejskata-granica-news_693361.html", "text": "  200 години ще се необходими, за да бъде разминирана границата между двете Кореи. Това съобщи представител на сухопътните войски на Южна Корея.     Дори, ако в премахването на мините се включат всички инженерни поделения, при сегашното ниво на технически прогрес, процесът няма да приключи по-рано от 200 години, предаде БГНЕС.   В тази връзка се предлага да бъде създаден специален център за ликвидирането на мините, в който да се включат представители на Севера и Юга.\r\nДемилитаризираната зона между двете страни е дълга 241 км и широка 4 км. Според експертните оценки от 1953 г. до днес там са поставени над 2 милиона противопехотни и противотанкови мини. Заради дъждовете и наводненията в района тяхното точно разположение не е известно. По тази причина при ликвидацията на мините, на сапьорите ще им се наложи да изследват буквално всеки сантиметър от тази територия.  ", "date": "2018.09.05", "title": "200 години ще отнеме разминирането на корейската граница"}
{"url": "https://www.actualno.com/europe/sreshta-mejdu-makron-i-merkel-bez-podrobnosti-za-dnevnija-red-news_693360.html", "text": "  Среща в петък, 7 септември, между френския президент Еманюел Макрон и германския канцлер Ангела Меркел в южния френски град Марсилия, без обявен публично разяснен в подробности дневен ред - това е събитие, което приковава вниманието.     Срещата между Макрон и Меркел ще се фокусира върху \"европейски теми  включващи еврото, миграцията, дигиталната технология и международното  положение\", заяви представител на френското президентство. Въпреки това, срещата най-вероятно ще засегне продължаващите проблеми с  Brexit, докато напрежението в ЕС върху темата нараства, след като  официалният преговарящ на Брюксел Мишел Барние публично разкритикува  предложението на британския премиер Тереза Мей от \"Чекърс\".   Френският президент вече призова за по-тясно европейско сътрудничество в  областта на сигурността, имиграцията и икономиката, но е изправен пред  ожесточена съпротива от консервативните лидери на Блока, припомня британският евроскептичен ежедневник The Daily Express, цитиран от Агенция \"Фокус\".\r\nРазговорите на Макрон и Меркел ще бъдат предшествани от визита на френския държавен глава в Люксембург в четвъртък, за да обсъди с премиерите на Люксембург, Белгия и Холандия усилията за задълбочаване и консолидиране на европейската интеграция.  Враждебността между френския центрист, който е подчертано проевропейски настроен, и евроскептичните правителства в Италия и Унгария, стигнадо точката си на кипене през миналата седмица, след като унгарският министър-председател Виктор Орбан и крайнодесният вицепремиер на Италия Матео Салвини заявиха, че Макрон е техният враг номер едно по отношение на миграцията. Той отговори, че са прави да го виждат като техния \"основен опонент\".   ", "date": "2018.09.05", "title": "Среща между Макрон и Меркел - без подробности за дневния ред"}
{"url": "https://www.actualno.com/books/bjala-hrizantema-istorija-kojato-ostava-s-chitatelja-dylgo-sled-poslednata-stranica-news_693120.html", "text": "  Трогателна история, която остава с читателя дълго след последната страница! Прекрасен избор за почитателите на „Ловецът на хвърчила“ и „Мемоарите на една гейша“!         Корея, 1943 г.\r\nХана е прекарала целия си живот под японска окупация. Като хеньо – жена водолаз, тя се радва на независимост, която е непозната за повечето корейци. Докато един ден, в опит да предпази по-малката си сестра от японски войници, Хана заема мястото й като тяхна пленница. Те я транспортират до Манджурия, където е принудена да работи в един от бордеите на японската армия.  Южна Корея, 2011 г.   Еми е прекарала последните 60 години в неуспешни опити да забрави саможертвата на сестра си. Вече е време да се изправи срещу миналото си, за да живее спокойно в настоящето. Тя оцелява след загубата на цялото си семейство, преживява един насилствен брак и единствено децата ѝ придават смисъл на живота. Ще успее ли накрая да превъзмогне болезнените последици от войната, за да получи прошка?\r\nМери Лин Брахт е американска писателка с корейски корени, която живее в Лондон през последните десет години. Израснала е в голяма южнокорейска имигрантска общност в малко градче в Централен Тексас, в близост до военна база. Започва да се обучава за пилот на бойни самолети, но още през първата си година открива, че „не иска да убива хора, а да ги изучава“, и записва курс по антропология. През 2015 г. завършва „Креативно писане“.    Трудностите, през които са минали майка ѝ и многото други жени като нея след края на войната в Корея, имат голямо въздействие върху авторката и водят до написването на „Бяла хризантема“.   ", "date": "2018.09.05", "title": "\"Бяла хризантема\" - история, която остава с читателя дълго след последната страница"}
{"url": "https://www.actualno.com/crime/specprokuraturata-vleze-i-vyv-vinprom-karnobat-news_693375.html", "text": "  Специализираната прокуратура извършва следствени действия в офиси във „Винпром Карнобат” ООД, „Сис Индустрийс” ООД и „Топаз мел“ ООД.     Претърсванията, изземванията, обиските на лица и разпитите на свидетели са в рамките на образувано досъдебно производство за организирана престъпна група, създадена с цел избягване на плащане на данъчни задължения в големи размери, държане на акцизни стоки без бандерол и пране на пари, съобщи bTV.   Съгласно следствието данъчните престъпления са извършвани в периода 2009 г. – 2018 г. Според спецпрокуратурата реални търговски дружества са подправяли счетоводните си регистри, като в тях са включвали фактури от дружества от типа „липсващи търговци”. Тези фактури са осчетоводявани под контрола на организираната престъпна група и по този начин се е избягвало плащането на данъчни задължения в големи размери по смисъла на Закона за ДДС.\r\nСъбрани са доказателства и за престъпления пране на пари - в периода 2009 г.  – 2018 г. са били извършвани финансови операции и е прикриван произход на имущество, придобито чрез тежко умишлено престъпление.  Под ръководството на Специализираната прокуратура на 18.07.2018 г. бе установена незаконната фабрика, ползвана от престъпната група за производство на цигари.   Действията по разследването са възложени на следователи от Следствения отдел към Специализираната прокуратура и се извършват едновременно на територията на гр. София, гр. Карнобат, с. Венец и с. Церковски, община Карнобат.       ", "date": "2018.09.05", "title": "Спецпрокуратурата влезе и във \"Винпром Карнобат\""}
{"url": "https://www.actualno.com/asia/narastva-naprejenieto-okolo-situacijata-v-idlib-news_693370.html", "text": "  Съветът за сигурност на ООН ще проведе в петък, 7 септември, извънредна среща за ситуацията в Идлиб. Това заяви американският посланик в световната организация Ники Хейли.     “Ще обсъдим развитието на събитията в Сирия в четвъртък, 6 септември, и на 20 септември. На първата среща ще обсъдим химическото оръжие, включително нашите страхове относно запазващата се заплаха от неговото използване от режима на Башар Асад срещу собствения му народ\", каза Хейли на пресконференцията по случай започването на американското председателство в СС на ООН.   \"Ще получим обновена информация относно политическия процес, в който е необходим напредък със съдействието на ООН и специалния посланик Стафан де Мистура\", добави тя.\r\n\"Тази сутрин в Съвета за сигурност вече имаше обсъждане, голямото мнозинство иска среща за Идлиб. Към момента ние я планираме за петък в 16.30 часа\", каза още Ники Хейли.  На 25 август руското министерство на отбраната съобщи, че се очаква провокация в Идлиб с използването на химическо оръжие. Според Москва тя се организира с помощта на британските служби и целта е да се обвини правителството на Башар Асад. Провокацията ще послужи за нов удар, който САЩ и техните съюзници да нанесат по правителствените сили.\r\nНа 30 август сирийският външен министър Уалид Муалем след преговорите си с руския външен министър Сергей Лавров заяви, че Сирия ще стигне до край в освобождението на Идлиб, независимо от това, дали Вашингтон и неговите съюзници ще нанесат удар по страната, обвинявайки властите в използването на химическо оръжие, припомня БГНЕС.   \"Военната операция в сирийския Идлиб ще доведе до ескалацията на конфликта в целия регион\", заяви по-рано в Брюксел ръководителят на дипломацията на Европейския съюз Федерика Могерини след телефонен разговор със специалния посланик на ООН за Сирия Стафан де Мистура.    \"Военната атака срещу Идлиб ще застраши живота на над 3 милиона мирни жители, живеещи в региона и ще доведе до нова хуманитарна катастрофа. Всяко използване на химическо оръжие може да има разрушителни хуманитарни последици. Нещо повече, голяма военна операция в провинция Идлиб ще доведе до ескалацията на и без това опасния конфликт в нестабилния регион\", се казва в изявление на Могерини.\r\nСпоред нея трябва да се избегне ескалацията в Идлиб, иначе виновните за това ще носят отговорност пред своите народи и историята.\r\nНяколко десетки хиляди терористи остават в провинция Идлиб в Северна Сирия, коментира и руският външен министър Сергей Лавров.   \"Сега остана само една зона на деескалация в Идлиб, където са концентрирани няколко десетки хиляди екстремисти начело с “Джебхат ан-Нусра“. Неотменима част от всички споразумение за зоните за деескалация е да се изтеглят въоръжените формирования на умерената опозиция от тези територии, които се контролират от терористите, за да могат последните да понесат заслужено възмездие\", подчерта Лавров.\r\nТой посочи, че трите останали зони на деескалация – в Източна Гута, в районите на провинции Дераа и Ел-Кунейтр, а също така в провинция Хомс – са освободени от бойци и местното население се връща към нормалния живот. “Там отива хуманитарна помощ, там се създава необходимата инфраструктура за нормален живот“, подчерта Лавров.   Американският държавен секретар Майк Помпео и турският външен министър Мевлют Чавушоглу са единодушни, че военна операция на сирийската армия в провинция Идлиб е неуместна. Двамата са изразили тази позиция по време на телефонен разговор, съобщиха от Държавния департамент.\r\nИдлиб е последният голям сирийски регион, който остават в ръцете на различни въоръжени групировки и терористи. По данни на специалния посланик на ООН Стафан де Мистура в този регион се намират около 10 хиляди бойци на терористичните групировки “Джебхат ан-Нусра“ и “Ал Кайда“. Възстановяването на контрола над провинцията ще сложи край на военния конфликт в Сирия.", "date": "2018.09.05", "title": "Нараства напрежението около ситуацията в Идлиб"}
{"url": "https://www.actualno.com/crime/momiche-zagina-na-peshehodna-pyteka-v-gorna-orjahovica-news_693366.html", "text": "  15-годишно момиче от Горна Оряховица загина, след като бе блъснато на пешеходна пътека в индустриалната зона на града. Инцидентът е станал снощи в 20.40 часа в района на \"Захарни заводи\", съобщава Нова тв.     Момичето слизало от автобус на градския транспорт, минало зад него и тръгнало да пресича пешеходната пътека, когато е ударено от патрулен автомобил на частна охранителна фирма. Нямало е видимост. Детето е загинало на място, пише БГНЕС.   Екипи на полицията и прокуратурата повече от пет часа оглеждаха местопроизшествието. Шофьорът не е употребил алкохол или наркотици. Изясняват се точните причини за инцидента.", "date": "2018.09.05", "title": "Момиче загина на пешеходна пътека в Горна Оряховица"}
{"url": "https://www.actualno.com/cite/upravlenieto-e-neprekysnato-systezanie-jazdish-tigyra-news_693373.html", "text": "  Това заяви в ефира на БНТ председателят на парламентарната група на \"Обединени патриоти\" и лидер на партия \"Атака\" Волен Сидеров по темата със стабилността в управляващата коалиция.     ", "date": "2018.09.05", "title": "Управлението е непрекъснато състезание - яздиш тигъра"}
{"url": "https://www.actualno.com/curious/naj-tochnijat-horoskop-za-mesec-septemvri-news_693421.html", "text": "  През този месец някои от зодиите ще се радват на сериозни и здрави любовни взаимоотношения. За други, нещата стоят по различен начин. Първият есенен месец носи много и различни емоции. Заради смяната на сезоните, някои ще се фокусират върху работата, други върху личния живот, а трети просто ще тъгуват по отиващото си лято.       Този месец ще е точния за нови запознанства или стабилизиране на вече започнатата ви връзка. Фокусирайте се върху професията си, защото този месец ще ви донесе много положителни емоции в тази сфера. Също така е перфектният момент да започнете диета.   Бъдете много внимателни в отношенията си с близки, семейство и половинка. Опитайте се да отделите повече време за тях. Ще имате доста нови постижения на работното място и ще сте заредени с много енергия за нови начинания. Бъдете внимателни със стреса. Отделяйте си достатъчно време за почивка.        Ще се наложи да се фокусирате върху обърканите отношения във връзката ви, опитайте се да направите компромиси, ако искате да я запазите. През този месец трябва да работите много усилено и упорито, за да постигнете големи успехи. Погрижете се за здравето си – изгответе си добър хранителен режим и спортувайте. Обърнете по-специално внимание на половинката си и на семейството си този месец. Ако нямате партньор, сега е идеалното време да намерите такъв. Септември ще ви донесе много успехи на работното място, ако сте готови да положите нужните усилия. Не пренебрегвайте здравето си и направете профилактичните си прегледи.    Този месец ще е малко тежък за вас. Ще се наложи да обърнете малко повече внимание на проблемите ви и отношенията с близките ви хора. Ще имате малки проблеми с финансовото състояние, но ще успеете да ги преодолеете. Погрижете се и за здравето си.   През този месец ще се запознаете с много нови хора и ще бъдете много позитивно настроени. Ще имате успехи на работното място, защото ще комуникирате с нови хора. Може би ще имате проблеми със здравето – леки настинки, но бързо ще се преборите и с тях. Започнете да пиете редовно чайове с мед и лимон, за да се предпазите от сезонните вируси.    Този месец избягвайте скандали с половинката си, защото това може да доведе до края на връзката ви. Наблегнете на професионалното развитие и се отдайте на работата си. През този месец ще се стресирани и бързо ще мените настроенията си. За вас това ще е месеца на любовта, ще създадете много нови запознанства и ще се забавлявате. Ще бъдете натоварени и ще имате доста задачи на работното място, но това ще ви донесе успехи. Наблегнете на спортуването. Отделяйте и достатъчно време на половинката си.    Този месец за вас няма да е благоприятен в любовен план. Ще е перфектния момент да си направите равносметка и да започнете на чисто. През Септември ще се отдадете на работата си и ще имате много възможности за реализация, но не се натоварвайте прекалено много и щадете нервите си. Изяснете си точно какъв партньор искате и се впуснете в търсене, ако имате половинка се опитайте да решите проблемите, които са се появили през последните месеци. Очакват ви нови партньорства и успехи на работното място. Обърнете внимание на спорта.    Очакват ви големи промени в любовен план. Този месец се опитайте да се подготвите за тях. Ще имате много нови възможности на работното място. Обърнете внимание на спортуването. В любовния живот определено ще ви провърви и то много, отдайте се напълно на него. Възползвайте се от всички възможности, които ще се появят този месец. Погрижете се за здравето си и за правилното си хранене.", "date": "2018.09.05", "title": "Най-точният хороскоп за месец СЕПТЕМВРИ"}
{"url": "https://www.actualno.com/america/kanada-njama-da-podpishe-nafta-bez-tochka-za-mediite-news_693368.html", "text": "  Канада няма да подпише преразгледаното споразумение за Северноамериканската зона за свободна търговия /НАФТА/ без точка, която забранява на американските медийни компании да купуват канадски медии. Това заяви канадският премиер Джъстин Трюдо.     „За канадците е немислимо американските мрежи да купуват канадски медии, независимо дали става дума за вестници или телевизии. Това би означавало отказ от нашия суверенитет и идентичност. Няма да приемем това“, каза той. „Дадохме ясно да се разбере, че защитата на културното наследство е фундамент за канадците“, добави Трюдо.   САЩ не са засягали директно въпроса за покупката на медии и културни продукти, но в доклада на търговския представител на САЩ Робърт Лайтхаузер се споменава за квоти за канадски предавания, които са установени от Канадската комисия за радио и телевизия.\r\nСАЩ и Канада ще продължат днес преговорите за новия търговски договор, който ще смени НАФТА. По-рано „Уолстрийт джърнъл“ съобщи, че Вашингтон и Отава не са успели да се споразумеят за новия договор, предаде БГНЕС.  НАФТА беше подписана от САЩ, Канада и Мексико през 1992 г. и влезе в сила след две години. По искане на президента Доналд Тръмп страните започнаха консултации за сключването на договор при нови условия.   ", "date": "2018.09.05", "title": "Канада няма да подпише НАФТА без точка за медиите"}
{"url": "https://www.actualno.com/haskovo/za-sedma-poredna-godina-v-ivajlovgrad-se-provede-kulinarnija-festival-snimki-news_693414.html", "text": "        Събитието събра стотици посетители и гости от цяла България, а и не само… представители от Р. Франция и Р. Гърция също се включиха в кулинарния фестивал с интересни за техните държави специалитети. Посетителите можеха да опитат от множеството вкусни гозби, тестени изделия, сочни смокини, фурми и нарове, характерни за региона, мед, вино, сладка, билки и подправки, както и изключително вкусния ивайловградски тахан. А в жегата гостите имаха възможността да се разхладят със свежа мента, сок от бъз, сок от дренки, лимонада и бърканица.\r\nЕдновременно с кулинарния фестивал приложници, художници и майстори на стари занаяти демонстрираха своите умения и знания пред очите на посетителите. Грънчар, кошничар, художници, арт-работилници бяха само малка част от забавленията, подготвени за децата в този ден.  Кулинарното изложение, демонстрациите и представянето на занаятите бе наблюдавано от комисията в състав Шеф Андре Токев – ловецът на храна, основател на Българската асоциация на професионалните готвачи и жури в Masterchef България, Людмил Каравасилев – представител на Метро България, които бяха и спонсори на самия фестивал, Емил Върбанов – главен експерт към Национален фонд „Култура, Камелия Чолакова – представител на читалищно сдружение, и Златка Шереметова – председател на инициативния комитет на местната общност.\r\nКомисията определи и големите победители от тазгодишната кулинарна надпревара:\r\nВ категория „Занаяти и приложни дейности – представяне на традиционен занаят” спечели Станко Киров, кошничар от гр. Българово; Категория „Представяне на съвременно изкуство” – Николай Гърков, скулптор от гр. Кърджали. ; Категория „Обредно тестено изделие” – с. Гугутка. ; Категория „Традиционно ястие с автентична рецепта” – с. Орешино. ; Категория „Биопродукт” – с. Куртово Конаре. ; Категория „С вкус и мирис на южни плодове” – с. Покрован. ; Категория „Жител на света” – побратимения град Лонго, Република Франция. ; Категория „Визуално оформен щанд” – с. Ламбух. ; Награда за цялостно представяне – с. Свирачи. ; Награда за „Баш – майстор на фестивала” – с. Драбишна. ; Награда на „Метро” получиха с. Белополяне за тяхното домашно приготвено крема сирене. Медали за представяне на традиционен занаят се присъдиха на Филка Стамболова и Димитрина Колева, а медали за активно участие със съвременно приложно изкуство във всички издания на фестивала се присъдиха на Станка Николова и Стайка Манолчина.     Kметът на Община Ивайловград г-жа Диана Овчарова сподели, че е щастлива от факта, че в продължение на седем години успяваме успешно да работим заедно в посока запазване на традициите, с което подпомагаме и популяризирането на нашия прекрасен ивайловградски край. Г-жа Овчарова благодари на всички участници във фестивала за труда, силата и духа, който носят в себе си и който допринася за специалното усещане в този ден, на този празник. Кметът на община Ивайловград лично връчи награда на с. Куртово Конаре за участието им във фестивала „Кулинарното Наследство на Тракия”.\r\nОфициален гост на фестивала бе областният управител на област Кърджали г-н Никола Чанев. „Сърцето ми се изпълва с гордост като потомък на тракийски и малоазийски българи, защото вие съхранихте традициите, богатството на фолклора и кухнята.” – сподели г-н Чанев пред ивайловградската публика.\r\nФестивалът завърши с великолепен спектакъл на ансамбъл „Тракия” .", "date": "2018.09.05", "title": "За седма поредна година в Ивайловград се проведе кулинарния фестивал (СНИМКИ)"}
{"url": "https://www.actualno.com/africa/aljir-se-prisyedini-kym-novija-pyt-na-koprinata-news_693364.html", "text": "  Алжир взе решение да се присъедини към проекта „Нов път на коприната“, чийто главен инициатор е Китай. Това заяви в Пекин алжирският министър-председател Ахмед Уяхя, който взе участие в работата на Форума за сътрудничество Китай-Африка (FOCAC-2018), предаде БГНЕС.     „Без всякакво съмнение, присъединяването на Алжир към инициативата „Нов път на коприната“ ще придаде още по-голяма тежест на нашето сътрудничество с Китай, ще създаде условия за планиране на съвместни проекти“, каза алжирският премиер.   Той съобщи, че стокообменът между Алжир и КНР надхвърля 9 милиарда долара годишно. „При това приносът на китайските компании в осъществяването на големите алжирски програми за развитие надхвърля 10 милиарда долара годишно“, добави Уяхя.\r\n„Отношенията на дружба и солидарност между КНР и Алжир през последните години бяха увенчани с подписването на Споразумение за глобално стратегическо партньорство“, каза още той.  „Новият път на коприната“ е концепция за нов транспортен коридор, който Китай предлага за транспортиране на стоки и услуги от Китай за Европа, Азия и Африка.   ", "date": "2018.09.05", "title": "Алжир се присъедини към Новия път на коприната"}
{"url": "https://www.actualno.com/cars/novoto-volvo-v60-veche-e-v-bylgarija-news_693413.html", "text": "  Новото Volvo V60, чиято световна премиера се състоя по-рано тази година, бе официално представено и в България. Моделът съчетава красив дизайн и модерни технологии с многофункционалност и ежедневна практичност, специално създадени да откликнат на всички потребности на съвременния живот.      Моделът V60 споделя SPA платформата (Scalable Product Architecture), позната от новото ХС60 и серията 90 на Volvo, чиито модели са основната движеща сила за рекордните продажби на компанията през последните няколко години. V60 на основата на SPA задава нов стандарт в класа на средно размерните премиум комби автомобили, с луксозен интериор, свързаност, модерни системи за безопасност и технологии за подпомагане на водача. Новото V60 идва с богат набор от стандартни системи, включително авангардни функции в помощ на водача, също познати от ХС60 и серията 90, които го превръщат в един от най-сигурните автомобили на пътя. Системата за безопасност City Safety с автоматично прилагане на спирачките е единствената на автомобилния пазар, която засича пешеходци, велосипедисти и големи животни и активира автоматично спиране, за да избегне сблъсъка или да го смекчи, ако е неизбежен.   Системата с адаптивен автопилот Pilot Assist, която подпомага завиването, ускорението и спирането при скорост до 130 км/ч и по пътища с добра маркировка, сега е допълнително усъвършенствана с функция, подобряваща поведението в завоите.   Новото V60 включва и други функции за подпомагане на водача, като система против напускане на пътното платно Run-off Road Mitigation и система за предпазване от сблъсък с автомобил в насрещното движение - Oncoming Lane Mitigation. Опционалната система за предупреждение на водача за опасност при маневриране, с автоматично прилагане на спирачките - Cross Traffic Alert, допълнително повишава сигурността на хората както в автомобила, така и извън него.   Инфотейнмънт системата на Volvo Cars – Sensus, е напълно съвместима с Apple CarPlay, Android Auto и 4G, осигурявайки свързаност на водача през цялото време. Контролът се осъществява посредством интуитивен дисплей с тъч скрийн, който съчетава функциите на автомобила, навигацията, услугите за свързаност и приложенията за забавление. Системата за свързаност Volvo on Call идва като част от стандартното оборудване на новото V60. Тя дава възможност за връзка на автомобила с телефон 112 и СБА и освен това позволява на водача да управлява редица функции през смартфона си – например да стартира двигателя и да включи отоплението, още преди да излезе от вкъщи.     Новото V60 ще се предлага с богата гама двигатели, сред които и две опции за задвижване чрез Plug-in Hybrid технология – новият двигател T6 Twin Engine AWD с 340 к.с. комбинирана мощност и T8 Twin Engine AWD с 390 к.с. комбинирана мощност. Клиентите, които предпочитат стандартен бензинов двигател, могат да избират между познатите агрегати Т5 и Т6, а тези, които искат дизел – между D3 и D4.", "date": "2018.09.05", "title": "Новото Volvo V60 вече е в България"}
{"url": "https://www.actualno.com/america/mvf-i-arjentina-postignaha-napredyk-za-predostavjaneto-na-pomosht-news_693369.html", "text": "  Директорът на Международния валутен фонд Кристин Лагард съобщи, че е постигнат напредък в преговорите за предоставяне на финансова помощ на Аржентина.     \"Постигнахме прогрес и ще работим заедно за по-нататъшното укрепване на програмата, провеждана от аржентинските власти с подкрепата на МВФ. Сега нашите разговори ще продължат на техническо равнище. Нашата обща цел е да завършим колкото е възможно по-бързо работата и да предоставим предложението на изпълнителния съвет на МВФ“, се казва в изявлението на Лагард след края на срещата й с министъра на икономиката и подуправителя на Централната банка на Аржентина, съобщи БГНЕС.   През май Буенос Айрес беше принуден да се обърна за помощ към МВФ, след като през първите пет месеца на годината националната валута загуби 25% от стойността си. Към момента песото е загубило вече 50%. Заради рязкото понижаване на стойността на валутата, правителството призна, че инфлацията ще надхвърли планираните 15%.", "date": "2018.09.05", "title": "МВФ и Аржентина постигнаха напредък за предоставянето на помощ"}
{"url": "https://www.actualno.com/blagoevgrad/mejdunarodni-kinolojki-izlojbi-ot-7-do-9-septemvri-v-bansko-news_693432.html", "text": "  От 7 до 9 септември в Градския парк на Банско ще се проведат станалите вече традиционни за града международни киноложки изложби. Вече няколко години Българската Републиканска Федерация по кинология в сътрудничество с община Банско, канят кинолози от цяла Европа, да покажат породисти кучета и да получат екстериорни оценки, според стандарта на породата, съобщиха от Общината.     И тази година кучета, собственици и хендлери(водачи), ще бъдат оценявани от международни специалисти във всички FCI групи. Съдии ще са Цви Купферберг от Израел, Венцислав Китов – България, Йохай Барак Лифас- Израел, и Красимир Тодоров също от България. И четиримата съдии са водещи специалисти, председатели и основатели на клубове по породи, международни съдии от години. От няколко поредни години за банскалии не е чудно, да срещат из града красиви кучета от елитни породи, придружени от притеснени собственици, полагащи неимоверни грижи за питомците си. Разресани опашки, обемна козина, кордели, козметика и аксесоари, панделки и уникалните прически, са само част от суетенето около чудесно развитите и отглеждани по най-правилен начин породисти кучета. Всъщност кинологията е това. Да имаш регламентирана представа, как трябва да изглежда и какъв характер трябва да има твоето куче. Как трябва да го отглеждаш, за да постигне то световноприетият стандарт за породата си.  Събитието има за цел да привлече вниманието на граждани и туристи, обичащи кучетата, както и да бъде място, където всеки може да научи нови и полезни неща за отглеждането на домашните любимци.", "date": "2018.09.05", "title": "Mеждународни киноложки изложби oт 7 до 9 септември в Банско"}
{"url": "https://www.actualno.com/society/majkite-na-deca-s-uvrejdanija-posreshtat-deputatite-sled-vakancijata-news_693371.html", "text": "  Преди ваканцията на депутатите майките ги изпратиха с плажни принадлежности на почивка, а днес ще ги посрещнат с акция с \"Код черно\".     Една от протестиращите майки Вера Иванова каза пред БНР, какво са подготвили: \"Още от сутринта ще започнем с по-голямо присъствие в самия палатков лагер. Кодът ни е в черно с черни знамена и така ще им напомним, че много малко време остава до 1 октомври, те да се захванат за работа, за да има реформа за хората с увреждания“.   Майките настояват до 1 октомври да влязат паралелно за разглеждане 3 законопроекта: за личната помощ, за хората с увреждания, както този за социалните услуги. Първият вече е внесен в НС, а вторият е на етап обществено обсъждане.", "date": "2018.09.05", "title": "Майките на деца с увреждания посрещат депутатите след ваканцията"}
{"url": "https://www.actualno.com/curious/bylgarski-zet-sybra-pogledite-na-turistite-s-kolata-si-snimka-news_693450.html", "text": "  Български зет събра погледите на всички туристи в морския град Несебър. Това стана ясно от снимка, публикувана от интернет потребителя Елена във Facebook групата „Видяно в България“.      „Скромно!“ – така авторката e „озаглавила“ кадъра, на който е запечатала стихотворение, изписано върху задното стъкло на автомобил.\r\nКой точно е авторът на творбата, старателно поставена от собственика на колата, не е ясно, но едно е сигурно – повечето интернет потребители я смятат за остроумна и забавна.\r\nЕто какво гласи тя (публикуваме го без редакторска намеса):   „Возя щерка Ви, не ме кудете  На нея също, не се сърдете      За това че е красива и простете     А сега искрено се усмихнете  И на бог за великодушния зет  БЛАГОДАРЕТЕ“. източник:    ", "date": "2018.09.05", "title": "Български зет събра погледите на туристите с колата си (СНИМКА)"}
{"url": "https://www.actualno.com/politics/siderov-za-stabilnostta-na-upravlenieto-az-sym-napravil-naj-golemija-kompromis-news_693372.html", "text": "  Проблемите са, че се разконцентрираме. .  Това заяви председателят на парламентарната група на \"Обединени патриоти\" и лидер на партия \"Атака\" Волен Сидеров в ефира на БНТ относно стабилността в управляващата коалиция.     Убедил съм се, че хората не обръщат внимание на декларации. Те искат действия. Напоследък чувам доста критични бележки, че не се прави достатъчно за народа. Не трябва да се успокояваме и да потъваме в една в една нирвана. , категоричен бе Сидеров.   Моите критични бележки бяха отправени към вицепремиера Валери Симеонов. Аз не нападам пръв, но умея да се защитавам и да поставям принципно нещата. Аз не се разправям с някой, а изнасям уроци. Моята цел е този, който е в управлението, да разбере, че не можем да лежим на лаври. Не сме във властта да отваряме или затваряме заведения, счита лидерът на \"Атака\".\r\nГЕРБ няма какво да им се сърдим, въпросът е ние какво сме, ние защо сме във властта. , поясни Сидеров.  Тези трима министри поемат политическа отговорност и така се прави. Хората това искат, обществото искаше да се поеме отговорност, коментира оставките на Валентин Радев, Ивайло Московски и Николай Нанков председателят на парламентарната група на патриотите.   Очевидно премиерът е преценил това нещо. \" \", така Сидеров отговори на въпрос дали очаква още смени в управлението.", "date": "2018.09.05", "title": "Сидеров за стабилността на управлението: Аз съм направил най-големия компромис"}
{"url": "https://www.actualno.com/pleven/ostavat-prevantivnite-merki-sreshtu-chumata-po-svinete-v-pleven-news_693428.html", "text": "        До момента няма такива случаи в областта.   На извънредното заседание директорът на Областната дирекция по безопасност на храните д-р Иван Йорданов е потвърдил, че остават превантивните мерки. Особено рисково според него е транспортирането на умрели животни и месни продукти без изрични документи.\r\nОсобено внимание следва да се обърне на стопаните на животни, които отглеждат 1- 2 животни за лично ползване в двора си и необходимостта от регистриране на свинете.  С цел превенция на болестта от агенцията са разпространили информация до собствениците на домашни свине, уточняват от пресцентъра на областната администрация.   ", "date": "2018.09.05", "title": "Остават превантивните мерки срещу чумата по свинете в Плевен"}
{"url": "https://www.actualno.com/asia/borisov-trjabva-da-se-preborim-za-mozycite-na-horata-news_693455.html", "text": "  Трябва да се преборим за мозъците на хората. Трябва да обясним, че религията е най-важна за всеки от нас, но също мирът и разбирателството. Това каза министър-председателят Бойко Борисов на съвместна пресконференция с премиера на Държавата Израел Бенямин Нетаняху, предаде БГНЕС.     По време на срещата двамата премиери са обсъдили двустранните отношения в областите от взаимен интерес, както и международни и регионални теми.   Приятелството и доверието с Нетаняху е от изключителна важност, защото Израел играе ключова роля в развързването на сложния възел за постигане на мир в Близкия Изток, заяви Бойко Борисов.\r\nОценявам решението ти за откриване на почетно консулство. По време на срещата ни днес ще имаме възможност да обсъдим и теми по взаимодействие срещу престъпността, земеделие, вода и други, каза от своя страна премиерът на Израел Бенямин Нетаняху.  „В рамките на нашите добри взаимоотношения най-ценното е отношението на симпатия на почит, което таи нашия народ към българския. Смятаме всички, че сме от една и съща цивилизация. Но тази цивилизация е подложена в момента от радикалния ислям и най-вече от тероризма, на който е положена. Атакуват нас, атакуват араби, атакуват европейци. Вие в България също сте атакувани. Затова това, което се стремим, е да търсим бъдеще без насилие. В разговорите се надявам да се концентрираме върху доброто. Добре дошъл, приятелю“, отбеляза Нетаняху.    Днес следобед Бойко Борисов ще има среща с роднини на загинали при терористичния атентат на летище Сарафово. Ще се състои и тържествена церемония по откриването на паметник - символ за отбелязване на българския принос в спасяването на българските евреи от Холокоста.    ", "date": "2018.09.05", "title": "Борисов: Трябва да се преборим за мозъците на хората"}
{"url": "https://www.actualno.com/society/svlachishteto-na-prohoda-shipka-se-razrastva-news_693429.html", "text": "  Разраства се свлачището на прохода \"Шипка\", предаде БГНЕС.     Директорът на областно пътно управление в Стара Загора Илия Златев, заяви, че от средата на следващата седмица започва ремонт на проблемните участъци в прохода.   За ремонта проходът „Шипка” няма да бъде затварян. Ако все пак това се наложи, обходен маршрут ще бъде през панорамния път Шипка – Бузлуджа, каза още Златев.\r\nАвтоекспертът Иван Чакъров предупреди, че ако не започне спешен ремонт с настъпващия есенно-зимен сезон ще се стигне до тежки инциденти.  ", "date": "2018.09.05", "title": "Свлачището на прохода Шипка се разраства "}
{"url": "https://www.actualno.com/politics/karakachanov-prizova-da-ne-se-byrza-s-glasuvaneto-na-ministerskite-ostavki-news_693430.html", "text": "   Такова мнение изрази пред журналисти в парламента вицепремиерът и министър на отбраната , който е и председател на ВМРО.     Той обаче уточни, че личното му мнение е, че не трябва да се бърза.   \"Моето мнение е, че преди да излезе разследването и да се види каква е истинската причина, не би следвало да се приемат оставките. Ако се окаже, че катастрофата е изцяло грешка на шофьора, кой е виновен за това? Става въпрос за едни министри, които могат да бъдат защитени, ако погледнем тяхната работа\", заяви той.\r\nПо въпроса за коалиционните отношения Каракачанов заяви, че трябва да има нормален диалог и е било редно Обединените патриоти да бъдат информирани за подадените оставки на министрите, а не да научават това от медиите.  \"Има ли диалог, има разбирателство. Няма ли диалог, ако всеки реагира, когато намери за нужно и както намери за нужно, се получават подобни разнобои\", коментира Каракачанов. Опитвам се да всявам малко повече спокойствие и здрав разум, допълни той във връзка с отношенията в коалицията Обединени патриоти.   ", "date": "2018.09.05", "title": "Каракачанов призова да не се бърза с гласуването на министерските оставки"}
{"url": "https://www.actualno.com/chronicles/teroristi-ot-chernija-septemvri-ubivat-11-sportisti-ot-izrael-news_693181.html", "text": "  Мюнхенското клане е терористична акция по време на олимпийски игри в Мюнхен 1972 г.     На 5 септември 1972 г. единадесет членове от израелския олимпийски отбор са взети за заложници от палестинската терористична организация Черният септември с искане за освобождаване на 200 палестински затворници в Израел.   Още при взимането на заложниците са убити израелският състезател по вдигане на тежести Йозеф Романо и треньора му. Похитителите и отвлечените се изтеглят с автобус, а после се качват на хеликоптер, който да ги откара до самолет, пътуващ за Тунис.\r\nГерманската полиция открива огън по хеликоптера, завързва се престрелка. Намерени са труповете на деветте заложника и на четирима похитителя, а трима са арестувани, но впоследствие са освободени след като са разменени срещу отвлечен самолет на Луфтханза. При престрелката загива един полицай.  Загиват и петима заложници, с което броят на жертвите става седемнадесет.  На 6 септември, сряда, в олимпийския стадион се провежда траурна церемония, на която не присъстват арабски спортисти.  Впоследствие, Израел организира група от офицери, работещи в неговите тайни служби, за намиране и елиминиране на останалите живи похитители. Те са ликвидирани, с изключение на Джамал ал Гашей.   Главният организатор на похищението Абу Дауд доживява до 73 години и умира от бъбречна недостатъчност през 2010 година в Дамаск.\r\nСлед убийствата на заложниците започва да се говори за прекратяване на олимпийските игри. Това обаче не се случва. На голямо публично изявление тогавашният президент на МОК Ейвъри Бръндидж изрича прочутото изречение – „Игрите трябва да продължат“.    През 1972 г. властите обявяват, че атентатът е извършен прецизно. През 2012 г., след разсекретяването на архиви, се разбира, че атентатът е бил извършен дилетантски. Преди Игрите е имало предупреждение за атентат от германското посолство в Бейрут. Властите са се опитали да прикрият грешките си посредством отбягване на самокритика и критика от една институция към други.   ", "date": "2018.09.05", "title": "Терористи  от \"Черния септември\"  убиват 11 спортисти от Израел"}
{"url": "https://www.actualno.com/asenovgrad/s-nad-30-000-leva-obshtina-asenovgrad-otkupuva-sobstvenost-vyrhu-pametnik-na-kulturata-news_693443.html", "text": "  За близо 30 200 лева Община Асеновград ще откупи собствеността на сграда, включена в списъка с недвижимите културни ценности. Съгласието си за това дадоха съветниците в града. Общината е собственик на на 7/9 идеални части от имота, чиято обща застроена площ е малко над 110 квадратни метра. Сградата е полумасивна, на два етажа и се намира в Метошка махала - на улица „Станимака“ в Асеновград. В съсобственост е между Община Асеновград и семейство Ловчинови. В края на месец март тази година фамилията е подала заявление да откупи правото на собственост върху дела на Администрацията в града. Заявлението е разгледано от Комисията по разпореждане с общинска собственост, а цената е определена от лицензиран оценител, извършил оценката на сградата.     Отчитайки факта, че Общината е собственик на по-голямата част от имота, който е и паметник на културата, е решено да бъде предложено на семейство Ловчинови откупуване на техния дял. Фамилията приема предложението на Общинска Администрация, а средствата за закупуването ще бъдат осигурени при актуализация на бюджета на Асеновград за 2018 г. Засега няма информация дали решение на местната управа е мотивирано от инвестиционни намерения, извършване ремонт на сградата или друго. Междувременно, казусът с друга сграда – пеметник от станимашкото културно наследство – все още не е приключил. В подкрепа на инициативата за спешен ремонт на Караалановото училище (първото класно школо) в Асеновград до момента са се подписали 600 души.   Подписката вече е внесена в Общинския съвет в града. Въпреки че сградата е включена в Инвестиционната програма на Общината и за нея са заложени 50 000 лева, ремонтни дейности все още не са започнли. Гражданите от инициативния комитет се притесняват, че настъпва есенно-зимният сезон, в който се очакват продължителни валежи, а изпълнението на укрепителните дейности на емблематичната сграда се бави. В искането си, асеновградчани настояват първо за ремонт на покрива. Защото, ако той не се отремонтира спешно, съществува опасност да рухне цялата сграда. 1/18 част от паметника на културата с местно значение е собственост на частно лице. Затова за ремонт ще се разчита на осигуряване на средства, както от общинския бюджет, така и от Национални програми към Министерството на културата.", "date": "2018.09.05", "title": "С над 30 000 лева Община Асеновград откупува собственост върху паметник на културата"}
{"url": "https://www.actualno.com/society/svetovni-medii-s-deklaracija-sreshtu-krajbata-na-novini-ot-google-i-facebook-news_693416.html", "text": "  Най-големите световни и европейски информационни агенции подписаха съвместна декеларация срещу кражбата на новини от страна на Google и Facebook.     Това е най-тежкото и най-остро обвинение до момента срещу световната търсачка и най-голямата социална мрежа. Подписалите се под декларацията поискаха депутатите в Европейския парламент да вземат решителни мерки за защита на авторското право. Сред 18-те подписали декларацията са ръководителите на Франс прес, германската ДПА, Британската агенция, Анадолската агенция и др.   \"Безсрамният грабеж на съдържанието на информационните агенции и приходите от разпространението им, което се извършва от интернет-гигантите, застрашава потребителите и демокрацията\", се казва в декларацията, предаде БГНЕС.\r\n\"При спада на продажбата на вестници, единствената надежда е въвеждането на приходи от интернет. Но, големите интернет-играчи чисто и просто напълно безплатно събират плодовете от работата на издателите и агенционни журналисти. Резултатът е обедняване на цялата индустрия\", предупреждават ръководителите на севтовните агенции, които осъждат поведението на Гугъл и Фейсбук и ги обвиняват в \"тотална лъжа\", че това застрашавало свободата в интернет.  \"Едиственото нещо, което искаме е тези, които крадат, да си плащат\", пише в декларацията.   ", "date": "2018.09.05", "title": "Световни медии с декларация срещу кражбата на новини от Google и Facebook"}
{"url": "https://www.actualno.com/burgas/v-brugas-zapochva-kampanija-za-sybirane-na-plastmasovi-butilki-news_693462.html", "text": "  Общинско предприятие \"Чистота ЕКО\" и Община Бургас започват кампания за събиране на пластмасови бутилки от напитки. Това съобщиха от пресцентъра на Общината.     За всеки предадени 3 килограма в някой от деветнадесетте мобилни центъра за разделно събиране на отпадъци на територията на общината, гражданите може да получат 5 литра висококачествен пакетиран компост. Той е доказан подобрител, особено за почви, изтощени от употребата на изкуствени торове. Още по-голяма е ползата от него в био земеделието.   Може да се използва и за стайни, и за дворни растения. Информация за разположението на мобилните центрове е публикувана ", "date": "2018.09.05", "title": "В Бругас започва кампания за събиране на пластмасови бутилки"}
{"url": "https://www.actualno.com/europe/manevri-na-nato-predizvikvat-zagrijenost-u-moskva-news_693518.html", "text": "  Серията от големи маневри на НАТО, планирани през есента близо до границите на Руската федерация, има анти-руска ориентация и предизвиква загриженост. Това се посочва в коментар, раздаден в сряда на официалния представител на руското външно министерство Мария Захарова и цитирана от БГНЕС.     \"Сценарии упражнения и други дейности на силите на НАТО в масивна засилване военната инфраструктура в балтийските държави, Полша, България и Румъния ясно посочват, че са анти-руски, - каза дипломатът - евроатлантическите военни приготовления в непосредствена близост до границите ни причинят повече проблеми :. С каква цел може да доведе до такава \"класика на жанра\" във военното планиране и осъзнават ли последствията от това в Европа? \"   Тя припомни, че в Съединените щати през есента и плана на НАТО да държи в Балтийско и Северна Европа \"на редица стратегически и тактически маневри, докато се възползвате от значителни сили и средства.\" \"В хода на те ще бъдат изпитани едновременни настъпателни операции в границите на Руската федерация, - отбелязва Захаров -. В този контекст следва да се отбележи, че плановете на стратезите на НАТО, техния обхват и характер, определени в тази връзка с прилагането на мерки все напомнят за най-лошите дни на Студената война \".\r\n\"Ние ще продължим да наблюдаваме отблизо действията на неговите партньори от НАТО и САЩ, - заяви говорителят на руското външно министерство. - Ние си запазваме правото да отговори, включително и вземането на правилни мерки за противодействие за устойчива сигурност на страната ни.\"  ", "date": "2018.09.05", "title": "Маневри на НАТО предизвикват загриженост у Москва"}
{"url": "https://www.actualno.com/varna/izdirvan-ot-turskite-vlasti-e-zadyrjan-vyv-varna-news_693459.html", "text": "   Той е арестуван в неделя, когато пристигнал в града от Германия.     Мъжът бил със семейството си и дошъл на почивка. Според заповедта за арест, издадена от Турция, той е издирван от 9 години за подкрепа на кюрдски терористи.   Съпругата на арестувания обаче обяви, че не са чували за издадена заповед за ареста му, а при многократни пътувания из страни от Европейския съюз не е имал проблем с влизането и излизането от тях.", "date": "2018.09.05", "title": "Издирван от турските власти е задържан във Варна"}
{"url": "https://www.actualno.com/society/prognoza-za-vremeto-5-septemvri-srjada-news_693355.html", "text": "  Днес облачността ще е по-често значителна. Ще има валежи от дъжд, на места придружени с гръмотевици. Ще духа слаб и умерен северозападен вятър, с него ще продължи да нахлува по-хладен въздух. Преобладаващите максимални температури ще са между 23° и 28°, в София – около 23°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Георги Цеков.     Атмосферното налягане ще се задържи по-ниско от средното за месеца.   Над Черноморието ще е предимно облачно с превалявания от дъжд. Ще духа слаб запад-северозападен вятър. Ще е по-хладно, с максимални температури между 26° и 28°. Температурата на морската вода е около 26°. Вълнението на морето ще е 1-2 бала.\r\nНад планините ще е предимно облачно, по върховете – мъгливо. Ще има валежи от дъжд, на места интензивни и придружени с гръмотевици. Ще духа умерен запад-северозападен вятър. Температурите ще се понижат, максималната на височина 1200 метра ще е около 17°, на 2000 метра – около 11°.  В четвъртък облачността ще е променлива, на места с краткотрайни превалявания. Вятърът ще остане северозападен, слаб, в Източна България до умерен. Преобладаващите максимални температури ще са между 24° и 29°. В петък ще има повече слънчеви часове, почти без валежи. Вятърът ще отслабне. Дневните температури слабо ще се повишат. В събота ще бъде още малко по-топло, но вероятността за валежи се увеличава.", "date": "2018.09.05", "title": "Прогноза за времето - 5 септември (сряда)"}
{"url": "https://www.actualno.com/business/nankov-zagovori-za-greshki-pri-programata-za-sanirane-news_693510.html", "text": "   Това заяви регионалният министър в оставка по време на парламентарния контрол.     Според него представената неотдавна жилищна стратегия е добра рамка за по-сериозно редактиране на програмата за саниране, която не трябва да продължава в този вид.   От отговора му на депутатски въпрос се разбра, че с отпуснатите от бюджета общо 2 млрд. лв. ще бъдат санирани 2042 сгради. В същото време в Българската банка за развитие има още около 2500 договора на жилищни сдружения и общини, чакащи одобрение.\r\nСпоред Нанков е трудно да се каже дали ще има остатък от тези 2 млрд. лв., за да се финансират част от чакащите проекти. Прогнозата засега е, че парите ще стигнат за всички вече одобрени проекти.  Лидер по санирани блокове е Благоевград. На опашката пък са София, Търговище, Силистра.", "date": "2018.09.05", "title": "Нанков заговори за грешки при програмата за саниране"}
{"url": "https://www.actualno.com/politics/rumen-radev-indija-vinagi-e-bila-prijatelska-strana-za-bylgarija-news_693464.html", "text": "  Индия винаги е била приятелска страна за България. Това каза президентът Румен Радев, предаде БГНЕС.     По негова покана президентът на Индия Рам Натх Ковинд е на държавно посещение у нас. В присъствието на двамата президенти в Гербовата зала на „Дондуков“ 2 бяха подписани двустранни документи.   По време на съвместни изявления на президентите Радев и Ковинд, българският държавен глава отбеляза, че възстановяват диалога на най-високо политическо ниво след 15-годишна пауза. „Затова това посещение е изключително важно за развитието на сътрудничеството между нашите две страни, понеже то е предусловие за развитие на отношението във всички области от взаимен интерес - търговия, икономика, наука и образование, инвестиции, туризъм, културен обмен”, заяви Радев.\r\n„Индия винаги е била приятелска страна за България. Свързват ни исторически отношения в дух на приятелство и конструктивност, но Индия е изключително важен партньор за България”, заяви държавният ни глава.  Радев отбеляза, че Индия е страна с огромна тежест в системата на международните отношения, не само заради размера на своето население – 1/6 от света живее в Индия. „Не само заради това, а заради активната и конструктивна външна политика, която води Индия в дух на конструктивност, диалог, мир, добросъседство, борба с глобалния тероризъм. Не случайно и тежестта на Индия в Организацията на обединените нации непрекъснато нараства”, заяви Радев.   С президента Ковинд двамата са направили преглед на двустранните отношения, особено в областта на икономиката и търговията, където по думите на Радев „имаме една задоволителна правно-нормативна рамка”. „Но резултатите категорично не ни удовлетворяват”, заяви той.\r\nПрезидентът на България посочи, че двамата са обсъдили и възможността за откриване на директна авиолиния между Индия и България.    „Взаимоотношенията между България и Индия се коренят далеч в историята, имаме солидна основа и на нея трябва да изградим едно съвременно партньорство, основано на споделени демократични ценности и ангажимент към глобалния мир и сигурност”, каза президентът на Индия. Той посочи, че е придружен от много солидна бизнес делегация от 65 членове.", "date": "2018.09.05", "title": "Румен Радев: Индия винаги е била приятелска страна за България"}
{"url": "https://www.actualno.com/business/predogovarjame-cenite-na-prirodnija-gaz-ot-rusija-news_693517.html", "text": "   Това съобщи председателят на Комисията за енергийно и водно регулиране (КЕВР) Иван Иванов пред БНТ.     Това е станало стана възможно, след като Европейската комисия започна антимонополно дело заради по-високите цени, по които \"Газпром\" продава природен газ на осем държави в Европейския съюз, сред които и България.   За да избегне плащането на глоби и съдебни такси, руската държавна компания сключи споразумение с Еврокомисията, според което се отказва от забраната за препродажба на руски газ към трети страни и се съгласява да предоговори и цените със засегнатите държави.\r\n\"След като в официалния вестник на ЕС беше публикувано решението на ЕК по антимонополното дело срещу \"Газпром\", изтекоха десетте седмици - срокът, в който \"Газпром\" трябваше да покани страните, засегнати от решението. По информация, която официално ми беше подадена от ЕК, очаквам започване на преговори, които да доведат до по-добри условия за България в договора за доставка на природен газ от \"Газпром\", каза Иванов пред държавната телевизия.  Припомняме, че ЕК обвини руския гигант в нарушаване на антитръстовите правила на ЕС чрез разделяне на газовите пазари според националните граници. Разследването за предполагаема злоупотреба с господстващо положение обаче приключи без глоба за \"Газпром\". Вместо това компанията пое \"задължения\" за промяна на пазарното си поведение.   ", "date": "2018.09.05", "title": "Предоговаряме цените на природния газ от Русия"}
{"url": "https://www.actualno.com/europe/jotinger-es-e-v-smyrtna-opasnost-ot-protivnici-i-otvyn-i-otvytre-news_693453.html", "text": "  Европейският проект е в \"смъртна опасност\" от противниците в и извън ЕС. Това каза еврокомисарят по бюджета Гюнтер Йотингер, цитиран от БГНЕС.     Йотингер заяви, че бързото одобряване на следващия дългосрочен бюджет на ЕС от страна на националните лидери и Европейския парламент ще покаже, че Европа остава способна да предприеме действия в отговор на такива предизвикателства.   \"Според мен проектът е в смъртна опасност\", посочи еврокомисарят на събитие, организирано от федерална асоциация на организации на Германия в Брюксел.\r\nЙотингер добави, че ЕС е изложен на риск от автократи, използващи търговски войни и агресия, като спомена руския президент Владимир Путин, турския президент Реджеп Тайип Ердоган и \"умните китайци\".  Той също заяви, че правителството на собствената му страна, Германия, не показва достатъчно ентусиазъм за ЕС, особено когато става въпрос за бюджета. Според еврокомисарят министърът на финансите на социалдемократите Олаф Шолц е \"по-строг ковчежник в това отношение\", отколкото неговият консервативен предшественик Волфганг Шойбле.   Йотингер, високопоставен представител на християндемократите на канцлера Ангела Меркел, отбеляза, че първата глава от коалиционното споразумение на германското правителство е озаглавена \"Нов старт за Европа\". \"Не виждам нищо от това в настоящите дебати в Берлин. Абсолютно нищо \", каза той. Йотингер намекна, че остава открит въпросът дали Берлин иска да се присъедини към група от членове на ЕС, които настояват за по-малък бюджет на ЕС.", "date": "2018.09.05", "title": "Йотингер: ЕС е в „смъртна опасност“ от противници и отвън, и отвътре"}
{"url": "https://www.actualno.com/analysis/sirijskijat-idlib-potyna-v-bezdnata-na-vynshnite-interesi-news_693516.html", "text": "   След пауза от 22 дни руски бойни самолети атакуваха сирийския град Идлиб, армията на Башар Асад също се включва с удари по въздух и земя. Градът е съседен на Турция и е стратегически важен във военно и политическо отношение, пише БГНЕС.      Експерти, цитирани от турската редакция на BBC, смятат, че Идлиб ще бъде повратната точка в гражданската война, започнала през 2011 г. Някои прогнозират, че евентуална операция по Идлиб, където около 3 млн. души живеят в лагери, може да предизвика вълна от миграция. ООН предупреждава, че е възможно да се разгърне най-голямата хуманитарна криза за последните години. Русия и Сирия твърдят, че регионът трябва да бъде прочистен от терористи. Турция е против военна операция, защото се опасява от мигрантски натиск и хуманитарна криза.    Градът бе завладян през 2015 г. от армията „Фатах“ – организация, сформирана от Ал-Нусра и Ахрар уш-Шам, с участието на различни въоръжени групировки. Сега 60% от Идлиб е под контрола на джихадистите от Тахрир ал-Шам с лидер Абу Мухаммед Голани – сирийският клон на Ал-Нусра. Френският експерт по Сирия академик Фабрис Баланс твърди, че джихадистите от тази групировка са изключително добре организирани и готови за война. Счита се, че по-голямата част от тях – 30 000 бойци са базирани именно в Идлиб. Градът е идентифициран като една от 4-те зони за намаляване на напрежението в Сирия в рамките на Консенсуса от Астана. В рамките на преговорите в казахската столица, Турция създаде в Идлиб 12 пункта за наблюдение и контрол, Русия – 10 и Иран – 7. Всеки от регионалните играчи счита тази провинция за стратегически приоритет и преследва собствените си интереси там. Това може да означава, че ще бъде обявен траят на гражданската война и победата.   Налице е безпокойство за бъдещето на двете държави по отношение на идеята за „умерена опозиция“ в Идлиб. На 24 ноември 2015 г. Турция свали руския изтребител Sukhoi Su-24 и тогава се разрази тежка двустранна криза, която по-късно се уталожи и връзките напреднаха до сделката за руските зенитно-ракетни системи S-400. Обаче все още няма официално изявление за това как Москва и Анкара ще се разберат за реализирането на операцията в Идлиб. Външният министър на Русия Сергей Лавров на 29 август призова Запада да не се намесва и да не пречи на антитерористичната операция и посочи, че за това с Турция е постигнат консенсус. Експертът по Сирия Арон Лунд обаче е предпазлив за това твърдение – Лавров и руските дипломати по традиция съобщават за постигнати консенсуси и общи позиции, обикновено преди да се е стигнало до споразумение. Възможно е това да бъде компромис между Турция и Русия като цяло.        Идлиб е последната крепост в ръцете на опозицията. Според експерти, ако сирийската армия разгърне операция и завземе провинцията от противниците, това ще означава, че Башар Асад печели 7-годишната война. Френският външен министър Жан-Ив Ле Дриан заяви, че Асад вече е спечелил войната и това трябва да му се признае, но той не можа да спечели мира. Турският президент Реджеп Ердоган прогнозира истинско клане при евентуална военна операция в Идлиб, както и мощна мигрантска вълна към страната му. „Това ще провокира ново напрежение. Вече сме в ситуация, когато започна обратното завръщане на сирийските бежанци, но на дневен ред идва нов голям риск. На този етап работим заедно с Русия, също и с Иран. В рамките на тези усилия постигнахме прекратяване на огъня в Сирия по време на Курбан байрама“, коментира Ердоган, цитиран от турското издание Hürriyet.\r\nСпоред държавния глава в този момент сътрудничеството с Русия е от изключителна важност, а въоръжените сили, министерството на отбраната и агенцията за разузнаването работят в синхрон с руските служби. Но Русия и САЩ си прехвърлят топката и взаимно се нападат, и ако Аллах не се намеси, там ще валят ракети и ще има много сериозно клане, допълва той. Ердоган изразява надежда, че тристранната среща на върха в Техеран на 7 септември ще бъде с положителен резултат и безобразията на режима на Асад в Сирия ще бъдат прекратени.       САЩ считат борбата с терористите в Северна Сирия за необходима и споделят безпокойството на Москва, заяви държавният секретар Майк Помпео, цитиран от Интерфакс. Пред журналистите на борда на самолета на път за Пакистан той определи като „правилно“ изявлението на Русия за наличието на терористи в Идлиб. „Ние споделяме загрижеността на Русия, свързана с терористите, извор на които се явяват северът и северозападът на Сирия. Ние сме напълно съгласни с това, че терористите присъстват в тези райони и трябва да се ангажираме с този факт, за да не бъде изнесен тероризъм по страните в света“, каза Помпео.\r\nТой е разговарял с турския си колега Мевлют Чавушоглу по телефона, постигнали са съгласие, че всяко военно настъпление на режима на Башар Асад ще бъде неприемлива и безразсъдна ескалация на сирийския конфликт. Последното е подчертано и в днешното съобщение от посолството на САЩ в Анкара, разпространено до турските медии. Освен темата за Идлиб обаче Помпео е настоял за незабавното освобождаване на пастор Андрю Брънсън, като е подчертал, че това е от особена важност за двустранните отношения. ", "date": "2018.09.05", "title": "Сирийският Идлиб потъна в бездната на външните интереси"}
