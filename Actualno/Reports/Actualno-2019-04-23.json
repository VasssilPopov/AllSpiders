{"url": "https://www.actualno.com/blagoevgrad/deca-v-blagoevgrad-zapochnaha-da-ukrasjavat-jajca-news_742720.html", "text": "  До един от най-големите християнски празници остават броени дни. И докато домакинствата още избират козунаци и агнешко месо, децата в Благоевград усилено украсяват яйца в новата великденска работилница. Тя е по инициатива на община Благоевград и в част зам.-кметът Христина Шопова. Програмата е насочена към направата на аксесоари и подаръци за Великден, изработени от деца, ученици, преподаватели и родители в града. Само за един ден, след като работилницата беше открита вчера, вече са изработени кошници и са боядисани десетки яйца. Децата, под зоркия поглед на техните учители, съчетават какво творческата задача да творят, така и се научават на много нови неща.     В програмата взеха участие пет училища от града и два клуба. Краят на работилницата ще бъде 25 март. Докато едни творят, други участват в благотворителност. Ученици от седмо училище \"Кузман Шапкарев\" в града дариха над 30 шишета, пълни догоре с капачки в инициативата \"Капачки за бъдещето\". Тя събира пари кувьози в болници, където те са стари или амортизирани. Учениците донесоха тежкия товар от капачки, които са събирали с месеци, заедно с техните преподавали. Инициативата е особено популярна в града, особено след като от общината поставиха метално сърце, в което те да се поставят. Преди изграждането на съоръжението, много обществени институции събираха капачките и ги предаваха директно на организаторите.\r\nВ регионалната библиотеката \"Димитър Талев\", например, все още има поставени шишета, където служители и посетители могат да даряват.  По данни на организаторите, от началото на кампанията има събрани над 100 тона пластмаса на национално ниво. С приходите от предаването на капачките за рециклиране са закупени вече 8 кувьоза, а целта до края на годината е да бъдат подменени амортизираните кувьози във всички 20 общински болници, в които има останали такива.", "date": "2019.04.23", "title": "Деца в Благоевград започнаха да украсяват яйца"}
{"url": "https://www.actualno.com/politics/vkp-shte-proverjava-elena-joncheva-za-imoti-kraj-moreto-news_742783.html", "text": "  Върховна касационна прокуратура ще провери по какъв начин и дали водачът на евролистата на БСП е придобила имоти на морето.     Върховна касационна прокуратура се самосезира по повод публикация в електронния сайт ПИК със заглавие „Сензационно разследване на ПИК: Семейството на Елена Йончева с три къщи на морето. Усвоени 400 000 лева европари.“   Данните, съдържащи се в публикацията сочат на евентуално извършено престъпление по чл. 248 а ал.3 от НК по повод изградени къщи за гости по проект по мярка 311 „Разнообразяване към неземеделски дейности“ по Програма за развитие на селските райони /ПРСР/ 2007 – 2013 г., финансирана от Европейския земеделски фонд за развитие на селските райони, но същите са недостатъчни, поради което се налага извършване на проверка от ГДНП.\r\nЩе бъде извършена документална проверка на проекта, като на място служители на ГДНП ще извършат и  проверка дали къщите за гости се ползват по предназначение.  Ще се изискат заверени копия от регистри за настанените туристи за български и чужди граждани, от документацията за регистриране и категоризиране на обектите, информация за заплатените туристически данъци за пренощували туристи.\r\nЩе бъдат поискани от съответното РУ на МВР по местонахождение на къщите за гости справки за постъпилите регистрационни карти за нощували туристи. Ще се провери дали вписаните в регистрите гости действително са посетили проверяваните къщи за гости.   Определен е едномесечен срок за извършване на проверката.    ", "date": "2019.04.23", "title": "ВКП ще проверява Елена Йончева за имоти край морето"}
{"url": "https://www.actualno.com/crime/mestan-dlyjen-da-vnese-10-000-lv-garancija-do-25-april-news_742806.html", "text": "   трябва да внесе до 25 април гаранция от 10 000 лева, определи Окръжният съд в Кърджали. Лидерът на партия ДОСТ е обвиняем по досъдебно производство за , станала на 14 април край село Загорско, предава \"24 часа\".     Решението на съда е по повод жалба на Местан срещу паричната гаранция, наложена му от . Той вече веднъж и тя , но веднага след това прокуратурата му наложи повторно гаранция от 10 000 лева.   Съдът в Кърджали е приел, че при вземане на мярката за неотклонение органът на досъдебното производство е взел предвид степента на обществена опасност на деянието, доказателствата срещу обвиняемия, семейното и имущественото му положение, възрастта и др. данни за личността му.\r\nВ решението се посочва също, че на този етап от разследването има достатъчно доказателства за съпричастност на обвинения Лютви Местан към разследваното престъпление и улики, че той е един от участниците в катастрофата.  Събрани са , от които се установява, че същият притежава недвижими имоти и спестявания, като взетата мярка за неотклонение е съобразена с тях и е законосъобразна. Решението е окончателно.", "date": "2019.04.23", "title": "Местан длъжен да внесе 10 000 лв. гаранция до 25 април"}
{"url": "https://www.actualno.com/america/sasht-iskat-da-razbijat-finansiraneto-na-hizbula-news_742724.html", "text": "  Нова програма ще предложи до 10 милиона долара награда за информация, водеща до нарушаване на глобалните финансови механизми на обяви  Държавният департамент на САЩ.     За първи път дипломатическото ведомство на САЩ предлага награда за информация относно финансовите мрежи на „Хизбула“.   Според информация на  \"Форбс Израел\" от декември 2017 г. „Хизбула“ е най-богатата организация на тероризма в света, чийто годишен доход възлиза на 1,1 милиарда долара. Приходите на организацията идват от комбинация от иранска подкрепа, бизнес инвестиции, донорски мрежи и дейности за пране на пари.\r\nДържавният департамент определи „Хизбула“ като външна терористична организация през октомври 1997 г. и като специален глобален терорист през октомври 2001 г.  Според съобщението на Държавния департамент наградите могат да бъдат предоставени за информация, която би довела до идентифициране и прекъсване на източника на приходи за „Хизбула“ или неговите основни механизми за финансово улесняване; или финансови посредници; финансови институции или обменни къщи, улесняващи сделките с „Хизбула“; и предприятия или инвестиции, притежавани или контролирани от „Хизбула“ или нейни финансисти.\r\n\"Уверен съм, че (наградата), която предлагаме днес, ще даде стимул на хората да излязат с информация, която ще ни помогне да спрем финансовите мрежи на „Хизбула“\", каза помощник-секретарят по въпросите на дипломатическата сигурност Майкъл Т. Еваноф на пресконференция в Държавния департамент.   Освен това Държавният департамент подчерта трима души като ключови финансисти на „Хизбула“ или улесняващи паричните операции, за които търси информация: Адам Табая, Мохамед Ибрахим Баци и Али Юсеф Чарара.    ", "date": "2019.04.23", "title": "САЩ искат да разбият финансирането на \"Хизбула\" "}
{"url": "https://www.actualno.com/business/svilenski-pytishtata-postroeni-ot-gerb-otnemat-choveshki-jivoti-news_742801.html", "text": "  \"Ние твърдим, че АМ \"Хемус\" трябва да е приоритет. Противници сме на пилеенето на отпуснатите средства, както и че това се прави скрито от българското общество.\" Това заяви заместник-председателят на ПГ на \"БСП за България\" Георги Свиленски пред БНР.     Като пример за това той даде многобройните откази от Министерство на регионалното развитие (МРРБ) и от държавната \"Автомагистрали\" да предоставят договорите за изпълнение на строителството на пътищата, както на народните представители, така и на медиите.\r\n\"Милиард и 300 милиона не са на Борисов и Горанов, а са на всеки един български гражданин. Всеки българин има право да се интересува как ще бъдат изразходвани тези средства и за какво ще бъдат похарчени\", коментира Свиленски.   \"Ако тези хора не бъдат отстранени от властта, контрол върху дейността няма как да се осъществи. Контролът става ясен след като хората катастрофират върху тези пътища. Пътища, построени от ГЕРБ, отнемат човешки животи. Вече 6 месеца властта отказва да се направи независима проверка. Фактът, че отказват толкова време показва, че тези хора имат притеснения и знаят, че ще бъдат заловени\", изтъкна депутатът от БСП.  Той изрази опасения дали \"Автомагистрали\" има необходимия технически и физически  капацитет да изпълнява такъв проект, като и че отново няма яснота дали ще наема подизпълнители.\r\n\"Ако ще правят магистрали като \"Марица\", \"Тракия\" и \"Струма\", по-добре да не правят нищо. След това трябва някой да ги ремонтира. Ако  се правят настилки като край  Своге, по-добре да не правят нищо, защото загиват хора“, изтъкна Свиленски.\r\nСпоред него това правителство е компрометирано. \"Фактът, че Борисов отново започна да прави копки, показва, че безизходицата при ГЕРБ е пълна\", категоричен бе той, като констатира, че тази първа копка се прави, само защото скоро има избори.    ", "date": "2019.04.23", "title": "Свиленски: Пътищата, построени от ГЕРБ, отнемат човешки животи "}
{"url": "https://www.actualno.com/society/novinite-naj-vajnoto-za-denja-23-april-news_742787.html", "text": "  Редакционният екип на ви представя най-важните новини за изминалия ден.      В навечерието на 100-годишния си юбилей Университетът за национално и световно стопанство (УНСС) е заплашен от фалит заради обещано, но неполучено финансиране от държавата. Това предупреждава ръководството на висшето учебно заведение в отворено писмо до медиите.   Учителите, съвместно с родителите, ще трябва да възпитават учениците в патриотизъм и да възпират \"поведенчески прояви на национален нихилизъм\". Това са част от мерките, залегнали в новата Стратегия за възпитателната работа в образователните институции (2019 - 2030 г.), представена от Министерството на образованието и науката. По-високите данъци на имотите в курортите се отменят. Това решиха на извънредно заседание депутатите от бюджетната комисия към парламента. От началото на тази година по-високи данъци са въведени в 46 курортни общини. Хората, които вече са ги платили, ще си получат парите обратно, съобщи БНТ.     Върховна касационна прокуратура ще провери по какъв начин и дали водачът на евролистата на БСП Елена Йончева е придобила имоти на морето. ВКП се самосезира по повод публикация в електронния сайт ПИК със заглавие „Сензационно разследване на ПИК: Семейството на Елена Йончева с три къщи на морето. Усвоени 400 000 лева европари.“ Състоянието на правата на човека бележи цялостно влошаване през 2018 г., става ясно от доклада на най-голямата и най-стара правозащитна организация у нас - Български хелзинкски комитет. Документът отчита безпрецедентно нисък институционален капацитет за работа по подобряване състоянието на правата на човека, целенасочено развитие на политическия дискурс в националистическа и ксенофобска пропаганда, и липса на адекватен отпор от страна на съдебната власт на противоречащите на принципите на правовата държава действия от страна на институции, организации и отделни личности. Това е логично развитие на тенденцията, формирана през предходните две години с включването на националистически формации в управлението на страната и цялостен завой в посока отричане на базисни човешки права от представителите на водещите политически формации.    „В Конституцията ясно е разписан текст, че семейството, майчинството и детето е под закрила на държавата. Налага се наново да го обясняваме на група хора, които мислят, че сме написали документ (Националната стратегия за детето 2019-2030 г.), с който държавата ще изземва децата. Това не е вярно. Няма да се променя нито Конституцията, нито Семейният кодекс, нито Законът за закрила на детето. Твърденията, че Красимир Каракачанов притежава недекларирани имоти са манипулация и лъжа. Това каза евродепутатът от ВМРО Ангел Джамбазки по повод медийни публикации, че лидерът на ВМРО Красимир Каракачанов притежава недекларирани имоти, предаде „Фокус\". Списък с имената на хилядите подкрепящи кандидатурата на Десислава Иванчева за независим кандидат за Европейския парламент беше внесен в ЦИК, предаде кореспондент на Actualno.com. Има или няма проблеми с цената и декларирането на терасите на имот на вицепремиера и военен министър Красимир Каракачанов? Този въпрос стана актуален след публикации на сайта за разследваща журналистика \"Биволъ\". И отговорът е противоречив, защото самата история е с доста подводни камъни, чието тълкуване определя и дали има скандал. Вълчо Арабаджиев е вън от ареста, след като е платил гаранцията си от половин милион лева. Той е един от петимата обвинени по делото срещу майка му и баща му - Ветко и Маринела Арабаджиеви.", "date": "2019.04.23", "title": "Новините: Най-важното за деня, 23 април"}
{"url": "https://www.actualno.com/starazagora/strategija-za-prevencija-na-zdraveto-izrabotva-obshtina-stara-zagora-news_742751.html", "text": "  “Общинското здравеопазване ще бъде наш основен приоритет”, заяви днес кметът Живко Тодоров и обясни, че общината работи върху стратегия за за превенция в здравеопазването. “Може би най-важното - ранната диагностика, би намалила процента на хората, страдащи от тежки заболявания. Ще ангажираме специалисти, за да бъде програмата полезна и достъпна за всички“, издаде подробности в аванс Тодоров. Предвижда се общинската здравна програма да помогне на социално слаби граждани в превенцията на някои заболявания, за които са важни ранната диагностика и лечението им в разумни срокове.     Кметът обясни, че очаква общината да придобие собствеността върху сградата на Акушеро-гинекологичния комплекс, който до края на април вече трябва да е в сградата на Университетската многопрофилна болница за активно лечение “Проф. д-р Стоян Киркович”. Намеренията на общинската администрация е да се замени собствеността на двора на болницата за сградата на родилното, в която се предвижда да е голяма част от общинската доболнична помощ.\r\nКогато това се осъществи, ще бъдат премахнати неугледните постройки зад АГ-комплекса и на тяхно място да се изгради паркинг за нуждите на бъдещия здравен комплекс.\r\nЖивко Тодоров се надява тази година да се направи оценка на имотите и да се изготви проект за новия здравен център, което ще позволи в бюджета за 2020-а да се предвидят средства за реализацията му. Той обясни, че вече се водят разговори с управителите на общинските здравни заведения, за да се изготви стратегия за оборудването на бъдещия медицински център с апаратура и обзавеждане.  ", "date": "2019.04.23", "title": "Стратегия за превенция на здравето изработва община Стара Загора"}
{"url": "https://www.actualno.com/asia/isljamska-dyrjava-pokaza-mozykyt-na-atentatite-v-shri-lanka-news_742830.html", "text": "  Джихадистката групировка \"Ислямска държава\" публикува в агенцията си \"Амак\" снимка на мъжа, сочен за като организатор на нападенията в Шри Ланка. Атентатите, , раниха 500 и , предаде Associated Press.     Джихадистката групировка пое отговорност за терористичните нападения и разкри точната позиция на всеки от терористите, техните военни названия, но без да посочва от каква националност са. Според ИДИЛ кървавите нападения са дело на 6 атентатори самоубийци.\r\n\"Извършителите на нападението, насочено към граждани на страните от коалициите и християните в Шри Ланка, са бойци от \"Ислямската държава\", заявиха от екстремистката групировка, но без да представят конкретни доказателства за принадлежността на атентаторите.     Властите в Шри Ланка обвиниха местна радикална мюсюлманска групировка за атаката. Нейният лидер Мохамед Захран, известен още като Захран Хашми, стана известен на мюсюлманските лидери преди три години заради подстрекателските си онлайн речи.\r\nПо-рано днес министърът на отбраната на Шри Ланка заяви пред парламента на страната, че атаките са извършени в отговор на нападенията срещу джамии в Крайстчърч, Нова Зеландия, на 15 март. Премиерът Ранил Викремесингхе каза, че властите подозират връзки на атентаторите с джихадистите от ИДИЛ, но все още водят разследване.\r\nВластите в Нова Зеландия обявиха, че са запознати с теориите за връзка между нападенията, но те не са подкрепени от никакви разузнавателни данни. Премиерът Джасина Адърн изтъкна, че \"разследването на Шри Ланка за нападението е в ранен стадий\".    ", "date": "2019.04.23", "title": "\"Ислямска държава\" показа мозъкът на атентатите в Шри Ланка"}
{"url": "https://www.actualno.com/society/vodeshtijat-emil-cholakov-napuska-btv-news_742832.html", "text": "  Дългогодишният и на bTV Емил Чолаков, част от екипа на телевизията още от 2006 г., поема по нов професионален път. След повече от 13 години успешна кариера в ролята на водещ на прогнозата за времето и ръководител на екипа, Емо се насочва към сфера извън медиите, но близка до знанията и уменията му, свързани с метеорологията, съобщават от медията.     „Винаги съм обичал работата си в bTV, защото през всичките години работих това, за което съм учил, което ми доставя удоволствие и ми дава голяма свобода. Имах шанса да представям времето така, както исках да го чуя самият аз - възможно най-приятелски и позитивно. Но дойде моментът да навляза в друга сфера, да овладея още една професия, към която отдавна имам интерес, и да бъда полезен по друг начин“, каза усмихнатият синоптик по повод промяната.   Емил Чолаков става едно от най-обичаните телевизионни лица още от старта му в bTV. Завършил „Метеорология и геофизика“ в Софийския университет, той се присъединява към телевизията в началото на 2006 г. По-късно, освен водещ, става и ръководител екип „Прогноза за времето“ в bTV Media Group. През годините той показва своята всеотдайност и като посланик на редица каузи на медията.\r\n„Емил Чолаков винаги е бил е сред най-ценените и уважавани колеги в екипа на bTV, но въпреки че ще липсва както на нас, така и за зрителите, го подкрепяме напълно в желанието му да  сбъдне още една своя професионална мечта, свързана с метеорологията. Емо ще остане наш желан гост и приятел, като винаги ще бъде вдъхновение и добър пример за екипа на „Прогнозата за времето“ по bTV“, коментира Венелин Петков, директор „Новини, актуални предавания и спорт“ в bTV Media Group.  ", "date": "2019.04.23", "title": "Водещият Емил Чолаков напуска bTV"}
{"url": "https://www.actualno.com/plovdiv/izostaviha-bebe-na-parking-v-plovdiv-policijata-izdirva-roditelite-mu-news_742780.html", "text": "  Полицията в Пловдив издирва родителите на на паркинг в града. Сигналът за оставеното без надзор момченце е получен на телефон 112 вчера по обяд.     Бебенцето е намерено между два автомобила на паркинг на улица “Д-р Никола Ковачев”, като до него имало шише с мляко. Пристигналите на място полицаи от Второ РУ и Спешна помощ установили, че момченцето е в добро общо състояние. То е на видима възраст около и е настанено в Клиниката по педиатрия при УМБАЛ “Св. Георги”. Момченцето е с ръст 68 см, тъмна коса и кафяви очи. Облечено е в син гащеризон от полар.\r\nУниформените са извършили оглед на място, разпитани са и свидетели, но за момента не са открити родители или близки на детето. Уведомени са и представители на отдела “Закрила на детето”.\r\nОбразувано е досъдебно производство. От полицията призовават всеки, който може да помогне с информация за самоличността на детето или неговите роднини, да се обади на телефон 032/932-002.  ", "date": "2019.04.23", "title": "Изоставиха бебе на паркинг в Пловдив, полицията издирва родителите му"}
{"url": "https://www.actualno.com/showbusiness/princ-lui-navyrshi-godinka-snimki-news_742781.html", "text": "  Принц Луи, третото дете на принц Уилям и Кейт Мидълтън, навършва днес една годинка. По този повод дворецът Кенсингтън сподели три нови снимки на малкия в Instagram.      \"Херцогът и херцогинята на Кеймбридж имат удоволствието да споделят тези  нови снимки във връзка с неговия първи рожден ден утре (кадрите са качени на 22 април - бел.р.). Снимките са направени по-рано този месец от херцогинята в дома им в Норфолк\", се казва в съобщението в социалната мрежа.   Принц Луи Артър Чарлз, както е цялото му име, на празника на Свети Джордж. Той е пети по линия на наследяване на престола. ", "date": "2019.04.23", "title": "Принц Луи навърши годинка (СНИМКИ)"}
{"url": "https://www.actualno.com/society/na-komisija-otmeniha-po-visokite-danyci-na-imotite-v-kurortite-news_742803.html", "text": "   се отменят. Това решиха на извънредно заседание депутатите от бюджетната комисия към парламента. От началото на тази година по-високи данъци са въведени в 46 курортни общини. Хората, които вече са ги платили, ще си получат парите обратно, съобщи БНТ.     Собствениците, които вече са заплатили своя имотен данък, ще имат два варианта след преизчислението - или да им бъдат възстановени парите веднага, или да им бъдат прихванати следващи задължения.\r\nПричина за промяната на закона е решение на Конституционният съд, който постанови, че да бъдат облагани жилищата в курортите с по-висок налог. Така само няколко месеца, след като бяха приети тези текстове - те отпадат.   Първоначалните изчисления на общините показваха, че по-високите данъци ще им донесат допълнително 200 млн. лева. Сега тези пари няма да постъпят в местните бюджети. Целта на поправката тогава беше да излязат на светло укритите от собствениците на имоти доходи.  По-високият данък важеше за тези имоти в курортите, които не са отдавани под наем или не са регистрирани като туристически обекти и не са основно жилище.\r\n\"С разпоредбите, които приехме, ние дадохме указания тази отмяна на този член да важи с дата от 1 януари 2019 г. и хората, които са платили служебно да им бъде преизчислен размерът на данъка, който дължат, като той ще бъде в размерите преди влизането в тази разпоредба\", каза председателят на парламентарната бюджетната комисия Менда Стоянова.\r\nНовите поправки ще влязат в сила едва след като бъдат гласувани на първо и второ четене в пленарна зала и обнародвани в държавен вестник. Очаква се това да стане в съкратени срокове.    ", "date": "2019.04.23", "title": "На комисия: Отмениха по-високите данъци на имотите в курортите"}
{"url": "https://www.actualno.com/politics/medici-zdravnata-sistema-ima-interes-bylgarinyt-da-e-bolen-news_742760.html", "text": "  Здравеопазването е сред основните приоритети на всяка просперираща държава. Протестните действия на медицинските специалисти и неудовлетвореността на пациентите в България показват, че здравният модел трябва да бъде преосмислен. Това заяви държавният глава Румен Радев на среща с представители на Инициативния комитет, който организира  протести в цялата страна с настояване за спешни действия за  преодоляване на неравенствата в системата на здравеопазването, предаде БГНЕС.     „Настоявахме за тази среща, защото имаме доверие в президентската институция и очакваме морална подкрепа“, отбелязаха на срещата представителите на протестиращите , фелдшери, акушерки и физиотерапевти. Според тях настоящият модел на здравеопазване е порочен, защото поставя основен акцент върху активното лечение, а дейностите за профилактика и грижите за долекуване на практика не съществуват. „Здравната система има интерес българинът да е болен, защото пациентите генерират приходи“ – така обобщиха оценката си за здравеопазването в България медицинските специалисти.   Те увериха, че протестните им действия не са насочени единствено и само за по-високи заплати, но и за промяна на модела, така че да не са принудени да напускат страната, а да могат да се грижат пълноценно за българските пациенти. споделиха също за натиска, който се упражнява върху тях от страна на работодателите им заради активната позиция в протестните действия. „Настояваме също за промени в Закона за съсловните организации, които да регламентират правото на представителство за всяко съсловие сред медицинските специалисти“, заявиха гостите по време на срещата.\r\nПо думите на държавния глава Румен Радев е необходимо в центъра на здравната система да бъде поставен човекът и неговото здраве, а не печалбата от болестите на пациента. Президентът заяви подкрепата си за справедливите искания на медицинските специалисти и се ангажира да съдейства за разрешаване на проблемите в рамките на своите правомощия.  ", "date": "2019.04.23", "title": "Медици: Здравната система има интерес българинът да е болен"}
{"url": "https://www.actualno.com/business/angelkova-privlichame-vodeshti-hotelski-verigi-te-stimulirat-kongresnija-turizym-news_742812.html", "text": "  Развитието на конгресния и събитийния туризъм са средството за  превръщане на България в туристическа дестинация за 365 дни в годината. Активно насърчаваме тези видове туризъм, създавайки условия за привличане на световни хотелски брандове у нас.     Това заяви министърът на туризма Николина Ангелкова, откривайки  шестата годишна среща на Националния борд по туризъм (НБТ), която се проведе със съдействието на Министерството на туризма. Акценти на форума са вътрешният туризъм, инвестициите и иновациите.\r\nЗа успеха на това начинание са необходими съвместни усилия на държавата, бизнеса, местната власт, неправителствения сектор,  каза министърът и подчерта, че в Актуализираната Национална стратегия за устойчиво развитие на туризма до 2030 г. на бизнес пътуванията е обърнато специално внимание.\r\nКонгресният туризъм успешно се комбинира с културно-историческия, СПА и фестивалния туризъм, отбеляза Ангелкова. Тя посочи, че в създадения от министерството Регистър на туристическите събития и фестивали са вписани 1868 обекта и теми.  Искаме да насочим към Черноморието и вътрешността на страната водещи хотелски вериги  като Hyatt, Marriot и др., които вече изграждат свои обекти в столицата. Те водят платежоспособни туристи и създават условия за конгресен туризъм на високо ниво. Нашата цел е България да се утвърди като конгресна дестинация и така да привличаме както традиционни ежегодни събития, така и стратегически форуми и прояви, за които се кандидатства в голяма конкуренция. Разполагаме с добър потенциал не само в София, която е лице на туризма ни, но и в националните курорти, посочи министър Ангелкова.\r\nВ унисон с тези приоритети е и предстоящата в края на месец май в Слънчев бряг Международна конференция за устойчиви инвестиции в туризма, която ще привлече близо 300 представители на световния бизнес елит. Ще направим предложение в курорта да се изгради конгресен център, за да може да се разширят крилата на сезона. 2019-а ще бъде динамична и трудна година, през която ще се борим за спечелването на всеки турист. Важно е още по-активно да помагаме на бизнеса и инвеститорите с намаляване на административната тежест и облекчаване на услугите, предлагани от институцията. Горда съм, че Министерството на туризма е първата държавна администрация, която въведе 24/7 електронен режим на административно обслужване, каза още министърът.\r\nТя благодари за превръщането на туризма в приоритет в управленската програма на правителството и припомни рекордните резултати, постигнати в сектора през годините след създаването на самостоятелната институция. В сравнение с 2015 г. се отбелязва 31% ръст на посещенията на чуждестранни туристи през 2018 г. и 34% ръст на приходите също от международен туризъм. За миналата година приходите от туризъм са 8,4 млрд. лв., ръстът е 5,1% спрямо 2017 г.    Министър Ангелкова благодари на представителите на НБТ и на туристическия бизнес, че работят активно за представянето на страната ни като сигурна дестинация. Това ни помага не само да привличаме повече туристи, но и да осъществяваме проекти с други държави, и даде пример с разработваните общи балкански маршрути. Те популяризират региона и България пред туристите от далечни и перспективни пазари. Работим за развитието и популяризирането и на здравния туризъм, каза още тя и илюстрира това с провеждането на ключов международен конгрес на кардиолозите през тази година.\r\nМинистърът се спря на значението на културно-историческия туризъм, който според анализите оказва  влияние върху избора на туристическа дестинация за 68% от туристите в ЕС.\r\nМинистърът на туризма благодари за усилията, които бизнесът, местната власт, неправителственият сектор полагат за реализиране на политиката България да се пребори с международната конкуренция като дестинация за четири сезона. Тя поясни също, че съвместно с голям международен консултант се обмисля разработването на механизъм за насърчаване на организирания туризъм. Това няма да е директно субсидиране, а ще увеличи посещаемостта на туристите през периодите април-май-юни и септември-октомври.\r\nПредстои създаването на консултативен съвет по дигитализацията към министъра на туризма, който ще помогне за модерното и динамично промотиране на страната ни, съобщи още министърът.\r\nТя увери, че министерството приветства кандидатурата на София за европейска столица на интелигентния туризъм през 2020 г. и ще работи активно за това начинание. Предложението за такава кандидатура бе направено от представителите на НБТ и бе подкрепено напълно и от столичния кмет Йорданка Фандъкова - участник във форума.   Министър Ангелкова и кметът Фандъкова заявиха подкрепата си и за създаването на Национално конгресно бюро, което ще стимулира този процес и ще насърчи растежа на висококачествените и перспективни услуги. Инициативата бе представена от Националния борд по туризъм. Идеята идва от бранша, очаквам той да развие в детайли вижданията си за дейността на бюрото. Това е един от начините материалната база, която имаме, да бъде ползвана целогодишно. Секторът трябва да се обедини и общините, които имат ключова роля, да бъдат подпомагани, каза Ангелкова.\r\nПолина Карастоянова, изпълнителен директор на НБТ, и Мартин Захариев, зам.-председател на УС на НБТ, подчертаха значението на финансирането, за да може да се популяризира дестинация България.\r\nПредседателят на парламентарната Комисия по икономическа политика и туризъм Петър Кънев заяви, че една от мечтите на българския туризъм се сбъдна – да има свое министерство, и поздрави Ангелкова за постигнатото. Очакваме промените в Закона за туризма, каза той и изтъкна, че туризмът е икономика, но и история, и политика.\r\nВ срещата участваха десетки представители на бизнеса и общините, финансисти, IT специалисти и други експерти.", "date": "2019.04.23", "title": "Ангелкова: Привличаме водещи хотелски вериги, те стимулират конгресния туризъм"}
{"url": "https://www.actualno.com/politics/godishnijat-doklad-na-bhk-upadyk-v-pravata-na-choveka-news_742732.html", "text": "  Състоянието на правата на човека бележи цялостно влошаване през 2018 г. Това става ясно от доклада на най-голямата и най-стара правозащитна организация у нас, Български хелзинкски комитет.     Документът отчита безпрецедентно нисък институционален капацитет за работа по подобряване състоянието на правата на човека, целенасочено развитие на политическия дискурс в националистическа и ксенофобска пропаганда, и липса на адекватен отпор от страна на съдебната власт на противоречащите на принципите на правовата държава действия от страна на институции, организации и отделни личности. Това е логично развитие на тенденцията, формирана през предходните две години с включването на националистически формации в управлението на страната и цялостен завой в посока отричане на базисни човешки права от представителите на водещите политически формации.   Благодарение на ангажимента на България като председател на Съвета на Европейския съюз през първата половина на 2018 г., в този период не бяха реализирани сериозни негативни изменения в законодателството. През втората половина на годината обаче се проявиха редица негативни тенденции.\r\nСред сферите, в които определени права бяха активно ограничени или уязвени през 2018 г. от законодателната и/или съдебната практика, са насилието срещу жени, безконтролното подслушване и тайното следене на граждани, както и правата на ЛГБТИ хората. Международни институции осъдиха остро състоянието на институциите за хора с психични разстройства; страната ни за пореден път получи предупреждение заради влошаващото се състояние на правата на малцинствата.     БХК изтъква като основни следните акценти:  – годината започна и завърши със по Закона за противодействие на корупцията и за отнемане на незаконно придобитото имущество (ЗПКОНПИ), който на практика създаде безотчетен орган с права да разследва хора с широк кръг повдигнати обвинения, без задължението това разследване да бъде обвързано с доказване на вина. Законово изменение в Закона за ДАНС създаде възможност за безконтролно тайно следене на граждани и организации. Поредица от спорни кадрови решения пък превърна Бюрото за контрол на СРС във фасадна институция, от която на практика не се очаква да защитава правата на гражданите, а да работи в услуга на репресивния апарат.  – Годината беше белязана от поредица публични опити за сплашване на от национални медии и директна саморазправа с техни колеги от по-малки издания от страна на представители на институции и политически партии. На този фон през ноември почти без дебати беше приет Закона за задължителното депозиране на печатни и други произведения и за обявяване на разпространителите и доставчиците на медийни услуги, станал известен като \"медийния закон на Пеевски\", а в началото на 2019 г. парламентът прие поправките в Закона за защита на личните данни. И двата нормативни акта създават свръхрегулация и възможност за ограничаване на свободното разпространение на информация и целенасочено преследване.         – през юли 2018 г. българският Конституционен съд създаде прецедент с решението си да обяви Конвенцията на Съвета на Европа за превенция и борба с насилието над жени и (т.нар. Истанбулска конвенция) за противоконституционна, и с това да затрудни значително борбата с насилието срещу жени и домашното насилие. През годината беше отчетен и повишен брой убийства на жени, които могат да бъдат класифицирани като фемицид. В същото време предложените в края на годината промени в Наказателния кодекс с цел подобряване на защитата от са непълни и не се очаква да изпълнят поставените цели. Жените остават приоритетно засегнати от неравенства в заплащането, социално изключване, ограничен достъп на здравно неосигурените до здравеопазване и почти изцяло потърпевши от проблеми като трафика на хора и ранните бракове.  – Тежките условия за лечение, рехабилитация и социална подкрепа на хората с психични разстройства привлякоха вниманието  на Комитета на ООН за правата на хората с увреждания, Комитета на Съвета на Европа за предотвратяване на изтезанията, Агенцията на ЕС за основни права, както и Европейската психиатрична асоциация. Бяха констатирани маргинализация на страдащите от нехуманни битови условия и практики в домовете за възрастни и деца, липса на услуги в общността, липса на достатъчно леглова база, финансиране и специалисти. Като позитив се отбелязва приемането на стратегията за деинституционализация, със забележката, че даденият до 2034 г. срок е неприемливо дълъг.  – Всяко трето дете в институция е под тригодишна възраст, а всяко второ ново настаняване в дом и през 2018 г. е на новородено бебе. на децата с тежки и с множество увреждания продължава и в новите услуги, като около 8 000 деца с увреждания изобщо не посещават училище. Не се променят нивата на детска смъртност в домовете за деца, като през 2018 г. смъртните случаи са 43. Позитивна стъпка е внесеният в парламента в края на 2018 г., законопроект за социални услуги. За първи път са заложени срокове за закриване на институциите за деца до 2021 г., а до 2035 г. – на всички домове за лица с увреждания.  – През 2018 г. свободата на съвестта и религията бяха сериозно застрашени от внесените законопроекти за изменение и допълнение на Закона за вероизповеданията, които предвиждаха рестриктивни и дискриминационни уредби по отношение на финансирането и възможността за . В края на годината  - след натиск на редица местни и международни организации, рестриктивните изменения не бяха приети. През годината бяха извършени посегателства срещу молитвени домове и гробища на няколко вероизповедания. Речта на омраза, насочена срещу определени религиозни общности, продължи да се разпространява безнаказано.  – Влошаване беше отбелязано и по отношение на свободата на сдружаване в България. Основната причина за това бе хаосът и липсата на капацитет в Агенцията по вписванията да прилага новите изисквания на Закона за юридическите лица с нестопанска цел, които доведоха до възпрепятстване на дейността на някои организации. Бяха взети необосновани дискриминационни решения при регистрацията на няколко сдружения на македонците в България.       – И през 2018 г. не бяха предприети институционални мерки за въвеждане и прилагане на принципа за пропорционалност при п , които представляват единствен дом за обитателите си. Случаи на събаряне на единствени жилища, без да е осигурен алтернативен подслон на семействата, имаше в Арман махала в гр. Пловдив, кв. Орландовци в гр. София и др.  – През 2018 г. материалните условия в от свобода се подобриха, след общо намаляване броя на затворниците и реализирането на планирани ремонти. В арестите обаче те продължиха да бъдат в много случаи нечовешки и унизителни. Въведените през 2017 г. превантивно и компенсаторно средство за защита срещу изтезание, нечовешко и унизително отнасяне, показаха сериозни проблеми при своето функциониране.  – През 2018 г. броят на лицата, търсещи международна закрила, продължи да намалява. Данните сочат за 5% намаление спрямо 2017 г., както и за ниско общо ниво на миграционен натиск. Отблъскването, упражняването на физическо насилие,  грабежите и унизителните практики спрямо влизащи в страната мигранти продължиха да са широко прилагани, най-вече по границата с Турция. Остават и много от проблемите, свързани и с достъпа до процедура, задържането и интеграцията на признатите бежанци. Най-същественото подобрение в провеждането на през 2018 г. бе в осигуряването на правна помощ на административна фаза спрямо уязвимите лица.  – През годината състоянието на правата на ЛГБТИ хората в България се влоши. Една от целите на мащабната кампания против бе изключването на защитата както от домашно насилие, така и от  основано на пола насилие, която ратификацията на конвенцията би дала на жените  и мъжете. Страничен и неочакван ефект на това бе и произнасянето на  Конституционния съд, че евентуален бъдещ закон, въвеждащ процедура за  промяна на пола в личните документи на трансджендър лица, би бил  противоконституционен – извод, който няма опора в Конституцията.", "date": "2019.04.23", "title": "Годишният доклад на БХК: Упадък в правата на човека"}
{"url": "https://www.actualno.com/education/uchilishtata-veche-shte-vyzpitavat-i-v-patriotizym-i-tolerantnost-news_742837.html", "text": "  Учителите, съвместно с родителите, ще трябва да възпитават учениците в патриотизъм и да възпират \"поведенчески прояви на национален нихилизъм\". Това са част от мерките, залегнали в новата Стратегия за възпитателната работа в образователните институции (2019 - 2030 г.), представена от Министерството на образованието и науката.     Мерките за патриотично възпитание са съществена част от документа, който иначе има за цел \"формиране на личностни качества, ценности, нагласи и мотиви, които да подпомогнат пълноценното развитие на детето и ученика като индивидуалност и член на обществото\". Стратегията трябва да определи и насоките и параметрите на възпитателната функция на образованието. В нея се посочва, че и в момента в училищата и детските градини освен образование децата получават и възпитание. Това обаче се прави по-скоро на добра воля и без ясни параметри. Стратегията трябвало да даде именно тези насоки.\r\nСамото възпитание трябва да е част от уроците, часа на класа, извънкласните дейности. Да става в тясно сътрудничество със семейството, други образователни, културни и спортни институции и организации, пише Mediapool.   Сред заложените мерки за патриотичното възпитание е формиране на позитивно отношение към \"историята на българската нация на базата на историческо знание\", както и на уважение към традиции, обичаи и ритуали на базата на тяхното познаване.  Учителите ще трябва да запознават учениците и с \"български феномени, признати като част от световното културно наследство - материално и нематериално\", както и с \"научните, културните и спортните постижения на представители на българската нация\".\r\nПреподавателите ще трябва да формират у учениците патриотични чувства, свързани с \"принадлежността към българската нация и държава и утвърждаване на единството на нацията\".\r\nОстаналите аспекти на възпитанието в училище ще са свързани с \"формиране на просоциално поведение\" чрез доброволчество, благотворителност, екологични инициативи. Преподавателите ще трябва да възпитават и в приемане на различията между децата, \"основани на раса, народност, етническа принадлежност, произход и религия\", както и на толерантност към хората с увреждания.    Сред мерките, заложени в стратегията, е и повишаване на мотивацията за учене, включително и след завършването на средно или висше образование. Предвижда се още създаването на система за информираност и взаимодействие със семействата на учениците.   Самите учители трябва да преминават през обучения за осъществяването на възпитателните си функции. Трябва да се променят и учебните планове в университетите, които обучават преподаватели, както за предучилищното, така и за училищното образование. Самите родители също би трябвало да бъдат подпомогнати, за да подобрят възпитанието на децата си.\r\n\"Със Стратегията за възпитателна работа в образователните институции 2019-2030 г. искаме да провокираме разговор за възпитателната функция, за партньорството между образователните институции и семейството. Ние имаме нужда от относително съгласие по отношение на това в какво трябва да възпитаваме децата си. Това съгласие не трябва да бъде наложено, а постигнато с училищните общности\", казва министърът на образованието и науката Красимир Вълчев по време на представянето на документа.\r\n\"Фокусираме вниманието върху възпитателната функция, търсим най-подходящите инструменти, но това няма да са инструменти, с които ще се опитаме да наложим по-различни правила от тези, които има и в момента в системата\", добавя той.\r\nВълчев казва още, че до момента е постигнат относителен консенсус около това в какво да се възпитават децата. Сега фокусът бил насочен върху взаимодействието между учители и родители и \"върху инструментите, с които може да усилим тази функция\".   \"С учителите и родителите имаме обща мисия да направим децата по-добри, по-можещи, по-образовани и трябва да намерим начин да обединим усилията си и да успеем да реализираме тази стратегия\", заявява Вълчев. По думите му документът е предварителен и няма краен срок, в който да влезе в сила.", "date": "2019.04.23", "title": "Училищата вече ще възпитават и в патриотизъм и толерантност"}
{"url": "https://www.actualno.com/dobrich/predsedateljat-na-sds-dobrich-napusna-grupata-si-v-obshtinskija-syvet-zaradi-gerb-news_742699.html", "text": "  Председателят на общинското ръководство на СДС – Добрич Веселин Димитров обяви, че напуска групата на Реформаторския блок в местния парламент. Мотивът му е свързан с коалицията с ГЕРБ за вота за Европейския парламент, както и недоразумението с кмета на града Йордан Йорданов.     Областният председател на синята партия д-р Ганчо Стоянов заяви пред , че е изненадан от решението на Димитров. Скоро са водили разговор и д-р Стоянов го е убеждавал да не напуска. Димитров обаче обяснил на областния лидер на СДС д-р Стоянов, че решението му е  продиктувано от неговото нежелание \"да работи за два отбора\", след като  на централно ниво синята партия се коалира с ГЕРБ.   Преди дни от СДС – Варна излезе информация, че кметът на Добрич Йордан Йорданов е най-новият член на партията им, но Йорданов отрече и заяви, че остава в Движение „България на гражданите“ (ДБГ). Д-р Стоянов каза още, че няма заявление от кмета за членство в СДС, но припомни, че е негово предложението Йордан Йорданов да бъде издигнат за кмет.\r\nНа днешната сесия Георги Друмев от ДБГ също обяви, че напуска Реформаторския блок, но не посочи причината за решението си.  ", "date": "2019.04.23", "title": "Председателят на СДС – Добрич напусна групата си в Общинския съвет заради ГЕРБ"}
{"url": "https://www.actualno.com/asia/oficialno-putin-i-kim-chen-un-se-sreshtat-na-25-april-vyv-vladivostok-news_742798.html", "text": "  Президентът на Русия Владимир Путин ще проведе преговори с лидера на Северна Корея Ким Чен-ун на 25 април във Владивосток, съобщи помощникът на президента по международните дела Юрий Ушаков, цитиран от ТАСС.     \"На датата 25 април във Владивосток, нашият президент ще проведе преговори с председателя на Държавния съвет на Корейската народно-демократична република Ким Чен-ун, който ще пристигне на визита в нашата страна и тази среща ще стане първия контакт на нашия президент със севернокорейския лидер\", каза Ушаков.   Домакинът Русия активно се подготвя за срещата през последните дни, а говорителят на руския лидер Дмитрий Песков заяви по-рано, че подготовката е във финалната си фаза.\r\nПомощникът на Путин Ушаков се извини на медиите, че Кремъл дълго време не е информирал журналистите за хода на подготовката на преговорите между двамата лидери.  \"Постъпихме така, защото се договорихме със севернокорейските колеги да не даваме информация на медиите за предстоящата визита. Спазвахме стриктно тази договорка и дори според мен, много стриктно\", поясни той.", "date": "2019.04.23", "title": "Официално: Путин и Ким Чен-ун се срещат на 25 април във Владивосток"}
{"url": "https://www.actualno.com/football/zidan-benzema-e-naj-dobrijat-napadatel-v-sveta-news_742679.html", "text": "  Френският треньор на Реал Мадрид Зинедин Зидан определи сънародника си Карим Бензема като най-добрия нападател в света в момента.     \"Знам какъв футболист е Бензема, всички знаят това. Броят на неговите голове впечатлява. Радвам се за него, но не съм изненадан. За мен той е най-добрият централен нападател в света, но всеки си има свое мнение за това\", заяви Зидан. Снимка: Getty Images/Guliver   Бензема премина в Реал през 2009 г. и за 10 години с \"белия балет\" завоюва 17 трофея, сред които две титли в испанското първенство и четири пъти Шампионската лига.\r\nВ настоящата кампания последните осем гола на Реал Мадрид са дело на французина, а това не се е удавало на нито един футболист в цялата 117-годишна история на клуба. Този сезон взе участие общо в 33 мача от Примера дивисион, в които отбеляза 21 гола и асистира за пет.", "date": "2019.04.23", "title": "Зидан: Бензема е най-добрият нападател в света "}
{"url": "https://www.actualno.com/bgfootball/cska-bez-bodurov-v-revansha-s-botev-tejki-globi-za-lubo-penev-i-pavel-kolev-news_742742.html", "text": "  Капитанът на ЦСКА Николай Бодуров бе наказан от Дисциплинарната комисия за една среща и ще пропусне реванша с Ботев Пловдив от полуфиналите за Купата на България утре.     Санкцията за централния защитник идва, след като по време на в събота той наплю халфа на \"сините\" Богдан Вашчук.   Тежки наказания след дербито има и за двата клуба, като треньорът на \"червените\" е глобен с 8000 лева за \"за повторно уронване на престижа и създаване на негативизъм към българското съдийство в средствата за масова информация\".\r\nПо-рано тази пролет за критики към съдийството и Българския футболен съюз. За същото провинение полузащитникът на \"армейците\" Кристиян Малинов е глобен с три хиляди лева.  По същата точка е наказан и изпълнителния директор на Левски Павел Колев, като той ще трябва да плати санкция в размер на 5000 лева. Допълнителни глоби има за двата отбора и заради поведението на феновете им на Националния стадион \"Васил Левски\".\r\nЗа нерегламентирано използване на факли, довели до спиране на играта, хвърлени предмети и нецензурни и обидни скандирания тимът на ЦСКА е глобен с общо 3300 лева.   За нерегламентирано използване на факли и димки, нецензурни и обидни скандирания и възпламеняване на пиротехнически средства извън сектора и опасни за здравето Левски ще трябва да плати 4300 лева.    ", "date": "2019.04.23", "title": "ЦСКА без Бодуров в реванша с Ботев, тежки глоби за Любо Пенев и Павел Колев "}
{"url": "https://www.actualno.com/health/otkriha-nov-nachin-za-lekuvane-na-visokoto-kryvno-news_742735.html", "text": "        Медици обявиха резултати от 6-месечно международно клинично изпитване за безопасността и ефективността на бъбречната денервация чрез ултразвук като лечение на леко до умерено високо кръвно налягане. Всички резултати и заключения от изследването бяха публикувани наскоро в Американския колеж по кардиология в Ню Орлиънс и в статия в списание “Циркулация”.   Хирурзите извършили процедура, която отнема около 1 час, при която пациентът е под упойка. Тя намалява активността на нервите, които свързват мозъка с бъбреците и пренасят сигнали, които регулират кръвното налягане. Двумесечните резултати от контролирано проучване показали, че процедурата е довела до по-значително намаляване на кръвното налягане в сравнение с “фиктивна операция”. Нито един от хората в проучването не е приемал лекарства за кръвно налягане през първите 2 месеца. След това те възобновили приема на медикаменти за кръвно налягане по подходящ начин.\r\nПо-новите резултати показват, че участниците, които са претърпели ултразвукова хирургия, поддържат намаленото си кръвно налягане в продължение на 6 месеца. “Тези резултати посочват вълнуващото бъдеще за тази нова технология”, казва водещият изследовател в Обединеното кралство Мелвин Д. Лобо, професор в Университета “Куин Мери” в Лондон.   Високото кръвно налягане или хипертонията е нарастващ глобален здравен проблем. Според доклад в “The Lancet”, между 1975 и 2015 г. броят на възрастните, живеещи с високо кръвно налягане, се е увеличил от 594 милиона на 1,13 милиарда. Някои хора могат да поддържат кръвното си налягане под контрол, като наблюдават теглото си, правят упражнения и поддържат здравословна диета. Други може да се наложи да допълнят тези мерки с лекарства. Въпреки това някои хора се борят да контролират високото кръвно налягане дори и с промени в начина на живот и с лекарства.   Бъбреците имат богата система от нерви за изпращане и получаване на нервни импулси. Учените са открили, че свръхактивността в тази система може да повиши кръвното налягане чрез взаимодействието му със симпатиковата нервна система на тялото. Бъбречната денервация чрез ултразвук е лечение, което има за цел да облекчи високото кръвно налягане, като разруши нервите, водещи до бъбреците. Процедурата включва поставяне на устройство през катетър в слабините, за да се достигне до артерията на бъбрека. Устройството излъчва ултразвукови вълни, които след това се нагряват и увреждат някои от нервните влакна, които обграждат артерията.     Шестмесечните резултати съобщават за сравнение на процедурата с фалшива операция при 140 души на 51 места в Белгия, Франция, Германия, Холандия, Великобритания и САЩ. След 6 месеца 58% от тези, които са преминали процедурата, са запазили по-ниското си кръвно налягане, в сравнение с 42%, които са получили фалшива операция. Като цяло, повечето от участниците трябвало да подновят лекарствата си, за да поддържат контрола на кръвното си налягане. Въпреки това 35,8% от групата на бъбречната денервация все още не са приемали медикаменти след 6 месеца, в сравнение с едва 15,5% в групата с фалшиви операции. Тези, които са претърпели бъбречна денервация, също показват по-голямо понижение на кръвното налягане. След 6 месеца средната редукция на кръвното е била 18,1 милиметра живачен стълб в третираната група и 15,6 в групата с фалшива операция. “Ако дългосрочната безопасност и ефикасност са доказани в по-големи проучвания, които се провеждат понастоящем, ние се надяваме, че терапията с бъбречна денервация скоро може да бъде предложена като алтернатива на много лекарства през целия живот за хипертония”, добавя съавторът на проучването, цитиран от zdrave.to.   ", "date": "2019.04.23", "title": "Откриха нов начин за лекуване на високото кръвно"}
{"url": "https://www.actualno.com/analysis/amerikanski-senator-vijda-turcija-kato-pyrvi-problem-na-iztochnoto-sredizemnomorie-news_742711.html", "text": "  \"Аз бях твърд поддръжник на дълбоките американски връзки с Гърция, Кипър, Израел и други в региона. Тези връзки са вкоренени в богата и жизнена диаспора и в споделена  трайна вяра в демокрацията, правата на човека и върховенството на закона\", каза американският сенатор Робърт Менендес ключова реч относно сътрудничеството в областта на сигурността в Източното Средиземноморие в Атина. Менендес, член на Сенатската комисия по външни отношения, говори пред Европейската организация за публично право (EPLO), предаде БГНЕС.     Американският сенатор беше в Атина като част от регионално турне, което .   \"Възможностите за задълбочаване на връзките в областта на сигурността, които водят до мир, сигурност и просперитет, никога не са били по-обещаващи\", каза той.\r\nМенендес също похвали работата на посланика на САЩ в Гърция Джефри Пят, заявявайки, че е \"доволен, че Пят и екипът на американското посолство в Атина работят всеки ден, за да заздравят тази критично важна връзка между нашите страни.\"  Говорейки за предизвикателствата пред Източното Средиземноморие, , заявявайки, че \"опитът за преврат от 2016 г. и последиците от него са изтощили демократичния процес\". Той подчерта загрижеността от затоплянето на отношенията между Анкара и Москва, като заяви, че това е \"смущаващо на много нива\", тъй като Кремъл \"е противник на НАТО и е изложил своите намерения кристално ясно на световната сцена\".\r\n\"Това не е надежден партньор. И все пак Турция настоява да я третират като такава ”, каза Мененедес, като посочи„ необяснимото според него  намерение на Турция \"да закупи , което, добави той, е опасно в контекста на НАТО и безразсъдно в контекста на собствената нейната собствена дългосрочна сигурност. \"\r\nВашингтон заплаши Турция със санкции, ако вземе С-400 по закон на САЩ, който наказва значителни сделки с руския отбранителен сектор. \"Законът е ясен и недвусмислен. Тези санкции биха могли да имат пагубни последици за турския сектор на икономиката и отбраната\",  предупреди Мененедес.       Турция също , добави Менедес. \"Колкото по-скоро президентът Ердоган стигне до това разбиране, толкова по-добре. Тази гледна точка се поддържа от администрацията и от широка двупартийна група в сената и камрата на представителите. Рядко намираме такъв консенсус по какъвто и да е въпрос\", каза той.\r\nМенендес добави, че турската намеса в изключителната икономическа зона на Кипър е \"неприемлива\", а продължаващите нарушения на гръцкото въздушно пространство над Егейско море са \"опасни, безразсъдни и могат да доведат до погрешна преценка, която да вкара региона в конфликт\".\r\nРегионът също \"все повече се превръща в платформа и кръстопът за влияние на Русия и Китай. Както всички осъзнахме, Китай играе четириизмерен шах по света, военно, икономически, дипломатически и културно\",  каза Менендес.\r\n\"В световен мащаб марката на международната дипломация в Китай най-добре се описва като манипулативна инвестиция ... Имам подобни опасения относно китайските инвестиции в инфраструктурата, като тук в Атина. Това, което може да изглежда като редовни икономически транзакции, може да има сериозни последици за сигурността. Докато тези пристанища могат да бъдат търговски желани, може ли да се разчита на тях при извънредни ситуации на национално ниво, когато движението на стоки или военни кораби стане критично? ... Доколкото разбрах, Гърция се е ангажирала със сделката за Пирея, когато е била затънал в икономическата криза. Ако международната общност се беше събудила навреме  за потенциалните последици от китайските инвестиции, може би нещо би могло да се направи, за да се подкрепят гръцките усилия за намиране на алтернативни инвеститори\", заяви Менендес.\r\nПо въпроса за Русия, Менендес предупреди, че натискът от страна на Москва върху правителствата в източната част на Средиземноморието  е \"реален и устойчив\". \"Вярвам, че Москва ще продължи да оказва натиск, докато не срещне истинска съпротива. Нашите санкции досега не успяха да променят поведението на Кремъл, защото не успяха да променят пресмятанията на  Кремъл\", добави той.      Законът за сигурност и партньорство за Източното Средиземноморие, каза  Менендес, \"е добро място за започване\" в справянето с тези и други предизвикателства, тъй като \"изпраща ясно послание от Сената на региона и на света\". Той също така  определи като \"важна стъпка напред\"  неотдавнашният стратегически диалог между САЩ и Гърция. \"Гордея се да кажа, че под ръководството на посланик Пят, нашите отбранителни отношения с Гърция са най-силните, каквито  някога е имало.\"\r\nВъпреки това, добави американският сенатор, използването на момента \"започва с инвестиции\". Според него законопроектът ще разреши чуждестранна военна финансова помощ за Гърция да подкрепи усилията за модернизиране на силите и постигане на 20% ангажимент за нови поръчки. Законопроектът също така ще разреши средства за военно обучение и програми за обмен между нашите страни.\"\r\nСенаторът също така говори за „трансформационното въздействие“ върху региона на последните енергийни находки, заявявайки, че „те биха могли да бъдат важен начин за обвързване на страните от региона заедно“. . \"Трябва да насърчим частния сектор да продължи да се ангажира в региона да  направи всичко възможно, за да улесни и подкрепи усилията им\", добави Менендес.", "date": "2019.04.23", "title": "Американски сенатор вижда Турция като първи проблем на Източното Средиземноморие"}
{"url": "https://www.actualno.com/bgfootball/penev-sydiite-ne-sa-naj-vinovni-porychkata-idva-ot-bojana-video-news_742683.html", "text": "  Наставникът на ЦСКА Любослав Пенев отново използва голяма част от пресконференцията си преди реванша с Ботев (Пд) за Купата, за да говори по темата за съдийството. Този път той нападна и ръководството на БФС, определяйки ги като \"поръчители\".     Коментарът на Пенев е във връзка с недоволството на \"червените\" от в Първа лига и Купата на България от началото на пролетния полусезон.    \"Съдиите не са най-виновните и най-отговорни, това са поръчителите. Поръчката идва от едни офиси в Бояна до Околовръстното шосе.  Аз очаквах да е друг човек, този два мача за Купата - четвъртфинала и първия полуфинал.  Точно и определено знае какво да прави. В първия мач картон за Бикел, във втория го изгони. Не че не беше прав, можеше и по-рано да го изгони при едно друго нарушение в центъра, спря топката с ръце. Той си знае, има си време, има си и цел. Не искам да ми помагат, но не искам и моят отбор да бъде ощетен. А това се случва във всеки един мач. Анализираме поведението на отборите, в едни мачове са кротки като агънца, в други ритат като катъри. Съдията не взима никакво участие, не пази футболистите. Това ми прави впечатление и го казвам\", каза треньорът на \"армейците\".\r\nЦСКА изостава с 2:3 след първия мач в Пловдив и утре ще трябва да обърне резултата, ако иска да се класира за финала на Купата на България.   \"В първенството изоставаме след последния мач. Всички мачове за нас са най-важни. Имайки предвид, че е една от целите ни е и Купата, там пътят е по-кратък. Искаме да победим утре, подготвяме се, искаме да играем финал и да го спечелим. Пътят е по-кратък, остават два мача до целта. В първенството в никакъв случай не се предаваме, остават шест мача, което са 18 точки, така че всичко е възможно\", коментира Пенев.    Наставникът на \"червените\" сподели, че е уверен в успешния изход от двубоя с Ботев. \"Тиаго е в групата, ще видим кои ще започнат. На разположение са почти всички футболисти. В никакъв случай няма да се отрази това, че играем през 3-4 дена. Убеден съм, че момчетата ще направят един много добър и много силен мач. Искаме, подготвяме се и желаем да победим, и ще победим. Изоставаме с един гол, но това в никакъв случай не ме притеснява. Важното е да играем по начина, по който искаме и можем\".\r\nВижте какво още каза Пенев в ", "date": "2019.04.23", "title": "Пенев: Съдиите не са най-виновни, поръчката идва от Бояна  (ВИДЕО)"}
{"url": "https://www.actualno.com/crime/mestan-otnovo-objalva-parichnata-si-garancija-news_742734.html", "text": "  В Окръжна прокуратура – Кърджали днес са постъпили жалби от Лютви Местан, чрез неговия защитник, против постановление на разследващ орган от Окръжен следствен отдел в Окръжна прокуратура-Кърджали от 19.04.2019 г., с което на Лютви Местан е наложена мярка за неотклонение „гаранция“ в пари в размер на 10 000 лева, както и срещу постановление на Окръжна прокуратура - Кърджали, с което му е наложена мярка за процесуална принуда „забрана да напуска пределите на Република България“, съобщиха от прокуратурата.     Вчера (22 април) ​кърджалийският съд отмени постановлението на прокуратурата, с което беше на лидера на ДОСТ Лютви Местан, обвиняем за причиняването на катастрофа, при която загина дете​. Припомняме, че на 14 април близо до прохода „Маказа”, при разклона за село Загорско.   В ефира на Нова телевизия близките на починалото бебе заявиха, че според тях разследването няма да се води обективно и затова те искат главният прокурор Сотир Цацаров да поеме случая. Дядото на шестмесечното дете, Джевдет Сали, каза, че Местан не е спрял на знак \"Стоп\", въпреки че на мястото е имало видимост. \"Разбира се, че Лютви Местан е виновен за инцидента\", каза дядото. Близките са категорични, че ", "date": "2019.04.23", "title": "Местан отново обжалва паричната си гаранция"}
{"url": "https://www.actualno.com/crime/meraklija-za-znanija-stana-klient-na-plevenskata-prokuratura-news_742667.html", "text": "  Мераклия да учи в професионална гимназия без да е завършил средно образование стана клиент на държавното обвинение. Разследването по случая вече е приключило, съобщи Плевенската районна прокуратура, която е внесла в съда обвинителен акт.     Обвиняемият Г.О. искал да се запише да учи в плевенската Професионална гимназия „Захари Зограф“, но имал тапия само за завършен четвърти клас. Намерил начин да се снабди с за завършено основно образование. После подлъгал своя близка, която работела в желаната гимназия, да подаде документите за записване от негово име. Обяснил на жената, че е ангажиран и не може да го направи лично. Неговата близка взела документите и Г.О. бил записан като ученик в ІХ-ти клас за учебната 2016/2017 г. в специалността „Производство на мебели“.   При проверка на документите обаче се оказало, че обвиняемият не е бил ученик в училището, от името на което било издадено свидетелството за завършено основно образование. Така случаят попаднал в прокуратурата.\r\nПредстои насрочване на делото за разглеждане от съда.  ", "date": "2019.04.23", "title": "Мераклия за знания стана клиент на плевенската прокуратура"}
{"url": "https://www.actualno.com/crime/razkriha-krajba-na-elektroenergija-za-blizo-40-hiljadi-leva-v-dobrichko-news_742740.html", "text": "  Крупна е в животновъдна ферма в добричкото село Котленци е била разкрита от екип на \"ЕРП Север\", съобщиха от Енерго-Про.     Софтуерно е бил манипулиран електромерът на фермата, в резултат на което енергията се е трупала в невизуален регистър на устройството. По този начин неправомерно е потребен ток за над 160 000 KWh, а енергийният оператор отчита загуби за над 38 хил. лв. Експерти сравняват неотчетената, но потребена от фермата енергия с месечното потребление на над 640 домакинства. Резултатите от проверката са потвърдени от Българския институт по метрология.   От Енерго-Про изразяват притеснението си от зачестилите случаи на незаконното ползване на електрическа енергия. Според мениджмънта на дружеството една от основните причини за това е, че мерките, регламентирани в нормативната уредба, нямат дисциплиниращ и възпиращ ефект. Обикновено ток се краде чрез софтуерно и хардуерно въздействие на електромерите. Значително е нараснал делът на високотехнологичните манипулации, отчитат от оператора.", "date": "2019.04.23", "title": "Разкриха кражба на електроенергия за близо 40 хиляди лева в Добричко"}
{"url": "https://www.actualno.com/crime/vylcho-arabadjiev-izleze-ot-aresta-sreshtu-500-000-lv-news_742744.html", "text": "  Вълчо Арабаджиев е вън от ареста, след като е платил милион лева. Той е един от петимата обвинени по делото срещу майка му и баща му - Ветко и Маринела Арабаджиеви.     Обвиненията са за участие в престъпна група за пране на пари, ръководена от родителите му, които все още не са екстрадирани у нас.   Преди време Специализираният съд измени мярката на Вълчо Арабаджиев от задържане под стража в домашен арест. Апелативният спецсъд обаче прецени, че адекватната мярка за него е парична гаранция от 500 000 лв. \"Съдът постанови след внасянето на гаранцията, че може да бъде освободен и следва да бъде освободен незабавно\", обясни тогава прокурор Пламен Марков.", "date": "2019.04.23", "title": "Вълчо Арабаджиев излезе от ареста срещу 500 000 лв."}
{"url": "https://www.actualno.com/starazagora/vii-panorama-na-profesionalnoto-obrazovanie-v-stara-zagora-snimki-news_742729.html", "text": "  Осем професионални гимназии и техните бизнес партньори участват в тазгодишното издание на VII областна панорама на професионалното образование и обучение на кариерното развитие в Стара Загора.      Тази година за първи път панорамата се провежда на открито и не само в областния град, а и в Казанлък, Чирпан, Раднево и Гълъбово. С презентации, изделия и макети от практическото обучение и демонстрации училищата показват възможностите за усвояване на професии. Днес и утре на пешеходната зона по протежението на Градската градина на щандовете на професионалните училища бъдещи гимназисти и родителите им  ще могат да разберат повече за обучението и възможностите за професионална реализация след завършване на средно образование. На панорамата са професионалните гимназии по електроника „Джон Атанасов”, по строителство, архитектура и геодезия „Лубор Байер”, по строителство и дървообработване „Недьо Ранчев”, по ветеринарна медицина „Иван Павлов”, по електротехника „Георги Раковски”, по облекло и хранене „Райна Княгиня”, по механотехника и транспорт „Никола Вапцаров” и Търговската гимназия „Княз Симеон Търновски”. Целта на събитието популяризиране на професиите и специалностите, по които могат да се обучават младежите в средните училища в област Стара Загора и за новите тенденции в професионалното образование.\r\nУтре в рамките на панорамата бизнес училища ще се включат в кръгла маса на тема „Професионалното образование - поглед в бъдещето“.", "date": "2019.04.23", "title": "VII панорама на професионалното образование в Стара Загора (СНИМКИ) "}
{"url": "https://www.actualno.com/vraza/nad-5-000-dryvcheta-shte-bydat-zasadeni-do-kraja-na-godinata-vyv-vraca-news_742640.html", "text": "   се очаква да бъдат засадени до края на годината във Враца. Това каза кметът Калин Каменов. От началото на месеца, екипи на ОП „БКС“ са залесили Северния обход на града с 1 800 дръвчета, които са дарение от Фондация „77“ – Никола Рахнев.  Към момента на града са дарени 1 500 броя акации и очакваме , уточни кметът. Насажденията отново са дарение от Фондацията“ .     Калин Каменов допълни, че Крайречен булевард е залесен с нови видове, като до края на месеца ще бъдат доставени още дръвчета. Така заедно с новозасадените 300 броя смърч и явор от инициативата на Екопак и предстоящото залесяване по проекта за пешеходната зона, до края на годината във Враца ще има рекордните над 5000 дръвчета.", "date": "2019.04.23", "title": "Над 5 000 дръвчета ще бъдат засадени до края на годината във Враца"}
{"url": "https://www.actualno.com/vraza/mladi-predpriemachi-pokazaha-izobretenijata-si-vyv-vraca-news_742626.html", "text": "  Регионалното състезание за млади предприемачи по програмата \"Учебна компания\" се провежда във Враца. В него участват 26 отбора от областта.     Форумът бе открит от заместник-кмета Петя Долапчиева: \"Скъпи участници, по време на състезанието ще имате възможност, в конкурентна среда, да демонстрирате своите умения по продажби и маркетинг, като същевременно ще защитите идеята си пред журито. Инициативата предоставя шанс за реализиране на съвместни проекти. Пожелавам успех на участващите екипи\".   Програмният директор на \" \" каза следното: \"Общината е домакин на един от четирите регионални форума, които провеждаме във Варна, Бургас и Перник, като тук броят на участниците е най-голям. Вярвам, че всеки от вас ще покаже постигнатото през годината, а журито ще излъчи осемте най-добри компании, които ще вземат участие в Националния кръг на инициативата\".\r\nМладежкото състезание на идеи ще продължи с интервюта с учебните компании и представяне на проектите им пред 5-членно жури. В края на деня ще бъдат селектирани финалистите в регионалния кръг, които ще се съревновават с млади предприемачи от цялата страна на 9 и 10 юни в София.  ", "date": "2019.04.23", "title": "Млади предприемачи показаха изобретенията си във Враца"}
{"url": "https://www.actualno.com/europe/nova-ira-poe-otgovornost-za-ubijstvoto-na-jurnalistka-v-londonderi-news_742599.html", "text": "  Дисидентската републиканска групировка Нова ИРА пое отговорността за Лира МакКий миналата седмица, когато полицията заяви, че е арестувала 57-годишна жена във връзка със стрелбата.     Новата ИРА \"предлагаме пълно и искрено извинение на партньора, семейството и приятелите на МакКий за нейната смърт\", се казва в изявление пред \"Айриш нюз“. Вестникът съобщава, че паравоенната групировка е използвала разпознаваема кодова дума - утвърден метод за комуникация през десетилетията на сектантски конфликт в Северна Ирландия, известен като \"The Troubles\".   Поемайки отговорност, Новата ИРА се опитва да оправдае действията си,  като твърди, че журналистката  е била убита по време на нападение срещу  \"вражески сили\" и  обвинява полицията, че е провокирала бунтовете,  предшестващи нейната смърт.\r\n\"В хода на атаката срещу врага Лира МакКий беше трагично убита, докато стоеше до вражеските сили\", се казва в изявлението.  29-годишнатат МакКий бе застреляна късно в четвъртък когато дисиденти републиканци се сблъскаха с полицията в жилищния комплекс \"Крийгън\" във втория по големина град на Северна Ирландия Лондондери, известен още като Дери.\r\nПолицията в Северна Ирландия заяви, че 57-годишна жена е била арестувана по Закона за тероризма във връзка с убийството. Двама мъже на възраст 18 и 19 години, които също бяха арестувани по-рано в разследването, бяха освободени без обвинение.   ", "date": "2019.04.23", "title": "Нова ИРА пое отговорност за убийството на журналистка в Лондондери "}
{"url": "https://www.actualno.com/blagoevgrad/platenite-ot-beyr-grils-globi-syvsem-ne-malki-news_742655.html", "text": "   - на толкова възлизат платените до момента глоби от \"експерта по оцеляването\" Беър Грилс. Това потвърдиха от Дирекция \"Национален парк Рила\".     Припомняме, че по-рано днес (23 април) стана ясно, че продуцентите на Грилс . Те са наложени заради по време на епизода от предаването му с танцовата звезда Дерек Хъф - \"Планината Рила – България – В дивата пустош с Беър Грилс и Дерек Хъф\" (Rila mountain Running Wild with Bear Grylls S04E05 Derek Hough 2018). Санкционираните нарушения са плуване в защитено езеро (Каракашкото езеро), палене на огън на открито и убиване на жаба от защитен вид.   От парка съобщиха още следното: \"Предстои издаване на наказателно постановление от директора на Дирекция \"Национален парк Рила\" за неспазване на режимите в парка при заснемането на филма чрез палене на огън на нерегламентирано място в защитената територия. \".", "date": "2019.04.23", "title": "Платените от Беър Грилс глоби - съвсем не малки"}
{"url": "https://www.actualno.com/varna/shte-otvorjat-li-bulevard-vasil-levski-vyv-varna-za-velikden-news_742628.html", "text": "   - изграждането на новия булевард „Васил Левски“ трябва да приключи до Великден. Това съобщи зам.-кметът на морската ни столица Христо Иванов. По думите му, вече се полагат последните метри асфалт.     \"Веднага след като булевардът бъде отворен за движение, като очакваме това да е до края на седмицата, трафикът на автомобили ще се осъществява с временна организация на движение. Варненци трябва да бъдат спокойни, защото най-големият инфраструктурен проект на града приключва до дни. Ще могат да се ползват всички съоръжения по булеварда, включително и основното трасе.\", информира Христо Иванов.\r\nПроектантите Николай Димитров, който е ръководител на проекта и Недялко Иванов (проектирал пътното трасе) заявиха, че бул. „Васил Левски“ е едно много трудно за изпълнение съоръжение. Те обясниха забавянето на проекта с това, че са били реконструирани изключително сложни подземни комуникации.\r\nГлавният архитект на града Виктор Бузев пък заяви, че е обсъждан вариантът в бъдеще на Топлата вода под „Максуда“.  Арх. Бузев добави, че критиките, отправени от Камарата на архитектите дни преди пускането на булеварда, са неоснователни и тенденциозни. До думите му, те най-вероятно са плод на недоразумение.\r\nПрипомняме, че вчера експерти и членове на камарата изразиха публично позицията си, относно булеварда, като част от критиките им бяха публикувани на фейсбук страницата на камарата. Върху снимки на почти готовия булевард архитектите са посочили 5 грешки и слабости на проектирането и изпълнението:\r\n\"Проблем 1 Раздут бюджет и излишни количества работа за сметка на данъкоплатеца. Преработката на обекта на две нива го оскъпи многократно със съмнителен ефект за трафика и лош ефект за градската среда.”     “Проблем 2: Никаква мисъл за пешеходците! Градската магистрала е отживелица и разрязва града на отделни изолирани части. Високата скорост ще е източник на шум и опасност за движение. ” “Проблем 3: Лошо изпълнение. Чупки в кривите на движение и неестествена смяна на траекторията на автомобилите, което е опасно. Истинското кръгово е…кръгло! Не елипсовидно, ябълковидно или крушовидно.”\r\n“Проблем 4: Преоразмерени конструкции и преразход на материали, платени от бюджета. Щрихованите зони са извън платното и са бетонирани безсмислено.”   “Проблем 5: Бетонирани „зелени острови“, платени от бюджета, които не могат да бъдат озеленени.” \r\nЕкспертите категорично заявяват, че изпълнението на обществените поръчки не може да продължава по този начин. По думите им, цялото общество плаща огромна цена, а получава лош, дори опасен продукт.", "date": "2019.04.23", "title": "Ще отворят ли булевард \"Васил Левски\" във Варна за Великден?"}
{"url": "https://www.actualno.com/politics/djambazki-lyja-sa-tvyrdenijata-che-karakachanov-pritejava-nedeklarirani-imoti-news_742684.html", "text": "  Твърденията, че Красимир Каракачанов притежава недекларирани имоти са манипулация и лъжа. Това каза евродепутатът от ВМРО Ангел Джамбазки по повод медийни публикации, че лидерът на ВМРО Красимир , предаде „Фокус\".      “ за този случай е манипулация. Това . И председателят на ВМРО, и ние всички ще изискаме извинения от хората, които се опитаха да го очернят и да го замесят по този непочтен и нереден начин. Той вероятно “, заяви той. Джамбазки.   Той отбеляза, че ще чакат Каракачанов да се върне от чужбина и след това той ще предприеме действия.\r\n„Това беше . Както виждате тези, които го направиха, вече дават заден ход, променят показанията си, защото това което твърдят е лъжа“, посочи евродепутатът.  Според него добрите резултати от последните социологически проучвания са провокирали създаването на такива спекулации срещу лидера на ВМРО Красимир Каракачанов.\r\nЗам.-председателят на ВМРО Искрен Веселинов коментира, че атаката срещу партията е заради изборната кампания.   „Това се прави, за да бъдем убедени, че всички сме еднакви. . И няма да позволим този скандал да попречи на кампанията“, добави той.    „Ние сме единствените, които можем да разместим политическите карти и да реализираме мандати в ЕП. Ще продължим да вършим работата си както досега, и работата, която ни отличава от трите системни партии“, посочи той, като отбеляза, че поведението на тези партии е еднакво в Европа\", добави Джамбазки.\r\n„Въпреки своите леко театрални спорове в България и трите политически семейства в ЕП - либерали, социалисти и народна партия държат една и съща политическа линия“, заяви той.\r\n„ . При нас такава ситуация няма. Каквото говорим и правим тук, го правим и в ЕП\", добави още Джамбазки.   ", "date": "2019.04.23", "title": "Джамбазки: Лъжа са твърденията, че Каракачанов притежава недекларирани имоти"}
{"url": "https://www.actualno.com/ruse/kmetstva-i-detski-gradini-ot-ruse-uchastvat-v-proekti-za-ekologichna-sreda-news_742743.html", "text": "  За поредна година се провежда Националната кампания „ “. Конкурсът е обявен от Министерството на околната среда и водите (МОСВ) и Предприятието за управление на дейностите по опазване на околната среда (ПУДООС) в рамките на Националната кампания на тема „Обичам природата – и аз участвам“. В него могат да участват общини, кметства, държавни и общински училища, детски градини и центрове за подкрепа на личностното развитие и др.     От изпратените от кметства и учебни заведения на територията на община Русе, са  одобрени за финансиране 6 проекти на амбициозната екологична кампания.\r\nОдобрените проекти от русенски кметства са:  „Зелен административен център“ в Мартен и „Възстановяване и облагородяване на зона за отдих“ в село Червена вода”.\r\n„Екоприказка без край“ на детска градина „Снежанка“  и Зелените работилници“ на реновираната детска градина „Пинокио“ са инициативите, с които участват учебните заведения в предучилищна възраст.  В детска градина „Приказен свят“ в Николово проектът е под надслов „Обичам природата – част съм от нея“, а в ДГ „Райна Княгиня“, Мартен - „Растем и играем сред чиста и зелена природа”. Общата стойност на всички проекти възлиза на около 40 000 лева.", "date": "2019.04.23", "title": "Кметства и детски градини от Русе участват в проекти за екологична среда"}
{"url": "https://www.actualno.com/society/digitalnoto-podelenie-na-mag-anonsira-partniorstvo-s-fondacija-dimityr-berbatov-news_742678.html", "text": "  MAG-O, дигиталното поделение на най-големия летищен оператор във Великобритания, днес обяви партньорство с Фондация „Димитър Бербатов“, което и двете страни се надяват, че ще прерасне в дългосрочно и стратегическо.     MAG-O поема ангажимента да подпомогне петима ученици, започващи бакалавърско обучение през есента на 2020 г., и да предложи менторска програма по време на висшето им образование и при започване на работа.\r\nСтипендията MAGnificent Future в партньорство с Фондация „Димитър Бербатов“, ще бъде предоставена на ученици, които са демонстрирали потенциал в областта на дигиталните или компютърните науки, имат високи постижения, и също така са приети в бакалавърска степен на специалност в тази сфера в университет в България. При старта на проекта MAG-O ще предостави пет стипендии за петима студенти, за периода на четирите им години следване.\r\nДетайлите около стипендиите ще бъдат разработени през 2019 г. Процесът за подаване на заявления се очаква да започне през пролетта на 2020 г. Те ще бъдат разглеждани от експерти от MAG-O и от Фондацията.  Димитър Бербатов сподели: “Радвам се на възможността чрез моята фондация и  MAG да продължа връзката си с Манчестър. Там прекарах един от най-вълнуващите периоди в моята кариера. Бих искал да дам своя принос да се разширят връзките между Великобритания и България. Затова приехме предложението за тази стипендия, и разбира се най-вече заради удовлетворението да помогнеш на петима млади хора да се образоват и да се реализират с наша помощ.”\r\nMAG-O се ангажира с тази инициатива, създавайки едно значимо и ключово партньорство, което ще осигури на млади българи подкрепа в кариерното им развитие. Част от плановете за летището в София включват развитието на „дигитален център“, подобен на този, съществуващ на летище Манчестър.\r\nПо време на работата си в София през последните две години върху офертата на MAG, висшето ръководство на MAG-O разпозна наличието на много добри кадри в сферата на дигиталните науки и реши да се ангажира с предприемането на първи стъпки, с цел подсилване на връзките между технологичната сцена в София и офисите на компанията в Манчестър и Лондон, независимо какъв ще бъде резултатът от концесионната процедура.    Мисията на Фондация „Димитър Бербатов” е всестранно да подпомага младите хора да се образоват, да развиват своите дарби и заложби. В това число да насърчава развитието на талантите при децата, като съдейства за получаването на образование, знания, умения и култура у подрастващото поколение, като подпомага обучението, специализацията, квалификацията и преквалификацията на младите хора със изявени способности. До този момент фондацията е подкрепяла преди всичко деца и млади хора в ученическа възраст. За първи път ще бъде връчвана стипендия, учредена специално за студенти и то за целия курс на тяхното обучение.\r\nДигиталният бизнес на MAG-O стартира преди две години само с 40 служители, но бързо се разви значително с още 140 души – програмисти, софтуерни архитекти и специалисти по обработка на данни, генерирайки самостоятелни приходи от 338.6 милиона лева всяка година. Поделението в момента е в процес на предоставяне на дигиталните си услуги на още 20 летища по целия свят и разглежда варианти за осигуряване на база за международен бъдещ растеж. През 2018 г. MAG-O придоби два дистрибуторски бизнеса, които са фокусирани върху глобалното предоставяне на летищни услуги. MAG-O също така допринася за осигуряването на дигитални услуги и решения на летищата на MAG във Великобритания, които сумарно обслужват 60 милиона пътници годишно.\r\nОсновен приоритет на MAG-O и компанията-майка MAG, е ангажиментът техните общности да имат полза от подобрения в околната среда, от инвестиции и създаване на нови възможности и работни места. MAG-O смята партньорството си с Фондация „Димитър Бербатов” за ключов пример в тази насока.\r\nАндрю Харисън - Главен изпълнителен директор, „Летищни услуги” MAG, сподели: “Независимо дали MAG ще спечели концесионната процедура за оператор на летище София, съвместната ни инициатива с Фондация „Димитър Бербатов” е добра инвестиция за нас. София е локация, която продължаваме да разглеждаме като потенциал за бизнес развитие извън Великобритания. През последните две или три години открихме, че градът е пълен с таланти и иновации, и искаме да насърчим тази тенденция. Като Главен изпълнителен директор на дигиталното поделение на MAG, знам, че този пилотен проект ще идентифицира талантите на бъдещето. Надявам се, че това ще е само първата ни стъпка в създаване на дигитален бизнес в България.\r\nНуждите на летищата се променят, клиентите ни закономерно стават все по-търсещи и изискващи. Като летищен оператор искаме да сме сигурни, че можем да отговорим на техните нужди. MAG успешно развива своите дигитални услуги през последните две години. Те бяха повратна точка за летищната група по отношение на приходи, а клиентите ни определено харесват интерактивните платформи и изборите, които предлагат.   Сега, когато сме достигнали критична точка в цикъла си на растеж, където MAG-O се разраства на международната сцена, имаме нужда да намерим нови локации, където да развием млади таланти, за да подпомогнем този растеж. София отговаря на условията перфектно и ние вярваме, че е най-доброто място за подобно начало.\r\nДимитър Бербатов е толкова обичан и уважаван както в България, така и в Манчестър заради успехите си в „Манчестър Юнайтед“. Затова възможността за работа с неговата Фондация е перфектната възможност за разширяването на връзката между България и Великобритания. Доказваме нашата посветеност към България, като предлагаме Стипендията MAGnificent Future заедно с Фондация „Димитър Бербатов“, и се надяваме, че ще можем да разширим проекта за в бъдеще.“", "date": "2019.04.23", "title": "Дигиталното поделение на MAG анонсира партньорство с Фондация „Димитър Бербатов“"}
{"url": "https://www.actualno.com/cars/ilyn-mysk-puska-samoupravljavashti-se-taksita-prez-2020-g-news_742682.html", "text": "  Собственикът на компанията за производство на електромобили \"Tesla\" очаква да пусне на пазара таксита, които ще се движат без водач, още през 2020 г.     \"Уверен съм, че предвиждането на автономно роботакси ще бъде факт през следващата година. Очаквам схемата да работи по модел, подобен на този на Uber или Airbnb\", заяви Мъск по време на онлайн презентация. Бизнесменът сподели, че очаква определени разрешителни от регулаторните органи, свързани с механизма на предвижване на . Също така - усъвършенстването на системата.\r\nВ основата на иновацията е компютърен хардуер, разработен да покрива всички възможности на \"пълно самоуправление\" под формата на нов микрочип. , че чипът, разработен по поръчка, е най-добрият наличен и значим етап в безпилотното шофиране.\r\nВъпросните автомобили на \"Tesla\" трябва да спечелят етикета \"самоуправление\", като за целта е нужна т.нар. автономност на ниво 4. При него превозното средство може да управлява себе си с човек в режим на готовност. Съществува и 5-то ниво - при него вече говорим за превозно средство, което е напълно автономно от човешка дейност. Към този момент нито един от автомобилите на \"Тesla\" не е нито на едно от двете нива.  ", "date": "2019.04.23", "title": "Илън Мъск пуска самоуправляващи се таксита през 2020 г."}
{"url": "https://www.actualno.com/curious/5-izvestni-sgradi-koito-sa-bili-vyzstanoveni-sled-pojari-news_742642.html", "text": "  Пожарът в катедралата \"Нотр Дам\" в Париж . За щастие вече е събрана значителна сума за реставрацията, а френският президент Еманюел Макрон обеща тя да се случи в рамките на пет години.      Това обаче далеч не е първият монумент, който бива разрушен от пожар или пък природно бедствие. Няма да е и единственият възстановен. Разказваме ви за още пет известни здания с подобна съдба.    Първите трима президенти на САЩ - Джордж Вашингтон, Джон Адамс и Томас Джеферсън, никога не са живели в Белия дом, а в Президентския дом - най-голямата къща в държавата по онова време. По време на войната с Великобритания през 1812 г. обаче британските войски влизат във Вашингтон и подпалват сградата. В продължение на три години тя е възстановявана и достроявана. През 1817 г. президентът Джеймс Мънро се мести в готовия Бял дом. След това зданието няколко пъти е ремонтирано.          Отваря врати през 1571 г. като търговски център, но през 1666 г. е унищожена при пожар. Построяват я наново няколко години по-късно. Втората борса обаче също \"загива\" при пожар - през 1838 г. Кралица Виктория открива третата борса през 1844 г.        През 1906 г. Сан Франциско преживява опустошително земетресение. Загиват 3000 души, а 28 000 сгради са сравнени със земята. Известният хотел \"Феърмонт\" удържа на трусовете, но е съсипан от пожарите, които са ги последвали. Успяват да го възстановят само за една година. ", "date": "2019.04.23", "title": "5 известни сгради, които са били възстановени след пожари"}
{"url": "https://www.actualno.com/curious/francuzin-obikalja-sveta-s-traktor-s-25-km-v-chas-otsedna-v-kazanlyk-news_742675.html", "text": "  Французин, тръгнал на околосветско пътешествие с 61-годишен трактор, отседна на язовир „Копринка” край Казанлък, предава БГНЕС.     Приключенецът, който е фермер по професия, си е поставил за цел да обиколи най-интересните места в страната ни.   Марк Жарден тръгнал да обикаля света преди 3 месеца от родния си град край Марсилия.\r\nФранцузинът се придвижва с трактор „Фъргюсън”, произведен през 1958 г., който развива 25 км в час и тегли каравана, изработена за пътуването от Марк. В нея си е създал всички удобства, има печка на дърва, котлон на газ, слънчеви панели и телевизор. Дори има малко дворче пред караваната с красиви кактуси и цветя.  ", "date": "2019.04.23", "title": "Французин обикаля света с трактор с 25 км в час, отседна в Казанлък"}
{"url": "https://www.actualno.com/business/predaj-natatyk-v-biznesa-kompanii-pomagat-na-drugi-kompanii-news_742672.html", "text": "  Български фирми от всякакви сектори ще имат възможност да се разраснат и да разширят бизнеса си, подпомагани от опитни съветници и водещи компании с местен и международен опит.     Това ще се случи в рамките на Програмата за растеж на българските предприемачи (Dare to Scale Growth Program), развивана от Endeavor с основен партньор Пощенска банка и с подкрепата на една от водещите софтуерни компании Scale Focus и Изпълнителна агенция за насърчаване на малките и средните предприятия (ИАНМСП).\r\nИнициативата първоначално ще включва 10 компании с различна дейност, които в рамките на 4 месеца – от септември до декември 2019 г. ще получат ценни съвети как да разширят бизнеса си и да създадат по-добра организация.\r\nКомпаниите ще преминат през специализирани обучения, водени от успешни предприемачи от мрежата на Endeavor. В заниманията са заложени основните области, от които всяка успешна компания има нужда - управление на организацията, маркетинг, продажби, финансово планиране и набиране на капитал. Програмата ще се провежда в София.   \"Ние от Пощенска банка се включваме с много очаквания в този нов и много амбициозен проект и като партньор на Endeavor България предстои да селектираме най-добрите разрастващи се компании и да им предоставим своите ноу-хау, експертиза и финансиране. Искаме да дадем шанс за развитие на перспективни scale-up компании – като част от корпоративната визия на Пощенска банка да инвестира целенасочено в бизнес средата у нас. Ние сме банката на бъдещето, реализираме заедно с нашите клиенти успешно техните идеи, предоставяме им финансови решения за ефективен бизнес растеж. Ние самите също сме иноватори, които променят пазара на банкови услуги и постоянно въвеждат иновативни продукти, вътрешната ни култура насърчава смелите идеи\", каза Петя Димитрова, главен изпълнителен директор на Пощенска банка.\r\nВсяка компания ще има свой опитен ментор, който ще я наставлява как да се развива и да избегне т.нар. грешки при растежа. Компаниите трябва да си помагат и взаимно, обменяйки опит, а всеки участник трябва да иска да помага на следващите след него (принципът \"предай нататък\").       Идеята на инициативата е да се образуват все повече средни и големи фирми, които да запълнят дупката между стартъпите и големите и вече утвърдили се компании.\r\n\"Чрез програмата Dare to Scale Endeavor си поставя за цел да разшири възможностите пред българските предприемачи да получат достъп до знания и опит в изключително важна за техния успех фаза на развитие – тази на ранния им растеж. На база на световния опит и ресурси на Endeavor ние вярваме, че ще спомогнем за израстването на участниците в Програмата, а с това и за развитието на цялостната икономическа среда в нашата страна. Благодарим за доверието на нашите партньори и съмишленици, с чиято ключова подкрепа успяхме да реализираме този проект\", каза Момчил Василев, изпълнителен директор на Endeavor Bulgaria.\r\nМогат да кандидатстват предприемачи от всички сфери на икономиката, независимо от кой български регион са. Условието е да имат свой вече доказан продукт или услуга на пазара, да са реализирали оборот от поне 200 000 лв. за 2018 г., да имат под 150 служители, а бизнесът им да e с потенциал за глобален растеж.\r\nЖелаещите да кандидатстват трябва да попълнят до 10 май, който ще покаже дали отговарят на нужните изисквания. Избраните компании ще бъдат обявени през юни 2019 г.", "date": "2019.04.23", "title": "\"Предай нататък\" в бизнеса: компании помагат на други компании"}
{"url": "https://www.actualno.com/asia/jertvite-na-atentatite-v-shri-lanka-otnovo-se-uvelichiha-ima-novi-aresti-news_742594.html", "text": "  Броят на загиналите в резултат на експлозиите в Шри Ланка се е увеличил до 321, а повече от 520 души са ранени, според информация на министъра на комуникациите и масмедиите Руван Вийеварден, предаде БГНЕС.     Досега властите на Шри Ланка са задържали 40 заподозрени.   На Великден в Шри Ланка избухнаха редица експлозии. Първите 6 избухнаха в три храма и три хотела в страната, седмата стана на запад от острова, а осмата - в жилищен комплекс в покрайнините на Коломбо.\r\nСпоред съобщения в местните медии нападенията са извършени от самоубийствени атентатори. В понеделник в столицата близо до църква избухна нова бомба, част от заложените в неделя.  ", "date": "2019.04.23", "title": "Жертвите на атентатите в Шри Ланка отново се увеличиха, има нови арести"}
{"url": "https://www.actualno.com/society/ekspert-zaplashitelen-e-delyt-na-funkcionalno-negramotnite-u-nas-news_742706.html", "text": "  „В Конституцията ясно е разписан текст, че семейството,  майчинството и детето е под закрила на държавата. Налага се наново да го обясняваме на група  хора, които мислят, че сме написали документ  ( 2019-2030 г.),  с който държавата ще изземва децата. Това не е вярно. Няма да се променя нито Конституцията, нито Семейният кодекс, нито Законът за закрила на детето. Просто една част от обществото не познават законовата и нормативна база в страната и поетите  ангажименти, произтичащи от Конвенцията за защита на правата на детето“. Това заяви председателят на Държавна агенция за закрила на детето (ДАЗД) Елеонора  Лилова по повод поредната вълна на недоволство и възражения към стратегията и вчерашните протестни действия.     Лилова изрази надежда „новото правило да не е да няма правила“, откривайки конференция, посветена на политиките за децата, организирана от Българското училище за политика „Димитър Паница”.  Председателят на ДАЗД изтъкна още, че , който , е колективен труд на 9 министерства и 12 неправителствени организации и че при разписването му експертите са се допитвали до това какво искат децата. По думите й резултатите от допитването ясно показали, че „децата днес в България и необгрижени“.  Лилова отбеляза, че до 31 май се събират конкретни предложения по документа и че предложенията, които не влезнат в стратегията ще влезнат в оперативните документи, защото стратегията задава само посоката.    , за да имаме добра политика, изтъкна още тя. Лилова подчерта, че в документа не се противопоставят правата на родителите и на децата. „Отново става въпрос за манипулация в предизборна обстановка, което е много жалко“, коментира тя.\r\nЗащитавайки стратегията тя изтъкна, че подкрепата е за родителите, а не вместо родителите; развитие на потенциала на всяко дете и на работещите с деца образователни, социални, здравни служители и отговарящите за сигурността им. Ако добре се познава Семейния кодекс, там ясно е записано, че родителите се ръководят от най-добрия интерес на детето, посочи още Лилова.   „Бедността затруднява достъпа до здравеопазване, образование и развитие на децата. Половината от децата в България не могат да си позволят поне една седмица почивка извън дома или на гости при близки“, посочи експертът  Ивайло Миланов, представяйки изводите от , изготвен от по поръчка на БУП.    22.8% от децата в България са с по един родител в чужбина, посочи още Миланов. В регионален аспект най-засегнати от  това са децата в Северозападна България, а общо за страната - най-вече ромите (37%), посочи той.  Ефектът за децата, когато един или двамата им родители са  извън обкръжението им е очуждение и оттам поведенчески проблеми, добави експертът. На хартия здравната грижа за децата е безплатна и осигурена,  но на практика невинаги е така, изтъкна още Миланов и съобщи, че в цяла Северозападна България няма психиатър, а това са 5 области. Социалните работници в България  работят по около 100 случая на година, а в Европа – по 12 , посочи още авторът на анализа.     Заплашителен е делът  на функционално неграмотните – хора, които не могат да четата и пишат, не могат да управляват емоциите си, не умеят да общуват и стават равноправни членове на обществото с пълнолетието си, обърна внимание Ивайло Миланов.\r\nЗад противообществените прояви се крият социални причини като бедност, нисък статус на семейството, подбудителство от възрастни, показва още анализът. Като препоръка експертите предлагат родителите да се привличат  за работа по превенция и разрешаване на възникнали проблеми, както и да се разкриват форми за по-достъпно и практически ориентирано образование. Друга препоръка е въвеждането на мобилно училище, което ще позволи образованието да стане възможно за повече деца. , категоричен е Ивайло Миланов. „Има цели територии, в които децата формално имат достъп до защитени училища, но поради липса на всичко останало – ателиета за работа по интереси, за  художествена самодейност, училището се превръща в единственият център в такива населени места за децата. Но училището не може да покрие потребностите от разнообразни възможности за занимания  на децата. Постепенно семействата започват да се отнасят формално към училищното образование – пращат си децата в училище заради средствата, за да не им бъдат спрени от държавата. Затова има 10–11 годишни деца, които са неграмотни и с поведението си провалят учебния процес. Те нямат умения да комуникират, но са в училище. Няма къде да бъдат на друго място, защото социалните услуги трудно стигат до тях, да не кажа, че и не стигат до тях,  а семействата им  са на 20 км. от областния град“, поясни пред експертът. „Истината е, че трябва  и образователните и здравни и другите социални услуги да отидата при гражданите“, убеден е той.   В разискванията участваха и кметът на Враца Калин Каменов, столичният омбудсман Лилия Христова,  д-р Джейн Муита, представител на УНИЦЕФ в България, образователни експерти.", "date": "2019.04.23", "title": "Експерт: Заплашителен е делът на функционално неграмотните у нас"}
{"url": "https://www.actualno.com/curious/2-te-zodii-chiito-jivot-shte-se-preobyrne-prez-uni-news_742613.html", "text": "   Ще бъдете в стихията си този юни и всичко ще ви върви. Това се отнася само тези 2 зодии, които ще бъдат господарите на идващия месец.       Ето кои са те:     Ще бъдете много щастливи през този месец и това ще ви зареди с много сили, с които да завладеете всичко, до което се докоснете.  Първо, ще бъдете изключително дейни в работата и нови проекти ще ви донесат много прилични доходи, с които ще може да спестите най-накрая за сбъдването на една малка мечта.    Второ, ще сте изключително привлекателни за противоположния пол и няма да може да се отървете от внимание, ухажвания и комплименти. Сигурни сме, че това много ще ви се понрави.    Трето, вашите приятели ще бъдат много добри с вас, ще бъдете в центъра на вниманието и вие ще диктувате правилата на \"играта\". Всичко ще ви върви отлично! ", "date": "2019.04.23", "title": "2-те зодии, чиито живот ще се преобърне през ЮНИ"}
{"url": "https://www.actualno.com/starazagora/v-denja-na-knigata-se-otkri-pyrvata-biblioteka-v-detska-gradina-v-stara-zagora-snimki-news_742676.html", "text": "  Първата библиотека в детска градина се откри днес, , в Стара Загора. Тя е новата придобивка на детска градина N 66. 400-те книги в нея са дарени от родители и приятели на детското заведение. “Всички са каталогизирани. Библиотеката ще бъде отворена в определени дни, за да могат родителите, които идват да вземат децата си, да вземат и книжка за четене вкъщи. Тя може да бъде избрана както от родителя, така и от детето“, каза директорката Силвия Стоянова.     С драматизация на „Алиса в страната на чудесата“, песни за книжките и танци поздравиха гостите си малчуганите от “Детски рай”. Присъстващите на откриването на библиотеката пък подариха книги за фонда, и писаха пожелания в специална книга, която се постави в алеята на автографите. Откриването на първата библиотека в старозагорска детска градина уважиха Иванка Сотирова, зам.-кмет на община Стара Загора, заместник областният управител Красимир Червилов, общинският обществен посредник Надежда Чакърова, директорът на Старозагорската опера Огнян Драганов, родители и приятели на градината. В Световния ден на книгата на централната улица под парк “Пети октомври” се откри и ще продължи цял ден общоградският Празник на книгата и четенето, който е част от програмата „Четяща Стара Загора”.", "date": "2019.04.23", "title": "В Деня на книгата се откри първата библиотека в детска градина в Стара Загора (СНИМКИ) "}
{"url": "https://www.actualno.com/bgfootball/futbolnata-legenda-dinko-dermendjiev-e-v-mnogo-tejko-systojanie-news_742693.html", "text": "  Нова лоша вест разтърси българския футбол - легендата на Ботев (Пловдив) и националния отбор - Динко Дерменджиев, е в много тежко здравословно състояние, съобщава \"Пловдив Прес\".     Участникът на три Световни първенства (1962, 1966, 1970) е в кома, разкрили близки на рекордьора по голове за \"канарчетата\".   Шампионът с Ботев от 1967 година е на изкуствено дишане, а лекарите от УМБАЛ \"Свети Георги\" правят всичко възможно за възстановяването му.\r\nГолемият футболист от близкото минало от известно време има здравословни проблеми. Той е със стеснение на гърлото, има стент на сърцето от няколко години, а страда и от проблеми с дробовете.  Преди около месец легендата бе , след като по време на раздумка с други футболни икони внезапно се почувствал зле.\r\nВ последно време Дерменджиев бе много близо до любимия Ботев, като често можеше да бъде забелязан в базата клуба в Коматево.", "date": "2019.04.23", "title": "Футболната легенда Динко Дерменджиев e в много тежко състояние"}
{"url": "https://www.actualno.com/crime/pijana-shofiorka-s-34-promila-v-kryvta-katastrofira-v-sofija-news_742687.html", "text": "  Пияна шофьорка заби автомобила си в стълб на пешеходна пътека на голям столичен булевард. За щастие пострадали няма, предаде БГНЕС.      Катастрофата е станала  днес, преди обяд, на булевард  „Цар Борис” III, на пешеходния светофар с улица „Нишава”.\r\nПо първоначална информация тестът за алкохол е отчел над 3,4 промила алкохол на водачката на лекия автомобил. По автомобила са нанесени значителни материални щети.   Снимки: БГНЕС В столицата вали дъжд, пътните настилки са мокри. От полицията призовават шофьорите да карат с повишено внимание и да спазват дистанция.    ", "date": "2019.04.23", "title": "Пияна шофьорка с 3,4 промила в кръвта катастрофира в София"}
{"url": "https://www.actualno.com/burgas/naredete-pyzela-az-obicham-burgas-i-spechelete-nagrada-ot-obshtinata-news_742600.html", "text": "  18 от най-интересните места в Бургас са включени в инициативата \" \". Нейната цел е значими обекти в града да станат достояние на бургазлии и туристи. По този начин интересните места ще бъдат посетени от повече хора. За целта е издадена книжка, която може да бъде купена от магазина на Туристическия информационен център, които се намира до сградата на общината.      Така започва голямото проучване на града с посещение на всеки туристически обект опоменат в мини гида. На всяка страница на книжката \"Опознай Бургас\" т. При посещение на определени места посетителите ще получават парче от пъзел. Целта е да се съберат всички части, за да се нареди изречението \"Аз обичам Бургас\".  Награди ще получат отделни хора или групи, които успеят да наредят пъзела. Това значи, че вече познават по-добре града и са научили нови места, които свидетелстват за културното и историческото наследство на града.", "date": "2019.04.23", "title": "Наредете пъзела \"Аз обичам Бургас\" и спечелете награда от общината"}
{"url": "https://www.actualno.com/burgas/naj-tyjnata-data-v-istorijata-na-armencite-shte-byde-otbeljazana-s-fakelno-shestvie-v-burgas-news_742559.html", "text": "   в периода 1915 – 1923 и тази година ще бъде почетен в Бургас. Международният ден в памет на жертвите ще бъде отбелязан от техните потомци, граждани, представители на местната власт.     Една от проявите е , което ще започне от централния площад в града \"Тройката\" в посока църквата \"Сурп Хач\", . Степан Дадурян всяка година е в първите редици на шествието. Младият мъж е журналист и горд потомък на два арменски рода изгонени от Турция.  За той сподели: “В навечерието сме на . , гонения, разграбване на цял един етнос в бившата Османска империя и сегашна Турция. Защо казвам сегашна Турция. Защото, когато имаш претенции да вземаш положителните неща от миналото, трябва да си признаеш и греховете. . Моят род основно е от Родосто (сегашен Текирдаг) , Истанбул и Адапазар. Едната ми прабаба от страна на майка ми Елза е родена в България. Нейните родители са дошли тук в края на миналия век. Тогава е било по времето на султан Абдул Хамид, в периода 1896-98 година. Другата бежанска вълна е била в периода 1919-1921 година. Точно през 1921 година пристига семейството на моят дядо Кеворк (баща на моя татко) , който е бил на няколко месеца когато са пристигнали в Бургас с влакова композиция. Искам да вметна, че когато са тръгвали от Турция, хората са били вкарани в първите вагони, а багажът в последните. Когато пристигат установяват, че . Било е много тежко... Ние сме благодарни на България, че в онези трудни години отваря границите на близо 70-80 хиляди бежанци. За нас България е Родина“ . Надеждата на Степан и неговото семейство е, че \" \". Под този наслов ще премине и концертът посветен на спомена за жертвите. В него ще участват самодейни колективи и гости от Пловдив - вокална формация \"Сирун\". Възпоменателният концерт ще се състои в Кукления театър, а входът е свободен.    Цветя пред паметника до арменската църва\"Сурп Хач\", ще бъдат поднесени на 24 април. Арменска апостолическа православна църква в града е инициатор и организатор на възпоменателните събития.", "date": "2019.04.23", "title": "Най-тъжната дата в историята на арменците ще бъде отбелязана с факелно шествие в Бургас"}
{"url": "https://www.actualno.com/crime/bashtata-na-tita-okonchatelno-se-sboguva-s-shefskoto-mjasto-v-noi-v-silistra-news_742615.html", "text": "  Апелативният специализиран съд отстрани от длъжност началника на НОИ-Силистра Милен Пенчев – обвинен за участие в схема за отпускане на високи пенсии срещу фалшиви документи.     Решението на магистратите е окончателно, предаде bTV.   Досъдебното производство бе образувано от Спецпрокуратурата за организирана престъпна група, която е действала на територията на София и Силистра. \"Групата е извършвала т. нар. на граждани като са се представяли за това документи, удостоверяващи неистински трудов и осигурителен стаж. Документите се представяли пред НОИ-Силистра\", обясни преди време говорителят на спецпрокуратурата Сийка Милева.\r\nНа 19 март Апелативният спецсъд определи за Пенчев мярка за неотклонение Юдомашен арест\". \"Истината ще излезе наяве. Аз вярвам в правораздавателните органи, както преди малко съдът отказа да ме отстрани от длъжността, така и нещата мисля, че ще доведат до успешен край за мен\", каза Пенчев пред медиите.  Спецсъдът отстрани на 19 март от длъжност Стоянка Симеонова, а адвокатът й Петър Чалъмов бе категоричен, че ще обжалват.", "date": "2019.04.23", "title": "Бащата на Тита окончателно се сбогува с шефското място в НОИ в Силистра"}
{"url": "https://www.actualno.com/ruse/deca-ot-ruse-pejat-patriotichni-pesni-na-nacionalen-festival-news_742591.html", "text": "  На 20 и 21 април, в театъра \"Дом-паметник’’ в Панагюрище се проведе XV Национален фестивал за млади изпълнители на българска патриотична песен „Родолюбие“. – Русе, Карлово, Пловдив, София, Берковица, Пазарджик, Панагюрище, Велинград, Стара Загора, Варна, Хисаря, Мездра, Устина, Челопеч, Кричим и Ихтиман.     Квартет „Слънце - тийн“ при Общински детски център за култура и изкуство (ОБДЦКИ) завоюва призовото второ място, в благородна конкуренция с 12 състава от България.\r\nКвартетът в състав: Габи Вълчева, Габриела Трифонова, Кристина Баракова и Калина Чокоева представиха песните ,,Хубава си моя горо’’ и ,,Бре, Петрунко’’. Аранжиментът на песните е на Пламен Мирчев, а хореографията е на Ралица Константинова. Калина Чокоева в оспорваната конкуренция на 60 деца в първа възрастова група спечели  трето място. Тя изпя  ,,Пак съм у дома’’ и ,,Доброта’’. Вокален педагог на талантливите момичета е Наталия Константинова.\r\nКонкурсът е включен и в Националния календар за извънучилищни дейности на МОН за 2018/2019 г. Целта е да издигне националното самосъзнание, да разпали родолюбиви чувства и даде поле за изява на млади таланти. Всяко от изпълненията  се оценяваше от професионално жури с председател Етиен Леви. Те съблюдаваха  подбора на репертоара (според възрастта), интонация, вокална техника, художественост на изпълнението и сценична реализация. Фестивалът „Родолюбие” е сред най-добрите издания за патриотична песен в България и дава поле за изява на млади изпълнители от цялата страна.  ", "date": "2019.04.23", "title": "Деца от Русе пеят патриотични песни на Национален фестивал"}
{"url": "https://www.actualno.com/asenovgrad/osem-imena-v-bitka-za-pocheten-grajdanin-na-asenovgrad-utre-news_742493.html", "text": "  Кой ще бъде удостоен със званието \" \" на Асеновград, решават съветниците в града. Гласуването ще бъде тайно, а кандидатите  за носители на титлата са осем на брой. Петя Буюклиева е една от ярките личности в съвременната българска музика. Тя има изяви на родна и международна сцена. В две свои песни тя възпя мястото, в което  родена и израснала, а именно: \"Мой Асеновград\" и \"Асеновградски елексир\". Буюклиева е подготвила и проект за създаване на музикален фестивал в града. Певица дари средства и творчески труд за изграждането на един от храмовете в Асеновград.     Сред другите имена, предложени за удостояване с \"Почетен гражданин\" на града, бе това, на Николина Йочева. От 13 години тя е председател на Общинското ръководство на \"Пенсионерски съюз-2004 г.\". Тя е родена в китното родопско село Павелско, община Чепеларе. Детството й преминава в Дом за сираци \"Кочо Ковачев\" в Асеновград. Като председател на Пенсионерския съюз тя живее с радостите и мъките на пенсионерите в града. Под нейно ръководство хорът на пенсионерите постига високи резултати по различни фестивали и надпявания.   Предложение за получаване на званието \"Почетен гражданин\" бе отправено и за доктор Никола Тодоров. Мотивите за неговата номинация са, че той има изключителен принос и заслуги за развитието на здравеопазването, научния и социалния живот в община Асеновград. Известен е с пословичната си дарителска дейност и целите си за запазване на културното наследство на града. От 1977 г. до настоящия момент той активно работи и лекува пациенти в общинската МБАЛ-Асеновград. Той първи в страната провежда профилактични прегледи с ехограф. Доктор Тодоров създава две отделения в асеновградската болница - Второ вътрешно и Отделение по хемодиализа. Под негово ръководство за първи път в града се въвежда коремна ехография. Той е активен участник в редица европейски и световни форуми и конгреси по бъбречни болести и ехография. Освен лекар, доктор Никола Тодоров е и писател, поет и краевед. Той е роден на 10.04.1948 г. в село Манастир, като по-късно се заселва с родителите си в Асеновград, където завършва средното си образование.\r\nВаска Владимирова също бе сред изтъкнатите творчески личности, номинирани за \"Почетен гражданин\" на града. Родена в семейство на интелектуалци през 1936 г. и до днес тя е преподавател по пиано. Тя завършва средно музикално училище в Пловдив, след което и Българска държавна консерватория. Васка Владимирова започва своята преподавателска дейност в школата по пиано на Народно читалище \"Родолюбие\", веднага след като завършва музикалното училище. Целият професионален живот на Владимирова е посветен на пианото и нейните ученици, които по-късно се радват на признания, успешна музикална кариера и множество награди за таланта и уменията си.  Талантът на Дамян Велчев също се нареди сред номинациите за \"Почетен гражданин\" на Асеновград. Велчев е имал и немалко благотворителни изяви в сферата на културата. През 1962 г. той е станал лауреат на Световния младежки фестивал в Хелзинки.\r\nВиктория Стефанова е колоритна личност на Асеновград, заради което също е предложена за приза \"Почетен гражданин\". Тя е добре позната сред асеновградчани, като \"Жената-Поезия\" и е известна с приноса си в духовен и културен аспект в града.     По повод 80-годишния юбилей на учителя, роден в семейство на бежанци от Врдарска Македония и заживял по-късно в Асеновград, за \"Почетен гражданин\" е предложен и Георги Коройчев. Той е първият носител на престижната регионална награда \"Петко Москов\". Организатор и ръководител е на единствения в света Национален пленер по рисуване \"Амбелино\", отразен и публикуван в Сборник от международна конференция на ЮНЕСКО. По време на форума, в продължение на седмица учители и ученици вървят заедно по пътя на творчеството, опознавайки иконописа, архитектурата, традициите и обичаите на асеновградския регион.    Още един асеновградчанин - Росен Чаталбашев - е сред номинираните за \"Почетен гражданин\". Чаталбашев е родом от Гоце Делчев, но в основният му бизнес е съсредоточен в града на виното. Той е собственик на голямо предприятие и така осигурява работа и поминък на множество асеновградчани. Гласуването за \"Почетен гражданин\" на Асеновград ще се осъществи утре по време на априлското заседание на Общинския съвет в града.", "date": "2019.04.23", "title": "Осем имена в битка за \"Почетен гражданин\" на Асеновград утре"}
{"url": "https://www.actualno.com/politics/registriraha-ivancheva-za-evrodeputat-biljana-petrova-kandidat-za-kmet-na-sofija-news_742614.html", "text": "  Списък с имената на хилядите подкрепящи за независим кандидат за Европейския парламент беше внесен в ЦИК, предаде кореспондент на .     Събрани са над 5000 подписа, разкриха издигащите Иванчева от ИК ”Непослушните” и пиарът на отстранения кмет на Младост Петър Кърджилов.\r\nНа въпрос на дали Биляна Петрова ще участва под някаква форма в изборите за европейски парламент, Кърджилов посочи, че няма, но тя ще бъде издигната за .   \"С внасянето на тази подписка се надяваме г-жа Иванчева да спечели място в Европейския парламент и оттам да защитава правата на гражданите'', заяви Русислава Захариева от инициативния комитет, която бе дошла до ЦИК с тримесечното си бебе.\r\n,,Ще искаме от съда Десислава Иванчева да бъде , като от наша страна вече имаме осигурена фирма. Ако не я допуснат до изборите, ще поискаме именно това от съда - да мине на полиграф в ареста или затвора, за да бъде убедено обществото, че тя не е извършила това престъпление, за което е обвинена'', каза пред журналистите Петър Кърджилов.\r\nНа въпрос по какъв начин Десислава Иванчева ще води кампанията си Кърджилов заяви, че \" \".    ,,Надяваме се съдът да допусне г-жа Иванчева да се състезава наравно с другите участници, защото , на трето място сме. Подкрепата е много категорична'', добави още той и посочи, че днес или утре Иванчева ще бъде преместена в София, защото ѝ предстоят прегледи.\r\nМеждувременно документи в ЦИК внесе и Коалиция „Патриоти за Валери Симеонов (НФСБ и Средна Европейска класа). Документите бяха внесени от лидера на НФСБ водач на листата Валери Симеонов и председателя на ПП Средна Европейска класа Георги Манев.\r\n\"Имаме пълна мобилизация за предстоящите европейски избори.\" Това каза председателят на НФСБ Валери Симеонов. Попитан дали разделението на „Обединени патриоти“ няма да навреди на общата кауза, той отговори: „Не е в нас вината, така че не бих желал да коментирам. Питайте тези, заради които се явяваме отделно“.   „Ние сме в тази коалиция просто защото това беше единствената работеща коалиция за 44-то Народно събрание. Хората са гласували за Народно събрание и за управляващи. В случая става въпрос за гласуване за представители в ЕП“, добави Симеонов.    Ние представяме листа, която е много интересна, от хора от средния и дребния бизнес и успоредно с това се занимават с политика. С такива хора трудно може да се похвали някой. Имаме представили от доста етноси, на 4-то място.\r\n„В тази листа са хора, които са се доказали, утвърдили са се в работата си и в бизнеса си. Освен това се занимават с политика. Хайде да видим колко такива има в другите листи,“ добави Симеонов. Утре в 18.30 часа в хотел „Радисън“ ще бъде представена листата и кандидатите в нея.\r\nПопитан на европейските избори, той отговори: „Не се занимавам с . Мисля и аз, и колегите сме над тези неща. Казал съм си мнението за този скандал, не бих желал да го коментирам и хиперболизирам. Резултатите ще покажат“.\r\nНа въпрос, ако има голяма разлика в резултатите на изборите, това може ли да доведе до предсрочни парламентарни избори, той каза: „Нашето разбиране е, че парламентарните избори имат една цел, управление на държавата. Европейските са присъствие в ЕП. Това са . Не би трябвало да се прави пряка връзка между тях“.", "date": "2019.04.23", "title": "Регистрираха Иванчева за евродепутат, Биляна Петрова - кандидат за кмет на София"}
{"url": "https://www.actualno.com/business/borisov-se-unese-v-prognozi-za-rozovoto-bydeshte-na-am-hemus-video-news_742584.html", "text": "  \"Чували сме всякакви глупости за АМ \"Хемус\" - въобще няма проекти, никой никога не е мислил да прави \"Хемус\". Аз съм убеден, че с построяването на \"Хемус\" БВП на страната ще се вдигне с поне 10- 20%. За това мога да се обзаложа\". Това заяви премиерът Бойко Борисов при проверка на напредъка при изграждането на отсечката между Ябланица и Боаза на магистрала „Хемус“, която е близо 10 км, предаде БГНЕС.     \"Проверих напредъка при изграждането на отсечката между Ябланица и Боаза на АМ „Хемус“, която е близо 10 км. Строителството ѝ започна в края на март м. г. и се финансира със средства от националния бюджет. Работата по нея напредва и е напълно реалистично да е готова през есента, около половин година по-рано от предвиденото\", написа Борисов в личния си профил във Facebook.   \"Мисля, че до края на 2022 година ще подминем Плевен. Убеден съм, че до 2 години ще се справят и от Белокопитово до Търговище“, прогнозира премиерът. ЮПрез това време правим инженерните проекти, за да вържем Търговище дотам, където ще излезем от Плевен“, обясни Борисов.\r\n„Финансовият министър Владислав Горанов е обезпечил плащанията. Петя Аврамова действа с инженерните проекти за следващите лотове“, заяви той. „След година и половина карате по магистрала, а се забравя трудът на стотици работници, които са тук. Препоръчвам ви да ги видите. Каня ви да видите как се действа и на следващите два лота“, коментира министър- председателят.  Припомняме, че строежът на 134 километра от магистралата - от пътен възел \"Боаза\", до пресичането с път I-5 Русе - Велико Търново е дадено на държавното предприятие \" \". За целта в края на миналата година държавата даде 1,12 млрд. лв. без ДДС. Появиха се обаче , че то има експертизата и възможностите за такава работа.  ", "date": "2019.04.23", "title": "Борисов се унесе в прогнози за розовото бъдеще на АМ \"Хемус\" (ВИДЕО)"}
{"url": "https://www.actualno.com/society/unss-zaplashen-ot-falit-navryh-100-godishninata-si-news_742631.html", "text": "  В навечерието на 100-годишния си юбилей Университетът за национално и световно стопанство (УНСС) е заплашен от фалит заради обещано, но неполучено финансиране от държавата. Това предупреждава ръководството на висшето учебно заведение в до медиите.     УНСС очаква да получи 10.3 млн. лева от правителството, за да се разплати със строителя на новия си учебен корпус. Строителството, ĸoетo тpябвaшe дa пpиĸлючи пpeз юни т.г., бe cпpянo пpeз 2018 г. зapaди липca нa cpeдcтвa.\r\nНа 16 април 2019 г. изпълнителят на проекта е призовал университета за доброволно изпълнение на текущите задължения.   Ако това не се случи, университетът е заплашен от фактическа неплатежоспособност и има риск сметките му да бъдат запорирани, което ще доведе до спиране на изплащането на стипендиите и помощите на студентите и докторантите, на заплатите на преподавателите и служителите.  Молбата на столичния ВУЗ е насочена към премиера, министъра на финансите и министъра на образованието.\r\n\"Недоумяваме как е възможно държавата да поеме ангажимент към студентите, преподавателите и служителите на УНСС и да не го изпълни. Още повече, че правителството обяви образованието за свой приоритет\", оплакват се от столичния ВУЗ.\r\nНеобходимо е финансирането да се осигури в най-кратки срокове, за да се удължи срокът на проекта. В противен случай ще бъдат загубени 4.5 млн. лв. европейска безвъзмездна помощ, която държавата ще се наложи да връща заедно с лихвите.    ", "date": "2019.04.23", "title": "УНСС заплашен от фалит навръх 100-годишнината си"}
{"url": "https://www.actualno.com/ruse/prestijen-forum-v-ruse-sybira-ucheni-za-idei-promenili-civilizacionnoto-razvitie-news_742618.html", "text": "  Международна научна конференция „ “ се открива на 23 април, от 13 часа в отдел „Изкуство“ на РБ „Любен Каравелов“. В нея ще участват над 80 научни работници, преподаватели, изследователи, докторанти от 24 български и международни организации,  университети, научни институти към БАН, библиотеки, галерии и други. Научен ръководител на конференцията е проф. д.и.н. Вера Бонева. Конференцията е отворена за посещения на граждани и гости на града.     Целта е да се интерпретират различни гледни точки върху темата за влиянието на идеи и идеали, променили цивилизационните процеси. Форумът се посвещава на 185 години от рождението и 140 години от кончината на патрона на русенската библиотека – Любен Каравелов. , разпределени в . Научните разработки обхващат различни области на: историята, теологията, дипломацията, културологията, международните отношения, изкуствата и хуманитарните науки, образованието, социалните науки, психологията, литературата и езикознанието, политиката и международните отношения, здравеопазването и др. дялове на човешкото познание.", "date": "2019.04.23", "title": "Престижен форум в Русе събира учени за идеи, променили цивилизационното развитие "}
{"url": "https://www.actualno.com/business/nsi-bylgarskijat-dyrjaven-dylg-e-24430-mlrd-lv-news_742585.html", "text": "  По предварителни данни на Националния статистически институт през 2018 г. институционален сектор „Държавно управление“ бюджетен излишък от 2,149 млрд. лв., или 2% от БВП.     Държавният дълг на България за 2018 г. е в размер на 24,430 млрд. лв. или 22.6% от БВП. Това е понижение спрямо миналата година, когато дългът беше 25,904 млрд. лева, а по-миналата беше още по-голям - 27,858 млрд. лева. През 2015 година обаче държавният дълг беше чувствително по-нисък от всички следващи години досега - 23,217 млрд. лева.   Излишъкът в подсектор „Централно управление“ е в размер на 1,9 млрд. лв. или 1.8% от БВП. Подсектор „Местно управление“ е реализирал излишък от 145 млн. лв., а подсектор „Социалноосигурителни фондове“ е реализирал излишък от 104 млн. лева, съобщиха от НСИ.\r\nСтатистическата информация за дейността на институционален сектор „Държавно управление“, включително за дълга, дефицита и излишъка, се изготвя по хармонизирана методология на ЕС.  ", "date": "2019.04.23", "title": "НСИ: Българският държавен дълг е 24,430 млрд. лв."}
{"url": "https://www.actualno.com/asia/teroristichnite-aktove-v-shri-lanka-otmyshtenie-za-krajstchyrch-news_742603.html", "text": "  Първоначалното разследване на смъртоносните самоубийствени атентати в Шри Ланка, в които загинаха повече от 300 души, сочи, че това е \" \", каза заместник-министърът на отбраната в страната, предаде БГНЕС. А отговорност пое \"Ислямска държава\".     \"Предварителните разследвания разкриха, че случилото се в Шри Ланка е в отговор на нападението срещу мюсюлманите в Крайстчърч\", заяви пред парламента държавният министър на отбраната Руван Вийеварден.   На 15 март в новозеландския Крайстчърч бяха убити 50 души при нападения срещу две джамии.\r\nНа католическия Великден в Шри Ланка избухнаха редица експлозии. Първите 6 избухнаха в три храма и три хотела в страната, седмата - на запад от острова, а осмата - в жилищен комплекс в покрайнините на Коломбо. Според съобщения в местните медии нападенията са извършени от самоубийствени атентатори.  В понеделник в столицата близо до църква избухна нова бомба, част от заложените в неделя.", "date": "2019.04.23", "title": "Терористичните актове в Шри Ланка - отмъщение за Крайстчърч?"}
{"url": "https://www.actualno.com/curious/3-te-zodii-koito-shte-imat-mnogo-shtastlivo-ljato-news_742609.html", "text": "   ... поне засега. Това са зодиите, за които лятото ще бъде вълшебно. Ще има много емоции, много летни страсти и ще изживеят най-хубавите юни, юли и август. Ето кои са те...          Много хубаво лято ви чака. Не се съмнявайте в това. Трябва да бъдете по-търпеливи с хората, за да може да ви опознаят и да разберат колко прекрасни хора сте всъщност. На пътуване до морето ще срещнете любовта. Понякога тя няма логика и се появява в моменти, в които обърква всичко и се настанява право в сърцето. Пуснете я там, имате нужда от обич, закрила и нежност. Имате нужда да обичате и да бъдете обичани. След това ви чака истинска любовна лятна приказка. С разходките до късно, горещите нощи и ведрите утрини, ухаещи на любов.    Няма по-хубави моменти от тези, в които сърцето си спира от радост и нито чуваш, нито виждаш нещо около себе си. Това лято ще те дари точно с два такива момента, които никога няма да забравиш. Единият от тях е свързан с много близък човек, който ще ви каже нещо много емоционално и красиво, което ще обърне хода на нещата. Другият такъв специален момент ще се случи с напълно непознат човек, който много ще харесате в мига, в който го видите. Отваряйте си очите на четири това лято... любовта чака.        ", "date": "2019.04.23", "title": "3-те зодии, които ще имат много щастливо лято"}
{"url": "https://www.actualno.com/africa/naj-bogatijat-chovek-v-aljir-e-zadyrjan-zaradi-korupcija-news_742620.html", "text": "  Най-богатият човек в Алжир, промишленият магнат Исад Ребраб бе арестуван по прокурорска заповед и ще остане в ареста, съобщиха държавни медии ден след задържането му като част от разследване за корупция, предаде БГНЕС.     Арестите за предполагаема корупция се случват след оставката на президента Абделазиз Бутефлика в началото на април. след седмици на масови протести срещу 20-годишното му управление.   Ребраб е \"заподозрян, че е подал фалшиви декларации относно  прехвърлянето на средства към и от чужбина\", съобщава държавната агенция  АПС. Раследването сочи още, че е внесъл „употребявано оборудване“,  въпреки че е ползвал данъчни и митнически облекчения, предоставяни от  властите за закупуване на нов материал.\r\nПо-рано Ребраб заяви, че е отишъл доброволно в полицейски  участък, за да обсъди \"оборудването, което е задържано в пристанището в  Алжир от юни 2018 г.\".  Ребраб, 74-годишният изпълнителен директор на най-големия частен конгломерат Cevital в Алжир, е задържан през нощта, съобщи АФП. Списание Forbes обяви Ребраб за най-богатия човек в Алжир и шестият най-богат човек в Африка със състояние, възлизащо на 3,38 млрд. долара през 2019 г. Cevital, основан от него, има 12 000 души персонал и работи в  областта на електрониката, стоманата и храните, а през последните години  е с функциониращ бизнес във Франция. Според Forbes, Cevital притежава и една от най-големите захарни рафинерии в света с промишлен капацитет 2 милиона тона годишно.", "date": "2019.04.23", "title": "Най-богатият човек в Алжир е задържан заради корупция "}
{"url": "https://www.actualno.com/actualno/humanizym-i-kryv-news_742481.html", "text": "  Когато хуманистите на Ренесансова Европа разполагат човека в центъра на Вселената, те в никакъв случай не изместват божественото начало. Но то се възкачва до непостижим идеал, който всъщност вдъхновява цели поколения творци да търсят измеренията на личността. Отвъд времето и пространствата.     В същата тази наша Европа, която в миналото е възхвалявала индивида и постиженията му, докато го е изпращала на кладата или при Светата инквизиция, тъкмо поради неговата индивидуалност, днес все по-силно скърби за духа. На хуманизма. Скърби, докато я застилат със сребърници, топящи се в пожари от човешко страдание. А то стои на показ, докато европейски лидери обясняват с опечалени лица, че ценностите на Стария континент ще оцелеят. И този път.\r\nКогато безспорният символ на християнската цивилизация, наричан Парижката \"Света Богородица\", постави в ступор хиляди пред пламъците, трагедията поразбуди духа на хуманизма.\r\nИ както времето от \"Осанна\" до \"Разпни го\" е кратко, така и въпросът 'Quo vadis, Domine?' ( 'Къде отиваш, Господи?' ) отеква все по-силно за сама Европа. Която губи все по-важно време за спасението си.  И се питам къде отива нашата Европа, която слага морални прегради на страданията тук и страданията там? Да речем, в Шри Ланка, Йемен, или Сирия. Къде отива нашата Европа, чийто колективен дух страда по-емоционално не когато рухват животи, а когато се сгромолясват символи? Къде отива нашата Европа, когато хуманизмът гори в света на неговите създатели, обещали си да бранят и въздигат именно човека?\r\nНо ако днес Европа може да повтори храмовете си чрез великодушие, то тя не трябва да изоставя хората от малодушие. И заради онези високи ценности, които си е обещала, преди още да възкръсне от обяснимото, но трудно приемано понякога лицемерие.     ", "date": "2019.04.23", "title": "Хуманизъм и кръв"}
{"url": "https://www.actualno.com/cite/v-bylgarija-trudno-se-govori-istinata-news_742535.html", "text": "   Това каза в интервю за bTV бившият съветник на Бойко Борисов Яне Янев в коментар за      Вижте как протече словесната престрелка между Янев и Александър Манолев в    ", "date": "2019.04.23", "title": "В България трудно се говори истината"}
{"url": "https://www.actualno.com/crime/blizki-na-viktorija-za-prisydata-na-severin-nito-edin-jivot-ne-struva-tolkova-news_742532.html", "text": "   След като Северин Красимиров получи 30 години затвор за убийството на Виктория Маринова, близките на журналистката не смятат, че наказанието е адекватно. подсъдимия по всички обвинения – за изнасилване, блудство и умишлено убийство по особено жесток и мъчителен за жертвата начин. Делото се гледаше по съкратената процедура, а Северин призна вината си, което автоматично намалява присъдата с една трета.      „Нито един живот не струва толкова (30 години), присъдите можеха и трябва да бъдат повече, но колкото и да дадат - важният въпрос е какво ще се промени, дали само годините са възмездие, как да се превъзпита този човек”, коментира в ефира на bTV бившият мъж на Виктория Свилен Максимов.   Така или иначе присъдата е максимум по закона, но това ли е действителното наказание? Според мен трябва да се допише още една алинея, че обвинените по най-тежките наказания да не могат да се възползват от облекченията, които дава тази прословута глава 27”, коментира той.\r\nСпоред Максимов също така извиненията на Северин в съда са били изрепетирана сцена, а не справедливо разкаяние.  Колеги на Виктория пък смятат, че чрез подписки е възможно да се предизвикат промени в закона.\r\nСтава ясно, че Северин може да обжалва присъдата си, а според защитата му, той ще го направи.", "date": "2019.04.23", "title": "Близки на Виктория за присъдата на Северин: Нито един живот не струва толкова"}
{"url": "https://www.actualno.com/blagoevgrad/beyr-grils-veche-e-platil-dve-ot-trite-si-globi-zaradi-epizoda-v-rila-news_742617.html", "text": "  Глобите по два от трите акта за нарушения при заснемането на епизод от в Рила са изплатени, става ясно от съобщение на Национален парк \"Рила\".      От съобщението не става ясно е, като от Национален парк \"Рила\" обещаха пред , че в рамките на деня ще посочат и този детайл.    Припомняме, че актове за нарушение бяха издадени заради действия на Грилс по време на епизода от предаването му с танцовата звезда Дерек Хъф - \"Планината Рила – България – В дивата  пустош с Беър Грилс и Дерек Хъф\" (Rila mountain Running Wild with Bear  Grylls S04E05 Derek Hough 2018). Сред нарушенията имаше плуване в защитено езеро, палене на огън на открито и убиване на жаба от защитен вид.  \"Във връзка с констатирани нарушения при заснемане на епизод на филм под заглавие “Rila mountain Running Wild with Bear Grylls S04E05 Derek Hough 2018“ в района на връх Мусала на територията на НП „Рила“ бяха изплатени санкции по два от издадените три акта за установяване на административни нарушения.\r\nЗа нарушения на режимите и нормите за поведение на територията на Национален парк Рила на българското юридическо лице, отговорно съгласно заповедта с което се разрешава дейността, бяха съставени 3 броя актове за установяване на административни нарушения. По тях бяха издадени 2 броя наказателни постановления за налагане на административна санкция на основание чл. 83, ал. 1, т. 1 от Закона за защитените територии. Наложените по двете наказателни постановления санкции са за навлизане и плуване във водния басейн на Каракашево езеро и улавяне и умъртвяване на животински видове.   Предстои издаване на наказателно постановление от директора на Дирекция \"Национален парк Рила\" за неспазване на режимите в парка при заснемането на филма чрез палене на огън на нерегламентирано място в защитената територия. \", завършва съобщението.    ", "date": "2019.04.23", "title": "Беър Грилс вече е платил две от трите си глоби заради епизода в Рила*"}
{"url": "https://www.actualno.com/politics/jane-janev-i-aleksandyr-manolev-se-zamerjaha-s-kompromati-v-efir-news_742533.html", "text": "  \"В България трудно се говори истината. Реших, че в един момент е по-добре да се оттегля и да бъдат страничен наблюдател. Така човек по-ясно преценява какво се случва в държавата\". Това каза Яне Янев, лидер на РЗС и бивш съветник на Бойко Борисов, в интервю за bTV.     Янев уточни, че в момента живее и работи в Сандански и напомни, че преди 9 години той е \"извадил\" шестте апартамента на :   \"Тогава се надигна вой срещу мен. Сега голяма част от медиите работят по моя модел. Аз съм показал на обществото как трябва да бъдат вадени информациите за имотите. Тогава извадихме на бял свят неоспорими доказателства, че Цветанов не е имал доходи, за да притежава тези апартаменти и тази информация отиде в НАП. Тя обаче беше потулена\".\r\n\"Висшите етажи на властта мога да ги коментирам, ако имам 2-3 часа телевизионно време, защото ще го направя професионално, а не както го прави КПКОНПИ - аматьорски. Виждал съм как се разследват подобни казуси в Израел. Виждал съм ИТ технологии, които разследват случаите на корупция по високите етажи на властта. Човешката намеса е сведена до минимум\", допълни още Янев.  По думите му председателят на Пламен Георгиев е част от висшите етажи на властта и не би могъл да разследва подобни случаи.\r\n\"По отношение на имотните зам.-министърът Александър Манолев, той беше феодализирал моя роден град Сандански. Мистериозно Манолев се сдобива с къща в парка на Сандански, заедно с кмета Котев. Манолев и семейството му живее там и всички го знаят. Той привиква хора там. Как някой си е позволил да сече вековни чинари? Къщата е построена така, както последният водопровод за минерална вода в града - през фирмата на кмета и майка му. Незаконно е захранен с минерална вода имотът на Манолев и хотел в града\", разказа още Яне Янев.   Той допълни и че е подсъдим от сестрата на Александър Манолев, която \"ще стане ясно как е станала съдия - протака дело и 11 заседания по поръчка на брат си\".    Междувременно самият се включи по телефона: \"Няма по-красноречив начин да стане ясно откъде идва атаката срещу мен. Партията на господина е напълно забравена и е на път това да се случи и на местно ниво. Цялото ми семейство сме потърпевши. Човекът, който не е наясно със своята сексуална ориентация, е седнал да раздава морални оценки. Вярно ли е, че е подсъдим и е фалшифицирал подписите на свои роднини, а че е навлязъл в църковен имот? Атаките му се дължат на това, че спрях всички негови незаконни практики. Той ще бъде политически труп при следващите местни избори\", посочи още Манолев.\r\n\"Тази къща няма как да е моя, по документи ясно се вижда чия е. Посещавал съм тази къща като турист и съм си плащал за това, имам платежни документи. Участвал съм до голяма степен в изграждането ѝ\", допълни още Манолев. \r\nНа въпрос откъде е взел пари за изграждането ѝ, отговори, че е работил в някои от най-големите частни компании и в някои от тях заплатата му е надвишавала 100 хил. лв. годишно и е платил хиляди левове данъци.   Манолев допълни още, че си е подал оставката, тъй като мнозина преди него за по-малки съмнения са го направили: \"Щяха да кажат, че съм се вкопчил във властта, ако не бях подал оставка\".", "date": "2019.04.23", "title": "Яне Янев и Александър Манолев се замеряха с компромати в ефир"}
{"url": "https://www.actualno.com/analysis/kakvo-pravi-iranski-korab-ot-sankcionnija-spisyk-na-sasht-na-pristanishteto-v-burgas-news_742511.html", "text": "  Корабът Shahr E Kord (\"Шахр е-Корд\"), собственост на морската транспортна компания на Иран, бе швартован от 18 до 20 април в пристанище Бургас. Това установи съвместно разследване на сайта в партньорство с онлайн журнала за международна сигурност      Корабът е собственост на компания, която се намира в санкционния списък на САЩ срещу Иран. Става дума за държавна компания Islamic Republic of Iran Shipping Lines (IRISL), известна като IRISL Group, IRI Shipping Lines или ARYA Shipping Company. Компанията е регистрирана в столицата на Иран на адрес: No.37, Aseman Tower, Sayyade Shirazee Square, Pasdaran Ave., Tehran, Iran, P.O, Box 19395 – 1311.\r\nДружеството е засечено като един от основните подизпълнители на Министерството на отбраната на и главната ѝ специална служба – Ислямския революционен гвардейски корпус. Кораби на тази компания също така на много пъти са засичани да превозват оръжия, муниции и други товари за нуждите на армията на Иран и отбранителния й сектор.\r\nНа 18 април корабът е засечен в момента на преминаването си край бреговете на Турция – през пролива Босфор на път за пристанище Бургас. Този съд е тръгнал от сирийското пристанище Латакия на Средиземно море.  До момента липсва официална информация какво точно е превозвал към Бургас и какво точно е товарил на българското пристанище този кораб в периода 18 – 20 април 2019 г. Според анализатори напълно е възможно товарът да е леко оръжие от България или други балкански държави.\r\n\"Компанията IRISL е под американски санкции заради предоставянето на логистика на Министерство на отбраната на Иран\", коментира за \"Биволъ\" съоснователят на De Re Militari Руслан Трад.\r\nOтскоро включват и иранската гвардия, която също ползва държавната IRISL \"за превозване на оръжия\". Това доведе до включването на компанията в санкционния списък от страна на американските специални служби.    \"Това, което имаме като информация е, че Иран взима леко оръжие, муниции, \"Калашници\" от България\", произвеждани в Казанлък\", казва още Руслан Трад.\r\nСпоред него сигнали за аналогични сделки е имало и преди – последно през изминалата 2018 г.:\r\n\"Тогава иранците също се опитаха да прекарат оръжие от България\". \"Складираха ги около Павел баня\".\r\n\"Така че, това няма да е изненада, ако и тези дни превозват оръжия\", констатира журналистът, според когото властите в Техеран са в търсене на \"нови места\" за подобни сделки, след като президентът на САЩ Доналд Тръмп въведе санкционния режим срещу Иран.\r\nРуслан Трад е на мнение, че българските производители от отбранителния сектор никога не са спирали затова би трябвало да са запознати с компанията, чийто кораб е засечен първо в Босфора, после край българското пристанище. \"Сигурен съм, че знаят накъде отива този кораб – най-вероятно да става дума за големи заводи, за да е налице такава дейност\".   Напълно е възможно и службите на Европейския съюз (ЕС) и България дори да са в течение за сключваните сделки, смята журналистът.\r\n\"Проблемът е там, че Евросъюзът се опитва да заобиколи санкциите (на САЩ срещу Иран – бел. \"Биволъ\"), затова и не вярвам, че ще последва каквато и да било реакция по този случай\".\r\nПроверките ни в сайта за морски трафик Marine Traffic показваха, че корабът се намираше в Бургас на 18 и 19 април. Но на 20 април сутринта корабът е напуснал българските води и е тръгнал в посока Мисрата, Либия. Към момента на публикацията той е във водите на Егейско море.   Това пристанище е под контрол на признатото от ООН либийско правителство в Триполи, с който образуват западнолибийски военен съюз с подкрепа на Турция, Катар и Италия.\r\nМисрата тези дни се намира под масирана атака на войските на маршал Халифа Хафтар (контролира Източна Либия с градовете Бенгази и Тобрук), подкрепян от Русия и Саудитска Арабия. Според източниците ни тези дни иранците в качеството си на съюзници на активния в Либия Катар изпращат военна помощ с оръжия и боеприпаси на Мисрата, за да устои на атаките.\r\n\"България, от своя страна, има близки отношения с Катар, а също така и с Иран – затова какъвто и да е този товар, няма да е изненада. Какво се превозва с този кораб точно не се знае, надали е нещо приятно\", пояснява Руслан Трад. Интересно съвпадение засече \"Биволъ\" в дните на швартоването на този кораб край българското пристанище – в София се провеждаше 19-тата сесия на междуправителствената българо-иранска комисия за икономическо, промишлено, търговско и техническо сътрудничество.   Сесията включваше и бизнес форум между предприемачите на Иран и България, организиран от правителството на Бойко Борисов. Както се вижда в сайта на Министерството на транспорта, информационните технологии и съобщенията (МТИТС), цели три прессъобщения има на 18 – 19 април за провежданите заседания с участие на министъра Росен Желязков и неговия колега от Близкия изток – министъра на пътищата и градоустройството на Иран Мохаммад Еслами.\r\nБългария и Иран провеждат днес съвместен бизнес форум, гласи първото от 18 април. На 19 април пък според МТИТС в бизнес форума между двете страни са взели участие \"повече от 60 български и 40 ирански компании\".\r\n\"Осемдесет милионният пазар на Иран и ключовото географско място на България са отправна точка за двустранното сътрудничество\", гласи пък вторият пресрелийз на транспортното ведомство с изведените в заглавие думи на Росен Желязков.\r\nЧе \"България и Иран обмислят директна авио линия и възобновяване на автобусния транспорт на пътници\" пък е третият.\r\nСпоред Росен Желязков \"сред секторите, в които нашата страна вижда бъдещ потенциал за търговско сътрудничество с Иран, са химическата, фармацевтичната, хранително-вкусовата и автомобилната промишленост, както и информационните технологии\".   \"От съществено значение за двустранните ни отношения е развитието на транспорта, транспортната инфраструктура и подобряване на взаимодействието между видовете транспорт\",  казал е още министърът на транспорта.\r\nВ областта на морския транспорт \"с цел насърчаване на двустранното сътрудничество и обмена на морски лица на търговски кораби, двете страни договориха текст на Меморандум за разбирателство за взаимно признаване на свидетелствата за правоспособност\".\r\nОбсъдена е била и \"възможността за възобновяване на дейността\" на Смесената комисия по енергетика и Съвместната работна група за природен газ.\r\nНо отбранителният сектор не се споменава и с една дума нито в официалните речи на двамата министри, нито в резултатите от двата дни заседания между правителствата и бизнеса, отразени за медиите и в трите прессъобщения на МТИТС. Снимка: архив ", "date": "2019.04.23", "title": "Какво прави ирански кораб от санкционния списък на САЩ на пристанището в Бургас?"}
{"url": "https://www.actualno.com/interview/bojan-petrov-e-uspjal-da-izkachi-vyrha-smjata-negovijat-uchitel-i-prijatel-sandu-beshev-news_742489.html", "text": "  \"България на крачка от хималайската корона\" е произведение, посветено на великия български Боян Петров. Срещаме се в Асеновград със Сандю Бешев - негов близък приятел. Той сподели с свои вълнуващи разкази от срещите и впечатленията си за Боян Петров. А повод за написването на книгата е 90-годишният юбилей на организирания алпинизъм в България. Ето какви мисли и спомени за Боян Петров сподели Бешев.          От целия ми трудов стаж само 45 дни съм работил като деловодител. Всичко друго ми е в алпинизма. Съвсем случайно, без да знам какво означава това, ме изпратиха на един курс. По онова време - 50-те години на миналия век - имаше планова система. От София бяха спуснали план за Ловеч да изпратят четирима души на курс по алпинизъм. И който не си изпълни плана се налагаха сериозни наказания. Тъй като аз не успях да вляза във висше учебно заведение след гимназията, останах безработен и играех футбол. Официалните лица знаеха, че съм без работа и ме помолиха да отида на курса. Попитах какво е това \"алпинизъм\", но ми отговориха, че не знаят. Там бяхме около 100 души. Имаше хора, отишли с куфари. Жени дошли с обувки с по-висок ток и облечени с поли. Никой не знаеше къде отива и чак, когато пристигнахме разбрахме що е то алпинизъм. Така постепенно започнаха да ни обучават. Катерихме се по скалите и някак си скалите ме харесаха и аз ги харесах. Завърших с отличие. Веднага след това, ме оставиха на втори курс, който се състоеше едва от 20 души - избрани от по-добре представилите се. Така започнаха да ни обучават и за инструктори. Този курс също завърших с отличие. Накрая само мен оставиха на работа като инструктор. Една година съм работила в \"РИЛА\" - централния алпийски лагер, сега познат, като \"Планинска школа\". От там отидох да следвам във висшия институт за физкултура в специалност \"Алпинизъм\", сега - Национална спортна академия. Завърших я и постъпих на работа като асистент в Селскостопанския институт в Пловдив. Ето така тръгна кариерата ми, а сега съм преподавател по физическо възпитание със специалност \"Алпинизъм\".   Първото българско изкачване на връх над 7 000 метра. На 13.08.1967 г. се случи това. Тогава шестима души успяхме всички да се изкачим на връх \"Ленин\" (7 134 метра). С времето този връх получи много имена. Казваше се \"Независимост\", а сега носи името на известен лечител в средна Азия - \"Авицена\". Самият връх се намира в Памир, Таджикистан.  Първо, ние бяхме със страшно лоша екипировка, която тежеше изключително много. Сега с такава екипировка туристи не ходят дори на Витоша. Трудно беше. За пръв път преминахме границата от 5 000 метра. Радваш се, че си стигнал до бюста на Ленин, защото по това време там имаше такъв. След това, част от колегите ми от моето поколение стигна до 7 000 метра. Някои преминахме в \"пенсия\", но продължихме да се занимаваме, като треньори и ръководители. По-късно дойде и Боян Петров.         Заради силната приятелска връзка помежду ни. През 1992 г. на Боян не му достигна бала, за да влезе в Софийския университет в специалност \"Зоология\" и дойде в Пловдив, където го приеха. Той знаеше, че аз се занимавам специално с алпинизъм и дойде право при мен. Каза ми: \"Доцент Бешев аз съм пещерняк, но тук искам да се занимавам с алпинизъм.\" Една година прекара при мен. От тогава връзката ни е неразривна. Всяко негово пътуване беше консултирано с мен.  В света има само 14 върха, които са високи над 8 000 метра. Неговата мечта беше да достигне до върха на всеки един от тях. Защото този, който изкачи тези 14 върха, става носител на най-престижното звание в световен мащаб - \"Хималайската корона\". До момента има 43-ма души, които са достигнали този успех. Ако това отличие се присъди на двама или трима алпинисти от една и съща националност, тогава самата държава може да стане носител на короната. На България й оставаше само един връх, за да се случи това. Заедно двамата с Боян обсъдихме въпроса и решихме, че той трябва да отиде на \" Шиша пангма\", Китай. Целта беше първо да се опита да покори най-ниският осемхилядник. Ще направя едно кратко отклонение. Идеята на създаването на книгата бе, след като той се върне, да донесе снимки. А аз с текстът бях почти готов. Трябваше днес и неговото име да е тук, на корицата. Работното заглавие на творбата бе \"България с хималайската корона\". Но тъй като той не се върна и върхът не бе изкачен, се роди заглавието \"На една крачка от хималайската корона\".       Боян Петров е изключително силен алпинист - и технически, и физически, и морално, и психически издръжлив човек, и познания има. Не можеше на този етап да допусне грешка. Единствено можем да обвиняваме времето. Защото Боян е достигнал 7 500 метра, където е бил разположен последният лагер на 02.05.18 г. вечерта. Тогава времето е било благоприятно. Той е пренощувал там. А когато един алпинист тръгва от последния лагер за върха той си оставя палатката и спалния чувал. Тръгнал е през нощта, в полунощ, за да може на върха да стигне по светло и после пак да има време да се върне в светлата част на денонощието. Групата, която е вървяла след него, се е движела с ден закъснение. Тя е достигнал 7 100 метра. Боян е имал на разположение 14 часа, за да достигне на върха и да се върне обратно в последния лагер, за да си вземе раницата и да започне да се спуска надолу. Именно тогава времето се е влошило рязко. Навалял около 50 сантиметра нов сняг. Между последния и предпоследния лагер на височина 7 500 метра и 7 100 метра е имало ледени пукнатини. Те са били покрити от този сняг. Този \"капан\" ние, алпинистите, наричаме \"лъжливи мостове\". Така, в тъмното и в лошото време, той не е усетил, че стъпва на кухо и навярно е пропаднал там. Това е моята версия, която се предполага и от няколко други алпинисти, в това число и от най-добрия алпинист на всички времена - Райнхолд Меснер.  Аз винаги съм го изпращал, когато е заминавал към различни върхове. И после съм го посрещал. Този път нямаше кого да посрещна. Нищо не можех да направя, освен тази книга да бъде в негова памет. И в книгата си го описвам, казвам го и сега. Моят опит е до 7 100 метра. А неговият опит е 10 пъти по-голям, и то над 8 000 метра. Единственото и най-важно, което винаги съм му казвал, когато тръгваше, беше \"Внимавай!\". Но поради всичко казано до тук, не мога да му давам съвети, когато е там някъде, как да постъпи и какво да прави. Защото той е там, на момента и затова трябва сам да вземе решението за оцеляването си. И дори и да ми се беше обадил, аз нямаше да мога да му помогна, понеже не съм до него и реално не знам какво се случва. А времето на тази височина се влошава много бързо. И както е ясно и хубаво, изведнъж започва да вее и да вали и нищо не виждаш. В такива моменти алпинистите ползват израза \"Жестоко хималайско време\" - когато ръцете си ги виждаш, но краката не можеш. На осемхилядниците често лошото време трае два, три или най-много четири дни. А сега се случи така, че 14 дни бурята не позволи на никого да достигне до Боян и да му помогне евентуално. Затова и аз единственото, което можех да направя, е да посветя книгата си на него.     Първо, да внимават. Алпинизмът е труден и опасен спорт. Не е за всеки и този, който го е практикувал и избрал, трябва да знае, че винаги може да ти се случи нещо непредвидено. Самият Боян преди всяко тръгване е правил завещание, защото той знаеше, че всяко едно изкачване е рисково.", "date": "2019.04.23", "title": "Боян Петров е успял да изкачи върха, смята неговият учител и приятел Сандю Бешев"}
{"url": "https://www.actualno.com/crime/sydenite-za-smyrtta-na-chorata-policai-otivat-v-zatvora-news_742506.html", "text": "  Два различни състава на Върховния касационен съд (ВКС) произнесоха две коренно противоположни решения по делото срещу петимата полицаи, обвинени за смъртта на благоевградчанина Ангел Димитров-Чората, предаде в. \" \". Припомняме, че на съд отидоха служителите на реда Борис Механджийски, Георги Калинков, Янко Граховски, Иво Иванов и Мирослав Писов.     На първа инстанция и с решение отпреди почти 8 години (09.06.2011) полицаите бяха оневинени. Но с решение от 19 април, 2019 година, беше постановено, че трябва да отидат в затвора за 7 години, защото са убили Чората при опита за ареста на 10 ноември, 2005 година.   Съдебното решение отпреди 4 дни все още не е обявено, защото съдът иска да получи уведомление от прокуратурата, че осъдените Мирослав Писов, Иво Иванов,  Георги Калинков, Борис Механджийски и Янко Граховски са установени и  вкарани в затвора. Очаква се това да стане до дни, въпреки че не е ясно дали Граховски, който от 7 години живее в Германия, ще успее да се върне толкова бързо.\r\n\"Разбрах, че ме търсят, не съм виждал решение на съда, но идвам да се предам доброволно Това е политическо решение на групата на Лозан Панов, която иска да превземе държавата през съдебната система. Съдията на този свят се казва Исус Христос, а не Лозан Панов\", каза на влизане в полицията Мирослав Писов, който от години работи в БДЖ.  Борис Механджийски, който е шеф на банков клон, е бил задържан в дома си в петък вечерта, след като се прибрал от работа. Калинков, който работи във ВиК, е бил потърсен от съдебна охрана в петък около 20:00 часа в дружеството, но им отговорили, че вече си е тръгнал. Очаква се да се предаде доброволно, след като бъде уведомен, че трябва да лежи в затвора. Иво Иванов пък работи в полицията и също няма да се укрие, ако го информират, че го търсят. На 10 ноември, 2005 година, в 21:30 часа майор Мирослав Писов - зам.-ръководител на РЗБОП, капитан Иво Иванов, старши лейтенант Борис Механджийски и сержантите Георги Калинков и Янко Граховски тръгват на операция по задържане на 38-годишния Ангел Димитров-Чората в кв. “Освобождение”. Получена е оперативна информация, че мъжът ще посети квартирата на своя позната на ул. “Дойран” и ще носи наркотици. Петимата полицаи го изчакват, а той наистина спира колата на брат си и слиза на тротоара, прави няколко крачки, но полицаите го настигат. Повален е на земята по корем с ръце на гърба с белезници Бързо изпада в безсъзнание, а полицаите опитват да го свестят, обаждат се на спешен център. За около 6 минути в тази поза Чората умира. Медиците пристигат бързо, но Димитров вече е починал. Петимата полицаи са обвинени в убийство и започва съдебната сага, продължила 14 години.       В началото на октомври, 2008 година, петимата са признати за виновни от Софийския военен съд. Писов получава 18 години затвор, Иванов, Граховски, Калинков и Механджийски са с по 16 години. Трябва да платят и кръвнина на сина на Чората - Райчо - 70 000 лева, както и по 25 000 на майката на Чората Адриана и баща му Райчо. Според експертизата, Чората е починал от тежка черепно-мозъчна травма и руптура (разкъсване) на аортата в резултат от побой.\r\nСъщото е решението и на Военно-апелативния съд само година по-късно. Само че във ВКС настъпва обрат - делото е върнато за ново гледане, защото не било изяснено дали има причинно-следствена връзка между действията на полицаите и настъпилата смърт.\r\nПри новото разглеждане присъдите са намалени. Писов получава 9 години затвор, а останалите четирима - по 8 години. Това решение отново е оспорено и на 9 юни 2011 година ВКС признава петимата полицаи за невинни. Позовава се на друга съдебномедицинска експертиза от петима лекари от ВМА. Според тяхното заключение смъртта се дължи на позиционна асфикция и няма връзка между нанесените удари, довели до леки телесни увреждания, и настъпилата смърт. Задушаването било причинено не само от позата, която Ангел е заел при ареста, лежейки на земята, а основно от \"влошеното му здравословно състояние, наличието на кокаин в кръвта, стрес от задържането, умерената обща охраненост и анатомично по-късата му шия, което е причинило дихателната недостатъчност\", твърдят магистратите, позовавайки се на втората експертиза.\r\nРодителите на Чората подават жалба в Европейския съд по правата на човека, недоволни от оправдаването на полицаите. Страсбург на 17 ноември 2014 година излезе с решение по делото \"Димитрови и други срещу България\". Констатира нарушения по чл. 2 (право на живот) и чл. 3 (забрана на изтезанията) от Европейската конвенция за защита на правата на човека. Съответно България трябва да плати 50 000 евро обезщетение.\r\nЗаради тази присъда Сотир Цацаров образува ново производство. През юли, 2018 година Военно-апелативният съд реши, че петимата полицаи са виновни за  причинена смърт по непредпазливост, но поради изтекла абсолюютна давност  не налага присъди. Решението е обжалвано и така до петък - 19 април  2019 година, когато ВКС окончателно признава полицаите за виновни и им  налага по 7 година затвор.      В крайна сметка дали полицаите са виновни или не опира до експертно мнение. Експертизите обаче са твърде различни - съгласно първата причината за смъртта е черепно-мозъчна травма и руптура на аортата, заради която подсъдимите трябва да са виновни, а според другата - позиционна асфикция, за което няма виновни.\r\n\"Ние сме представители на българската полиция и сме изпълнявали заповеди. Всеки колега би могъл да е на наше място. След тази осъдителна присъда кой колега ще посмее да отиде на акция по задържане, като знае какво може да му се случи\", гневен коментира Мирослав Писов. Допълни, че 17 вещи лица - професори по медицина, са дали заключение, че смъртта на Димитров не е в резултат от действията на полицията. Настоява цялото дело, което бе засекретено, да бъде пуснато в интернет, за да се видят всички факти по него.\r\nАдвокатите на осъдените са категорични, че след като получат решението на ВКС, ще внесат жалба до главния прокурор с искане за спиране изпълнение на наказанието и възобновяване на делото.\r\n\"Не съм юрист, но мисля, че няма как прокурор да отменя съдебно решение. То е окончателно и тези хора трябва да си излежат присъдите, което няма да върне племенника ми, но все пак е лъч надежда, че на Лазаровден истината за убийството на Ангел възкръсна. Надежда е и за хората, че е започнало възкресението и оздравяването на съдебната система\", каза лелята на Ангел Весела Георгиева. Категорична е, че председателят на ВКС Лазар Панов няма нищо общо с присъдата. \"През 2005 г. какъв е бил Панов, та да го свързват с този случай? Едва след като се намеси Европейският съд, тук се замислиха върху фактите. Но всичко ли трябва да правим под влияние на Страсбург, където ясно и точно бяха назовани проблемите на българското правосъдие?\", допълни Георгиева.", "date": "2019.04.23", "title": "Съдените за смъртта на Чората полицаи отиват в затвора"}
{"url": "https://www.actualno.com/vraza/raznoobrazna-programa-i-70-metrov-kozunak-na-velikden-vyv-vraca-news_742619.html", "text": "   Инициативата е част от културната програма за отбелязване на християнския празник Възкресение Христово и се организира за първи път в града. Козунакът ще бъде приготвен от местната фирма и ще бъде раздаден на жители и гости на града на 28 април, Великден на пл. „Христо Ботев“.     Начлото на празника е в 11.00 ч. с концерт на духов оркестър при НЧ „Развитие 1869”- Враца.  Гражданите и гостите на Враца ще бъдат поздравени от кмета на Общината Калин Каменов и Негово Високопреосвещенство Врачански Митрополит Григорий. \"Не се притесняваме от дъжд. Ако вали, сме предвидили шатри за козунака. Времето няма да ни спре да отпразнуваме Великден подобаващо\", допълни кметът Калин Каменов и покани жители и гости на града да празнуват заедно.\r\nВ културната програма  със стихове и песни ще се включат и възпитаниците на детска градина „Европейчета”. Празникът ще продължи с концерт на народния певец Светлин Миланов.\r\nНа 25 април, Велики четвъртък, в 10.00 часа в Етнографско-възрожденския комплекс,  ще могат да се чуят Великденски песни и всеки да се включи в шаренето на перашки.  Наред с двуметровите празнични яйца, разположени из целия град, на 25 април  на централния площад  ще бъде подредена изложба от украсени яйца, с размери 75 x 50 см. В инициативата под надслов „Нашето великденско яйце“ се включват ученици от 16 училища на територията на община Враца.  Идеята е, чрез изписването на яйцата, училищата да покажат своята специфика и насоченост на образователния процес.  Пъстрата експозиция ще остане подредена на пл. „Христо Ботев“ до края на великденските празници, ако времето позволи.", "date": "2019.04.23", "title": "Разнообразна програма и 70-метров козунак на Великден във Враца"}
{"url": "https://www.actualno.com/politics/gerb-byrza-da-opravi-dvojnija-danyk-za-jilishte-v-kurort-news_742470.html", "text": "  В списъка на курортите от национално значение освен морските комплекси като Слънчев бряг са включени още 30 градове и села като Стрелча, Банкя, Вършец, Котел, Берковица, Павел баня, Кюстендил, Варна и Бургас.     Законотворчеството на управляващите за пореден път налага екстрени мерки. Общините ще трябва да преизчислят наново данъка за втори дом в курортно селище и ще връщат пари на собствениците, които са побързали да платят задълженията си към местните бюджети. Това предвижда промяна в , внесена по спешност в понеделник от депутати от ГЕРБ. Тя ще бъде гласувана по бързата процедура - за целта още във вторник е насрочено извънредно заседание на парламентарната бюджетна комисия, пише в. \" \".    . Завишените двойно и тройно данъци бяха гласувани от управляващото мнозинство в началото на годината по предложение на \"Обединени патриоти\" с аргумента, че държавата трябва да си прибере дължимото от апартхотелите по морето и в ски курортите, които се отдават на туристи, а собствениците им не плащат никакви данъци за тези приходи. Разпоредбата първо бе атакувана с президентско вето, а след като управляващите на инат прегласуваха текстовете, и Конституционния съд.\r\nПо-високите имотни данъци засегнаха над 140 населени места в България, включени в списъка на курортите. В него 42 селища са обявени за национални курорти и за тях общинските съвети трябваше да определят налог от 5 до 7 промила върху данъчната оценка. За други 100 курорта от местно значение данъкът варираше от 4.5 до 6 промила. Сега внесеното в парламента предложение предвижда ставките да се върнат в старите им размери за съответната община, т.е. в границите 0.1-4.5 промила. В мотивите си вносителите обясняват, че се променя законът, за да не се налага засегнатите общини една по една да поправят вече приетите наредби, в които се определя размерът на данъка върху недвижимите имоти за 2019 г.\", се посочва в мотивите към законопроекта.  Собствениците на апартаменти и вили в курортите ще получат съобщения с преизчислените нови стари данъци. Тези, които до 20 април вече са платили изрядно по-високите налози, ще получат обратно надвнесените суми от местните данъчни администрации. Те ще ползват и правото на 5% отстъпка, която важи за платен данък сгради в пълен размер до 30 април. Иначе данъкът се дължи на две равни вноски - до 30 юни и до 31 октомври.\r\nСпоред КС облагането с по-висок налог на собственост само заради това, че тя може да бъде отдавана под наем, противоречи на конституцията. \"В списъка с курортите, приеман с решение на Министерския съвет, могат да бъдат включени или изключени едни или други курорти по неясни, субективни и трудно предвидими критерии. Така законът се поставя в зависимост от подзаконов акт, чието естество позволява бързо и лесно изменяне, което води до конституционно недопустима правна несигурност\", се казва още в решението на КС.", "date": "2019.04.23", "title": "ГЕРБ бърза да оправи двойния данък за жилище в курорт"}
{"url": "https://www.actualno.com/asia/otnovo-silno-zemetresenie-vyv-filipinite-video-news_742551.html", "text": "  Южните райони на Филипините бяха разтърсени от земетресение с магнитуд 6,4 по Скалата на Рихтер, съобщиха американски геолози. Това се случи само ден , който разтърси северните райони на островната държава.     Американските геолози съобщиха, че земетресението е било близо до Тутубиган, което е на стотици километри южно от земетресението, което беше близо до Манила. Те понижиха магнитуда на новия трус на 6,4 след като първоначално беше обявено 6,6 по Рихтер. ", "date": "2019.04.23", "title": "Отново силно земетресение във Филипините (ВИДЕО)"}
{"url": "https://www.actualno.com/asenovgrad/kolko-tochno-e-naselenieto-na-obshtina-asenovgrad-news_742490.html", "text": "  Икономически активното население в община Асеновград е близо 30 000 души. Статистиката е по данни на Бюрото по труда в града. Общият брой на регистрираните безработни към 31.12.18 г. е точно 1 901 души, от които 651 са мъже и 1 250 за жени. Равнището на безработица в края на миналата година е малко над 7%. Повече от 230 от безработните в Асеновградско са висшисти, 771 са със средно образование, около 380 са с основно и над 500 са с начална или по-ниска степен.      Непрекъснато се търсят възможности за подобряване на материалната база. Отчита се добра социална среда. Основно предизвикателство пред общината години наред се оказва влошаващата се демографска структура. Както за страната, така и за областта, е характерна тенденцията за остаряване на населението, изразяваща се в нарастване дела на хората над 65-годишна възраст.    По данни от официалния интернет сайт на общинската администрация, към 31.12.17 г. жителите в общината наброяват малко над 61 300 души, като в града живеят около 49 000 души, а в селата - приблизително 12 000 души. Т.е., според Годишния доклад, за година населението на община Асеновград се е увеличило с около 10 000 души. В противоречие на посоченото в доклада, в сайта на Националния статистически институт статистика показва близо 49 000 души население в Асеновград към 31.12.18 г. В Годишния доклад се съобщава, че по последни демографски показатели броят на населението в община Асеновград намалява и като вероятна причина се представя отрицателният прираст в механичното движение, изразяващо се в по-голям брой изселили се граждани и по-малко заселили се.  ", "date": "2019.04.23", "title": "Колко точно е населението на община Асеновград?"}
{"url": "https://www.actualno.com/politics/dyrjavnijat-zdraven-inspektor-otkaza-deputatskoto-mjasto-na-deljan-dobrev-news_742555.html", "text": "  Държавният здравен инспектор д-р Ангел Кунчев отказа да стане депутат на мястото на Делян Добрев, предаде БНР.     Това е поредният отказ за народен представител от 29-и хасковски многомандатен район.   Преди д-р Кунчев от депутатско място се отказаха и бившият заместник областен управител Валентин Ангелов и Жечо Станков, който в момента е заместник-министър на енергетиката.\r\nСлед държавния здравен инспектор в листата следват директорът на Националния исторически музей д-р Бони Петрунова и заместник-председателят на Общински съвет-Хасково Митко Полихронов.  ", "date": "2019.04.23", "title": "Държавният здравен инспектор отказа депутатското място на Делян Добрев"}
{"url": "https://www.actualno.com/vraza/kalin-kamenov-otchete-rabotata-po-remonta-na-peshehodnata-zona-vyv-vraca-news_742597.html", "text": "  Кметът на Враца Калин Каменов направи отчет за извършената работа по п . Той уточни, че в момента се работи в зони 5 и 6, които заемат пространството между читалище „Развитие“, сградата на местната администрация и паркът зад паметника на Христо Ботев, каза Каменов. Положена е новата настилка, като в момента се отстраняват неравностите и се изгражда вертикалната планировка. Заедно с тези дейности е , а служителите на фирмата-изпълнител започнаха засаждането на нови дървесни видове и храстовидна растителност.      „Преди седмица фитосанитарна оценка от експерти установи  кои от дърветата са болни или има такива в процес на гниене, които създават реална опасност за преминаващите граждани. Категоричен съм, че там, където се премахват дръвчета, същите ще бъдат подменяни с нови“ – коментира кметът Каменов и допълни, че ремонтните работи ще продължат в района от сградата на бившата Сувенирна палата до улица „Кръстьо Българията“.\r\nПредстои да се монтират нови осветителни тела. Главният архитект на Община Враца Чавдар Спасов добави, че при ремонта на двете зони е възстановен и участъкът около кулата на Мешчиите и Болярската църква.  След  близо  едномесечна пауза , в която се провеждат Ботевите чествания, ще стартира работата по подмяната  на настилката на площад „Христо Ботев“.", "date": "2019.04.23", "title": "Калин Каменов отчете работата по ремонта на пешеходната зона във Враца"}
{"url": "https://www.actualno.com/analysis/isljamska-dyrjava-se-zavryshta-syzdava-zoni-za-ataka-news_742474.html", "text": "  Близкоизточната радикална групировка \" \" (ИД) може и да е загубила последната си „зона на териториален контрол“ миналия месец, но „План Б“ на джихадистите набира скорост, пише американското издание Washington Examiner.     Позовавайки се на анализ на Института за изследване на войната, Washington Examiner предупреждава, че „Ислямска държава“ постепенно набира сили.   Нова карта, подготвена от института, показва действията на джихадистите в три зони: малка „контролна зона“, където групировката все още упражнява някаква форма на физически или психологически натиск върху местното население,\r\nНалице са и различни „зони за подкрепа“, в които няма значителни военни сили, които да я заплашват, и „зони на нападение“, където „Ислямска държава“ извършва офанзивни маневри.  В последните дни в Сирия ИД отново се появи и изби над 50 сирийски войници. Групировката също твърди, че е създала провинция в Централна Африка - \"Централна африканска провинция\". Преди броени дни Ислямска държава пое отговорност за първата си атака в Демократична република Конго.\r\nВчера пък организацията пое отговорност за атаката срещу афганистанското Министерство на комуникационните и информационни технологии в центъра на Кабул на 20 април.   В съботната сутрин нападатели, сред които и трима атентатори-камикадзе атакуваха правителствената сграда. При последвалата престрелка силите за сигурност успяха да ликвидират двама от нападателите. Над 2800 служителите на министерството, намиращи се в сградата, бяха евакуирани. По последни данни при атаката са загинали четирима цивилни и трима полицаи.    В страните-членки на ЕС от Близкия Изток са се върнали около 1 500 бойци на \"Ислямска държава\", които възнамеряват да продължат терористичната си дейност. Новината за джихадистите бе съобщена от директора на ФСБ Александър Бортников. Според шефа на руската служба за сигурност чуждестранните бойци остават главният инструмент на международните терористични структури. От общо 5 000 души, заминали по-рано да се бият за ИД, вече са се върнали 1 500.\r\nПо данните на ФСБ всички терористи преминават подготовка и обучение в ислямистки лагери, след което получават боен опит.След това те се завръщат в страните си или пък се установяват в други държави, където образуват спящи клетки.\r\nНезависимо от чувствителните загуби в Сирия и Ирак, \"Ислямска държава\", \"Ал-Кайда\" и свързаните с тух групи са успели да се реорганизират на мрежови принцип и представляват сериозна заплаха, заяви шефът на ФСБ.   Свързаните и автономни клетки се разпростират отвъд пределите на Близкия Изток в Европа, Централна и Югоизточна Азия. Големи джихадистки формирования се проникнали дълбоко и в африканския континент, включително и в Либия.", "date": "2019.04.23", "title": "\"Ислямска държава“ се завръща, създава \"зони за атака\""}
{"url": "https://www.actualno.com/balkani/sluhove-v-syrbija-seriozno-bolen-li-e-vuchich-news_742504.html", "text": "  Сръбският президент Александър Вучич не присъства на митингите по случай 20-та годишнина от бомбардировките на НАТО, твърди вестник \"Блиц“. Вестникът съобщава, че Вучич е отменил всичките си планирани ангажименти за днес и утре поради болест, пише БГНЕС.     Кабинетът на Вучич не коментира тези твърдения, като съобщи, че сръбският премиер Ана Бърнабич ще присъства на събитията.   Сръбските медии съобщават, че досега, колкото и да е бил болен, Вучич редовно е изпълнявал ангажиментите си, преценявайки, че този път вероятно \"работата е сериозна\".\r\nНякои медии твърдят, че Вучич е изглеждал \"доста изтощен\" на митинг, проведен от неговите поддръжници в Белград в петък, посочвайки, че той \"едва е произнесъл речта си и гласът му се е губил от време на време“.  ", "date": "2019.04.23", "title": "Слухове в Сърбия - сериозно болен ли е Вучич?"}
{"url": "https://www.actualno.com/sofia/v-kv-hristo-botev-se-nalaga-spirane-na-vodopodavaneto-news_742162.html", "text": "  „Софийска вода” временно ще прекъсне водоснабдяването в някои части на столицата на 23 април. Това съобщиха от пресцентъра на дружеството. Във връзка с подмяна на сградно водопроводно отклонение на ул. 514 в кв. „Христо Ботев“ се налага спиране на водоподаването от 09.30 до 17.00 часа на клиентите на „Софийска вода”, живеещи в района на: ул. 511, ул. „Георги Спасов“, ул. „Мими Балканска“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 514 №10.     Във връзка с подмяна на пожарен хидрант на ул. „Васил Левски“ в с. Мрамор се налага спиране на водоподаването от 09.30 до 15.30 часа на клиентите на „Софийска вода”, живеещи в района на: ул. „Васил Левски“ от ул. „Захари Стоянов“ до ул. „Мраморен рид“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред кметството.   Във връзка с монтаж на пожарен хидрант на ул. „Раковска“ в с. Балша се налага спиране на водоподаването от 09.00 до 19.00 часа на клиентите на „Софийска вода”, живеещи в района на: ул. „Средорек“, ул. „Раковска“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Средорек“ ъгъла с ул. „Раковска“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.  Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2019.04.23", "title": "В кв. \"Христо Ботев\" се налага спиране на водоподаването "}
{"url": "https://www.actualno.com/crime/cacarov-da-poeme-razsledvaneto-sreshtu-mestan-iskat-blizkite-na-zaginaloto-bebe-news_742521.html", "text": "   Вчера (22 април) ​кърджалийският съд отмени постановлението на прокуратурата, с което беше на лидера на ДОСТ Лютви Местан, обвиняем за причиняването на катастрофа, при която загина дете​. Припомняме, че на 14 април близо до прохода „Маказа”, при разклона за село Загорско.      В ефира на Нова телевизия близките на починалото бебе заявиха, че според тях разследването няма да се води обективно и затова те искат главният прокурор Сотир Цацаров да поеме случая. Дядото на шестмесечното дете, Джевдет Сали, каза, че Местан не е спрял на знак \"Стоп\", въпреки че на мястото е имало видимост. \"Разбира се, че Лютви Местан е виновен за инцидента\", каза дядото. Близките са категорични, че е подкупвал хората.   И според разследващите политикът е отнел предимството на друг автомобил, в който се е возело цяло семейство. Местан обаче твърди, че другата кола се е движела с голяма скорост и го е ударила челно​.​\r\nБащата на починалото момиче Юсеин Тефик посочи, че е карал не повече от 90-110 километра във фаталната отсечка. Роднините на детето поиската законите да са равни за всички. Те заявиха, че вярват на съда.  Стана ясно, че жената и другото дете от автомобила са изписани от болницата. Дядото нарече \"престъпник\" и \"убиец\", а роднините поискаха справедливост и посочиха, че Местан не ги е потърсил и не се е извинил на семейството. Те настояха главният прокурор Сотир Цацаров да поеме разследването.\r\nИнцидентът стана на 14 април близо до прохода „Маказа”, при разклона за село Загорско. Лидерът на ДОСТ първоначално беше арестуван, а след това му беше , която падна отново в кърджалийския съд, като тогава мотивът беше, че размерът на сумата не е оправдан от прокурорите с ясни данни за имотното състояние на политика. По-късно това беше прецизирано и гаранцията беше наложена.   ", "date": "2019.04.23", "title": "Цацаров да поеме разследването срещу Местан, искат близките на загиналото бебе"}
{"url": "https://www.actualno.com/america/petrolen-razliv-blizo-do-rio-de-janejro-news_742497.html", "text": "  Бразилският енергиен колос Petrobras спря нефтодобива на платформата си P-25 поради изтичане на петрол. Според предварителни данни в крайбрежния бразилски шелф са изтекли над 900 литра нефт, предаде БГНЕС     Течът е станал в областта Албакор на 110 километра от брега на щата Рио де Жанейро. Работата на петролопровода към платформата също е спряна.   Два тръбопровода от Канада до САЩ частично са изключени след аварията.\r\nКомпанията заяви, че изтичането е било открито по-рано сутринта. Petrobras изпрати на мястото два кораба за провеждане на операция по почистване и е докладвала за инцидента на институциите.  ", "date": "2019.04.23", "title": "Петролен разлив близо до Рио де Жанейро "}
{"url": "https://www.actualno.com/politics/volen-siderov-nashite-kandidati-ne-sa-bili-politicheska-nomenklatura-news_742634.html", "text": "  Партия „Атака“ регистрира в ЦИК листата си за изборите за членове на Европейския парламент, предаде репортер на Actualno.com.     \"Нашите кандидати . От 1 до 21 април в \"Политическа академия Атака\" се изявиха 50 човека, зрителите класираха 17.\r\nТова беше един , направен с малко средства. Много съм удовлетворен, че успяхме да отсеем тези млади хора.\" Това каза Волен Сидеров при регистрацията на листата на партията в ЦИК.   \"Водач на листата е Георги Димов, 37-годишен- ерудиран човек, който е много добре ориентиран в идеологията на „Атака“.\r\nДо него е Мариета Караджова - юрист, а третият е Христо Спасов, икономист по образование.\" Така Волен Сидеров представи първите трима от листата на ПП \"Атака\" за евроизборите.   „Тези хора не са били досега в политическо ръководство на нито една партия. Не са  депутати или общински съветници. “, заяви Сидеров.    „В същото време са с образование, убеждение, идеи и ерудиция, което показаха в политическата академия в телевизия „Алфа““, добави той.\r\n\"Избирателите ще кажат колко мандата ще спечелим. Това са трудни избори, защото избирателната активност на такива избори е ниска, а и хората са отвратени. Направих крачка встрани, .\r\nПриканвам и другите партии да направят подобно нещо. Ние искаме предоговаряне на документа, с който България получава средства от ЕС. , за България идват трохи\", допълни Сидеров.", "date": "2019.04.23", "title": "Волен Сидеров: Нашите кандидати не са били политическа номенклатура"}
{"url": "https://www.actualno.com/balkani/zdravoslovni-i-obrazovatelni-problemi-tormozjat-dosta-gyrci-news_742507.html", "text": "  Всеки месец, когато му свършва лекарството за дишане, Дионисис Асимакопулос се отправя към най-невероятната аптека в Атина. На фона на изоставените стадиони, останали от Олимпийските игри в Атина през 2004 г., социалната аптека на Хелиникон с доброволци раздава безплатни лекарства на стотици засегнати от бедност пациенти, спасявайки някои от тях до смърт, пише БГНЕС, позовавайки се на АФП.     \"Съпругата ми и аз сме безработни повече от две години. Нуждаем се от около 150 евро за лекарства всеки месец\", казва Асимакопулос, който е бивш пекар.   Създадена в разгара на през 2011 г., аптеката работи с дарени лекарства и консумативи. Около 40 000 души са дарили лекарства, много от тях идват от чужбина, казва дежурният фармацевт Димитис Палакас.\r\nДруг пациент, чакащ на опашката, е Ахилеас Пападопулос, пенсиониран тенор. Неговата пенсия от 700 евро не е достатъчна за покриване на антибиотиците, за които е дошъл.  След почти десетилетие на съкращения, наложени в Гърция, за да се предотврати националния фалит, общественото образование и здравеопазването бяха сред най-тежко засегнатите сектори, тъй като страната загуби една четвърт от националното си производство. На фона на обширни съкращения, намаляване на заплатите и увеличаване на данъците, много от хората не можаха да запазят осигурителните си вноски и бяха изключени от държавната здравна подкрепа.\r\n\"Само 11% от гърците могат да си позволят частна застраховка, която да осигурява пълно здравно осигуряване\", казва Григорис Сарафианос, ръководител на асоциацията на частните гръцки здравни клиники.   Според националната статистическа служба гърците са платили 34,3 процента от медицинските си разходи от собствения си джоб през 2016 година.    Кризата разкри \"огромен държавен недостиг\", казва Петрос Ботеас, член на здравния екип на Хелиникон, който обслужва над 500 пациента всеки месец. \"Има по-малко лекари и болничен персонал. Парите за лекарства са спрени. Има дълъг списък с чакащи за преглед при лекар ... имахме пациент с рак, на когото беше назначена среща след три месеца\", каза той пред АФП.\r\nЗа да се избегне дългото чакане - особено при спешни случаи - много от болните са принудени да търсят частно здравеопазване, независимо от цената. В момента в страната има над 120 частни клиники.", "date": "2019.04.23", "title": "Здравословни и образователни проблеми тормозят доста гърци"}
{"url": "https://www.actualno.com/art/rosica-gecova-ni-pokazva-vsichko-shte-byde-nared-v-galerija-serdika-news_742256.html", "text": "  От 23 април до 18 май тази година Галерия Сердика ще представи изложбата съвременна живопис “Everything will be alright” или „Всичко ще бъде наред”  с автор Росица Гецова.     Откриването на експозицията ще се състои на 23 април 2019 г., вторник, от 18.30 часа в Галерия Сердика на Женския пазар.   В “Everything will be alright” или „Всичко ще бъде наред” Росица Гецова представя съвременна живопис. През последните години тя работи със силикон, акрил, плексиглас и принт, експериментирайки с тези материали, създава своя специфична авторска техника. В изложбата ще бъдат включени обеми затворени в плексигласови кутии,  дигитални рисунки с характерен за авторката свеж колорит и видео. . Според нея е изключително важно да намерим баланс и синхронност в самите нас, за да ги постигнем и в самото общество. Един от начините това да се случи е да творим, да ценим и да познаваме изкуството. Авторът смята, че именно изкуството достига по прекия път до това, прави връзката с ирационалното и е своеобразен камертон за настройване на нашето тяло и съзнание.  „Именно на тези честоти се осъществява освобождаване от вибрациите на страха, вината, комплексите, вкоренени в подсъзнанието. Страховете от собствените недостатъци, от общуване, от отхвърляне, от изоставяне. Има връзка с интуицията ни и връзка със собственото ни същество. Изложбата, която представям, е подчинена на този принцип и затова я определям като опит за самолечение”, казва още Росица Гецова\r\nС развитието на high-tech технологиите, общуването на човека с Вселената става все по-трудно осъществимо. Състоянието на съвременния човек в обществото е дисбалансирано, неопределено и променливо, границата между реално и нереално е размита. Ако не умеем да контролираме мислите си, да разберем емоциите си, събитията в нашия живот все повече ще ни изненадват, казва Росица Гецова и допълва: „Когато вълните в лявото и дясното полукълбо на мозъка работят в синхрон, те образуват стоящи вълни, в които един вид енергия се преобразува в друг. Заради това енергията, която влагаме в мислите и изразите си, може да се превръща в конкретни събития. Ние общуваме с Вселената с помощта на вибрациите на думите, емоциите и мислите. А Вселената ни отвръща със събитията в нашия живот. Събитията, това е езикът на Вселената, затова е много важно да възприемаме и да разбираме онези знаци, които тя ни изпраща.  Най-очевидното доказателство за това са т. нар. „съвпадения”,  по ложителните мисли и позивните очаквания, които създават положителни събития.” – споделя авторката.       Проф. Свилен Стефанов казва за Росица Гецова: „ Тя е визуален артист, третиращ ефимерното в обекти, инсталации, видео. Галерист в галерия „Аросита”, Росица е автор с доказано присъствие на софийската художествена сцена и се изявява едновременно като художник, куратор и галерист. Тя е представителен автор за тенденциите на съвременното изкуство.” Росица Гецова е родена София. През 1994 г. завършва Национална Художествена Академия в София със специалност „Плакат”. От 1998 г. започва да реализира самостоятелни изложби: „Не функционално”, “Give Peace A Chance”, галерия  Аросита, София (1999)  ; „Абстрактно” Arch &Art Galerie Palina , Виена (2007); „Чаена церемония”, инсталация, галерия Аросита, София (2009); “TETRIS” пластика, видео „Задържайки дъха си”, фотоинсталация, Galerie GEDOKmuc, Artist in residence der Gedok Muenchen (2011) ; “Never the same”, Български културен институт,  Република Чехия, Прага,  (2013) ; \"Save \", галерия Аросита, София (2013) ; “СТАИЧКИ”, Пролетeн фестивал на съвременно изкуство, Благоевград  (2015); „No Resistance”, галерия  Аросита, София (2016).\r\nУчаства в множество групови изложби и международни проекти като последни от тях са: Contemporary Artists from Bulgaria Imago Mundi Collection, Венеция, Италия (2015) ; Grayscale, 20 Suvremenih Bugarskih Umjetnika, Muzej Medimurja, Cakovec, Hrvatska (2015); Sofia Underground, International Performance Art  Festival, НДК, куратор Йово Панчев (2016); Нови нюанси в съвременното изкуство“, Благоевград, София; Съвременна живопис Банкя, Арт Център Банкя (2017); Biennale Internazionale Donna – Trieste, Италия (2019); IN LOVE FOREVER, Галерия Аросита, София (2019).\r\nОт 2007 г. Росица Гецова е Арт директор, куратор на изложби и събитията  за съвременно изкуство на галерия „Аросита“.\r\nОрганизатор на \"Международен фестивал на съклото - София\" (2010 – 2016).      Получава награда Железен орден за принос в съвременното изкуство през  2014 г.\r\nГалерия „Сердика“ е част от общинското дружество „Пазари Възраждане“ ЕАД и се намира на ъгъла на бул. Стефан Стамболов и ул. Лозенград.", "date": "2019.04.23", "title": "Росица Гецова ни показва \"Всичко ще бъде наред\" в галерия Сердика"}
{"url": "https://www.actualno.com/health/naj-izvestnijat-sanatorium-v-azerbajdjan-lekuva-sys-surov-petrol-news_742473.html", "text": "  Потопена до врата си в тъмна вискозна течност, Сулфия се усмихва от радост, уверена, че фетидната субстанция ще облекчи болезненото ѝ състояние.     Сулфия е 60-годишна рускиня, която е пътувала до северозападния град Нафталан в Азербайджан с надеждата, че баните със суров петрол в местния санаториум ще премахнат страданието ѝ от полиартрит. \"Това е толкова приятно\", казва ентусиазираната жена, въпреки вонята на моторно масло.   Потапянето на голото ѝ тяло в маслото, нагрято до температурата на тялото, трае 10 минути, след което придружител остъргва кафявата смес от от кожата ѝ и я придружава до душа. Местната жителка на руската област Татарстан споделя, че тя и нейните приятели \"отдавна са мечтали да дойдат\" за лечение в Нафталан. Курортът за петролни бани в Кавказ привлича посетители, въпреки близостта му до Нагорни Карабах - спорен регион между Азербайджан и Армения, породил дългогодишен въоръжен конфликт.\r\nСлед 10 дни къпане в суров петрол, Сулфия казва, че сега се чувства \"много по-добре\" и дори е намалила лекарствата си за полиартрита, от който страда 12 години.  \"Това е дар от Бога\", съгласява се 48-годишният Руфат, азербайджански журналист и член на опозиционната партия, който се лекува в санаториума „Сехирли“, или \"магия\" на азербайджански.\r\nГолемите петролни находища в Азербайджан са открити в средата на XIX-ти век. Износът на петрол на пазарите по целия свят е най-големият сектор на икономиката на Азербайджан, но суровината, която идва от нефтените резервоари в Нафталан, не е подходяща за търговска употреба. Вместо това местното масло се използва за лечение на мускулни, кожни и костни заболявания, както и на гинекологични и неврологични проблеми.\r\nСпоред една легенда, която местните с готовност разказват на клиентите, лечебните свойства на „чудотворното масло“ на Нафталан са били открити случайно, когато камила, оставена да умре близо до басейн с местното масло, внезапно се излекувала.       Малкият град Нафталан се намира на около 300 километра от столицата Баку и става популярен лечебен курорт за съветските граждани през 20-те години на миналия век.\r\n\"В миналото, когато нямаше хотели или санаториуми, хората идваха в Нафталан на квартири при местните жители\", казва един от лекарите в санаториума \"Сехирли\" Фабил Азизов. \"Но с течение на времето бяха изградени санаториуми и са разработени нови методи за лечение\", допълва той. . \"Въпреки историите за успешни лечения, използването на суров петрол за медицински цели е било осъдено от западните лекари като потенциално канцерогенно,\" пише бившият журналист Мериам Омиди в книгата си за санаториумите от съветската епоха, публикувана през 2017 година във Великобритания.\r\nВъпреки тези предупреждения, по време на разцвета си през 80-те години Нафталан е бил посещаван от повече от 70 000 души годишно. Но през 1988 г. започва кръвната война със съседна Армения за контрола на азербайджанския сепаратистки регион Нагорни Карабах, който едностранно провъзгласява независимостта си от Баку през 1991 година. Конфликтът отне живота на около 30 000 души от двете страни и принуди стотици хиляди да избягат от домовете си.\r\nПо време на войната санаториумите в Нафталан - на няколко километра от фронтовата линия - бяха превърнати в болници за ранени войници и временно настаняване на бежанци.      Споразумението за прекратяване на огъня от 1994 г. сложи край на военните действия.\r\nПрез последните две десетилетия азербайджанските власти положиха усилия, за да възстановят репутацията на Нафталан като здравен курорт. Модерният Нафталан е смесица от висококачествени спа центрове, в които едноседмичното лечение струва около 1000 евро и скромни санаториуми, където терапия за същия период от време струва около 100 евро.", "date": "2019.04.23", "title": "Най-известният санаториум в Азербайджан лекува със суров петрол"}
{"url": "https://www.actualno.com/healthy/zam-ministyr-prizna-che-ima-problem-s-izsledvanijata-za-rak-news_742514.html", "text": "  Изотопите, с които се откриват метастази на рак, не се доставят. Продължаваме преговорите с производителя, готови сме да подпомогнем всеки, който иска да регистрира подобно лекарство. Това заяви зам.-здравният министър Бойко Пенков.     Стана ясно и, че е направена специална експертна среща на ниво здравно министерство, за да се очертаят алтернативи за изготвяне на диагноза в различни случаи – например компютърна томография, ядрено-магнитен резонанс (ЯМР). На въпрос дали алтернативите не отнемат твърде много време, Пенков каза, че преговорите за подновяване на доставките на изотопите продължават и се надява да има решение до 3 месеца.   Относно идеята на НЗОК да търси решение с по-евтини лекарства за определени болести, които покрива, Пенков обясни, че идеята била да се види дали по-евтиното не дава същия резултат като по-скъпото. Той не коментира в детайли не стават ли така пациентите опитни зайчета.", "date": "2019.04.23", "title": "Зам.-министър призна, че има проблем с изследванията за рак"}
{"url": "https://www.actualno.com/america/trymp-otiva-vyv-velikobritanija-prez-uni-news_742496.html", "text": "  Американският президент Доналд Тръмп ще има посещение на високо равнище във Великобритания през юни, предаде БГНЕС.     По време на визитата Тръмп възнамерява да посети Бъкингамския дворец. По-късно американския лидер ще посети и Франция за честването на 75-годишнината от десанта в Нормандия.   Предишното посещение на Тръмп във Великобритания се състоя на 13 юли 2018 година. Президентът на Съединените щати и съпругата му Мелания пристигнаха в замъка Уиндзор на аудиенция с кралица Елизабет II. Тръмп стана дванайсетият президент на САЩ, с когото Елизабет II се срещна лично.\r\nПо-рано същия ден президентът на САЩ проведе разговори и съвместна пресконференция с Тереза Мей. По време на посещението си във Вашингтон през 2017 година, Мей отправи покана от името на кралицата към президента на САЩ да посети Великобритания.  ", "date": "2019.04.23", "title": "Тръмп отива във Великобритания през юни "}
{"url": "https://www.actualno.com/europe/svetoven-den-na-knigata-i-avtorskoto-pravo-news_742499.html", "text": "  Днес, 23 април, светът празнува Деня на книгата и авторското право. Датата е избрана, тъй като на днешния ден умират двама от най-големите автори, които познава човечеството - Шекспир и Мигел де Сервантес.     На днешния ден преди 403 години в английското градче Стратфорд он Ейвън умира великият Уилям Шекспир.   Пиесите на неповторимия драматург се играят до ден днешен на хиляди сцени по целия свят. Той създава великолепни трагедии („Хамлет“, „Ромео и Жулиета“, „Крал Лир“, „Макбет“ и др), комедии („Сън в лятна нощ“, „Много шум за нищо“ и т.н.) и исторически драми („Ричард III“, „Хенри VIII“ и др.).\r\nУилям Шекспир е погребан до олтара на църквата „Света Троица“ в Стратфорд два дни след смъртта си. Малко известен е фактът, че на надгробната му плоча е изсечена епитафия, която съдържа проклятие към хората, които биха преместили останките му. Това е внимателно избегнато при реконструкцията на църквата през 2008 година.  Що се отнася до Сервантес, всъщност той почива на 22 април, макар че за дата на смъртта му е приет 23 април. Погребан е обаче на 23 април. Мястото на гроба на Сервантес не е известно - знае се само, че съгласно неговото желание, той е погребан в тринитариански манастир, в който изглежда е монахиня неговата дъщеря Исабела де Сааведра. Няколко години по-късно монахините се преместват в друг манастир и взимат със себе си поне част от гробовете, като не е известно дали този на Сервантес е преместен, нито къде се установяват монахините след преместването.", "date": "2019.04.23", "title": "Световен ден на книгата и авторското право"}
{"url": "https://www.actualno.com/balkani/zoran-zaev-sled-izborite-shte-ima-chistka-vyv-vlastta-news_742503.html", "text": "  Лидерът на СДСМ Зоран Заев заяви на митинг в Скопие, че гражданите, които не са упражнили правото си на глас, са изпратили ясно послание към правителството, като ги призова да излязат и да гласуват във втория тур на президентските избори, предаде БГНЕС.     \"Посланието е, че има недоволство към служителите от централната и от местната власт. Ще има чистка сред тях. След изборите ще настъпят промени. Искам да изпратя посланието си до онези, които са останали у дома, държавата е под въпрос. Вие изпратихте посланието си, но не наказвайте държавата заради местното или централното управление\", каза Заев.\r\nТой подчерта, че във втория тур кандидатът за президент Стево Пендаровски ще спечели с разлика от сто хиляди гласа.\r\n\"Това не е борба за Заев, не е борба за СДСМ, това е борба за родината. Близостта на гласовете означава: \"Груевски се завръща, режимът се връща\", никой не иска това, не го искат и гласоподавателите на ВМРО-ДПМНЕ\", посочи Заев.  ", "date": "2019.04.23", "title": "Зоран Заев: След изборите ще има чистка във властта "}
{"url": "https://www.actualno.com/asenovgrad/eto-zashto-v-zritelnata-zala-na-chitalishte-rodolubie-v-asenovgrad-pochti-vinagi-e-studeno-news_742487.html", "text": "  Защо в зрителната зала на \"Родолюбие\" в Асеновград почти винаги е студено? Този въпрос си задават асеновградчани всеки път, когато посещават театрални постановки и други мероприятия в културния дом на града. Ето каква е причината - .       Политиката на този вид средища почти във всички градове на страната е такава, като таксите са в различен размер. По решение на читалищното настоятелство, размерът на наема на залата в асеновградското читалище е 400 лева, а средствата от билетите остават само за гостуващия театър. Това условие не е валидно само за гостуващи театри, а за всички, които искат да ползват зрителната зала. Екипът на направи проучване как стои този казус в други градове на България.   В Стара Загора, например, се плаща наем плюс режийни разходи, както във всички читалища, така и за ползване на зали на театър, опера и други културни институции, като определените суми са с различна стойност. В Добрич, пък, в залата на читалището не гостуват театри. Градът разполага с Драматичен театър за целта. А концерти се провеждат в \"органовата зала\". Към читалището е обособена друга такава, която се ползва повече за репетиции на младежката трупа. В София също в част от различните културни средища плащанията са обособени отделно за наем и за отопление. По непотвърдена информация, 1 000 лева е наемът за в пловдивската зала \"Борис Христов\", като в него е включено и отоплението.  ", "date": "2019.04.23", "title": "Ето защо в зрителната зала на читалище \"Родолюбие\" в Асеновград почти винаги е студено"}
{"url": "https://www.actualno.com/america/obvinenie-sreshtu-amerikanski-lovec-na-migranti-iskal-da-ubie-obama-i-klintyn-news_742502.html", "text": "  \"Ловец на мигранти\", който ФБР разследва от 2017 година и задържа преди дни, обвинявайки го в незаконно притежание на оръжие, е обвинен и в заговор за убийство, предаде БГНЕС.     Лари Мичъл Хопкинс, лидер на дясната частна милиция \"Обединени конституционни патриоти\", които задържаха незаконни имигранти по границата между САЩ и Мексико, е обвинен, че е планирал убийствата на бившия американски президент Барак Обама, бившия държавен секретар Хилъри Клинтън и милиардера Джордж Сорос. Той беше арестуван по-рано през април по обвинения в незаконно притежаване на огнестрелни оръжия и боеприпаси. Според документи по делото, той е обучавал хора, за да извършват политически убийства.   \"Хопкинс също казва, че \"Обединените конституционни патриоти\" са се обучавали да убият Джордж Сорос, Хилари Клинтън и Барак Обама, заради подкрепата на тези лица за активисти на лявата група \"Антифашисти\", се казва още в съдебните документи.\r\nАдвокатът на Хопкинс, Кели О'Конъл, отрече твърденията за планове за убийство: \"Моят клиент ми каза, че това не е вярно“, каза той.  ", "date": "2019.04.23", "title": "Обвинение срещу американски ловец на мигранти - искал да убие Обама и Клинтън"}
{"url": "https://www.actualno.com/chronicles/roden-e-ivan-myrkvichka-news_742165.html", "text": "  1856 г.     Иван Мърквичка е български художник от чешки произход. Живописец, педагог и обществен деец.   Той е крупна фигура на българския художествен живот след Освобождението, един от създателите на новото българско изобразително изкуство. Най-значителни са художествените му достижения в битовия жанр: народни празненства, обичаи, като образец в този жанр е прочутата му картина „Ръченица“. Работи и в областта на историческата картина. С голяма правдивост и с дълбоко патриотично чувство пресъздава страници от историята на България. Оставил е портрети с голяма художествена стойност.\r\nПрофесор Иван Мърквичка е роден в село Видим при Дуба, Австрийска империя на 23 април 1856 г. Учи в Пражката академия за изобразителни изкуства и в Мюнхенската художествена академия.  По покана на Правителството на Източна Румелия през 1881 година идва в България. Назначен е като учител в Пловдив, в гимназията „Св. св. Кирил и Методий“ (Жълтото училище, известно още като Геровото училище), а по-късно в гимназия „Александър I“.\r\nСвързва се с най-изявените културни дейци в града – Иван Вазов, Константин Величков, Петко Каравелов, Петко Р. Славейков. Самият Константин Величков взема уроци по живопис при него. Двамата обсъждат възможностите за откриване на рисувално училище в Пловдив, подготвят законопроект, който да бъде внесен в Областното събрание, но обявяването на Съединението (1885) осуетява идеята. Рисувалното е открито през 1896 г., а Мърквичка става негов първи директор.   През 1886 г. урежда първата си самостоятелна изложба; участва и в 2 съвместни изложби с Антон Митов, който също е учител в гимназията. От пловдивския период са част от най-известните му картини: „Пловдивски пазар“ (1883, НХГ), „Сакаджии“ (1887, НХГ), „Циганска веселба“ (1887, НХГ), „Птицепродавец“ (1887, НХГ), „Пазар в Пловдив“ (1888) и др.    През 1889 г. се установява в София. Краткотрайното му завръщане в Пловдив след 3 години е свързано с участие в специалната изложба, уредена в Главния павилион на Първото българско земеделско-промишлено изложение (1892); там той се представя с макет на скулптурата „България – покровителка на земеделието и занаятите“, и с 15 картини, сред които и „Улица в Пловдив“. Негов е и официалният плакат на изложението.\r\nПрез 1894 г. Мърквичка илюстрира първото издание на романа „Под игото“ от Иван Вазов.[1] Заедно с археолога и нумизмат Вацлав Добруски са автори на тогавашния герб на България. През 1918 година е избран за дописен член на БАН.\r\nСинът му Иван Мърквичка (младши) загива на фронта през Първата световна война като български офицер.   През 1921 г. се завръща в Чехословакия. Тук той се фокусира главно върху рисуване на портрети, наред с други и на видни политици. Умира в Прага на 16 май 1938 г.", "date": "2019.04.23", "title": "Роден е Иван Мърквичка"}
{"url": "https://www.actualno.com/asia/sgrada-padna-v-istanbul-zaradi-kontrolirano-razrushavane-na-druga-zemetresenie-v-meksiko-i-spasitelna-operacija-v-manila-news_742477.html", "text": "  В Истанбул рухна 4-етажна сграда, предаде БНР. Съобщава се, че няма жертви и пострадали.     Инцидентът е станал около обяд в квартал \"Кяътхане\". Около 17:30 ч. е започнало контролирано разрушаване на съседна 5-етажна сграда поради опасения, че тя също може да рухне.\r\nЖилищната постройка е била опразнена, преди да се срути. Евакуацията е предприета, след като в съседство е рухнала подпорната стена на изкоп за основи на сграда. Рухването е причинено от води от друга съседна сграда, които са подкопали бетонната стена.\r\nПървоначално са евакуирани 10 сгради, а впоследствие броят им е нараснал на 21.  На мястото на инцидента са пристигнали областният управител, кметът на района и кметът на Истанбулската голяма община.\r\nМеждувременно, в Мексико Сити стана земетресение земетресение от 5,7 по Рихтер, предаде БГНЕС. Земетресението е предизвикало силно люлеене по високите етажи на някои сгради в града, което е довело до евакуация на служители и живеещи в тях. Засега няма данни за щети или ранени.\r\nНе такова обаче е положението във филипинската столица Манила. След труса от вчера (22 април), тече спасителна операция при рухнала сграда, където вероятно има много хора, съобщава Агенция \"Фокус\". Смята се, че там има поне 30 души. Тепърва се прави оценка на щетите и се броят жертвите.      Архив ", "date": "2019.04.23", "title": "Сграда падна в Истанбул заради \"контролирано\" разрушаване на друга, земетресение в Мексико и спасителна операция в Манила"}
{"url": "https://www.actualno.com/asia/izglejda-syvsem-skoro-shte-ima-sreshta-mejdu-kim-chen-un-i-putin-news_742491.html", "text": "  Лидерът на Северна Корея Ким Чен Ун ще посети Русия по покана на руския президент , където ще проведе разговори с него, предаде Централната телеграфна агенция на Северна Корея, цитирана от РИА Новости.     Корейската информационна агенция не уточнява къде и кога ще се проведе срещата, пише БГНЕС. РИА Новости обаче пусна информация, че .   Говорителят на руския лидер Дмитрий Песков заяви по-рано, че подготовката на срещата с Ким Чен Ун е във финалната си фаза. Преди това от Кремъл съобщиха, че лидерите на Русия и Северна Корея ще проведат срещата си преди края на този месец.\r\nЮжнокорейската информационна агенция по-рано съобщи, че срещата на върха вероятно ще се проведе във Владивосток. На територията на Далекоизточния федерален университет, където Путин и Ким Чен Ун биха могли да се срещнат, са засилени мерките за сигурност.  ", "date": "2019.04.23", "title": "Изглежда съвсем скоро ще има среща между Ким Чен Ун и Путин"}
{"url": "https://www.actualno.com/celebrate/sveti-mychenik-lazar-bylgarski-news_742167.html", "text": "  Свети Лазар бил българин от село Дебел дял, което отстои на 14 километра от гр. Габрово. Още като момче той оставил родното си място и отишъл в Мала Азия. В селото Соми той бил нает за овчар, но като християнин предизвикал омразата на турците против себе си и някой се турски големец го хвърлил в тъмница.     След дълги изтезания и жестоки мъчения, които Лазар мъжествено понасял поради голяма любов към Христа, той бил убит на 23 април 1802 г. на 28-годишна възраст.   Господ го приел във вечните Свои обители и го рославил на небето и на земята: над мощите на св. Лазар ставали много чудеса. За него било написано житие и била съставено служба в негова чест, които според описа на проф. Иван Шишманов се намирали в частна библиотека на приснопаметния йеромонах Неофит Рилски, но които сега се намират в неизвестност. Образът му е изписан в цял ръст в параклиса на Рилския манастир “Свети Архангели”, гдето е означено и родното му село Дебелдял. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).   ", "date": "2019.04.23", "title": "Свети мъченик Лазар Български"}
{"url": "https://www.actualno.com/society/prognoza-za-vremeto-23-april-vtornik-news_742475.html", "text": "  Днес над цялата страна облачността ще е предимно значителна. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ). Главно в западната половина от страната ще превали дъжд.     Ще продължи да духа слаб до умерен вятър от изток-югоизток. Минималните температури ще са между 3° и 8°, а максималните - между 15° и 20°. Над Черноморието ще има значителна облачност. Ще духа слаб до умерен предимно източен вятър. Максимални температури на въздуха: 13-16°. Температурата на морската вода е 11-12°. Вълнението на морето ще е около 2 бала. Атмосферното налягане ще се повишава и ще е по-високо от средното за месеца.   Над планините облачността ще е значителна и на места, главно в масивите от Западна България ще превали дъжд, над 1800 метра – слаб сняг. Ще духа до умерен южен вятър, който след обяд по най-високите части ще се ориентира от югозапад и ще се усили. Максимална температура на височина 1200 метра около 9°, на 2000 метра – около 2°.\r\nПрез нощта срещу сряда облачността ще намалее и в сряда ще бъде предимно слънчево. Дневните температури отново бързо ще се повишат, сутрешните в котловините все още ще са до 1-2 градуса над нулата. В четвъртък и петък също ще преобладава слънчево време, но през втория ден ще има и по-значителни временни увеличения на облачността. На отделни места в планинските райони на Западна България са възможни и краткотрайни превалявания, но съществени валежи не се очакват. Повишението на температурите ще продължи и максималните в по-голямата част от страната ще са между 20° и 25°, по ниски, под 15°, ще остават по Черноморието. Минимални - между 5° и 10°.  ", "date": "2019.04.23", "title": "Прогноза за времето - 23 април (вторник)"}
{"url": "https://www.actualno.com/society/novini-ili-novini-kartinata-na-pechata-za-23-april-news_742479.html", "text": "  Ето какви са темите в българския печат на 23 април - Велики вторник.      Общините ще трябва да преизчислят наново данъка за втори дом в курортно селище и ще връщат пари на собствениците, които са побързали да платят задълженията си към местните бюджети. Това предвижда промяна в Закона за местните данъци и такси, внесена спешно от депутати от ГЕРБ. Тя ще бъде гласувана по бързата процедура: още във вторник е насрочено извънредно заседание на парламентарната бюджетна комисия.\r\nСобствениците на апартаменти и вили в курортите ще получат съобщения с преизчислените нови стари данъци. Платилите по-високите налози 20 април ще получат обратно надвнесените суми от местните данъчни администрации. Те ще ползват и правото на 5% отстъпка, която важи за платен данък сгради в пълен размер до 30 април. Иначе данъкът се дължи на 2 равни вноски - до 30 юни и до 31 октомври.   Търгът за продажбата на къщата, ползвана от Николай и Евгения Баневи, отпадна. Това е решение на частния съдебен изпълнител, а не на съда. Причината – длъжникът т.е. фирмата „Партнерс комерс”, е заявил, че е готов да изплати цялата сума по изпълнителното дело в размер на 2 милиона лева. Управител на фирмата е Николай Банев.     2069 камери, поставени в училищните коридори, дебнат за крадливи деца и търсят кои са виновните при възникнали спречквания и побоища. Това показва справка за \"Монитор\" от просветното министерство. С поставени на входовете камери в 1786 училища директорите следят кой излиза и влиза в школото, ръководено от тях. В 1908 пък наблюдават какво се случва в дворовете. Най-малко използваният метод от училищното ръководство за следене за спазването на реда е видеонаблюдението в класните стаи. Само в 1729 училища са поставени камери в помещенията, където се обучават възпитаниците в тях.\r\nОт справката на просветното министерство става ясно, че всяко осмо школо в страната е без каквото и да било видеонаблюдение. Най-много училища без поставени охранителни камери са в област Смолян – 28. След нея се нареждат областите Пазарджик с общо 26 школа без камери и Варна – с 20. Най-добре защитената област пък се оказва Габрово, където няма училище без видеонаблюдение. Всеки втори е готов да нарушава закона, особено ако има материална изгода. Това показва научноизследователски проект „Икономиката в сянка като девиантно поведение“ на екип учени от Института за изследване на обществата и знанието при БАН. 56,9% от анкетираните заявяват, че за нищо на света не биха погазили закон, дори и да виждат, че от това ще имат материална полза. Около 1/4 обаче смятат, че повечето закони не са приложими в реалния живот.\r\nВсеки трети иска да е от \"тарикатите\", за които нормите не важат. А докато има хора, които са над законите, останалите няма да имат равни шансове за развитие, считат половината от анкетираните.   ", "date": "2019.04.23", "title": "Новини или Novini - картината на печата за 23 април"}
{"url": "https://www.actualno.com/europe/otnovo-zapochvat-vytreshnite-pregovori-za-brexit-natisk-mej-da-kaje-koga-shte-dava-ostavka-news_742500.html", "text": "  Британският премиер Тереза Мей е под натиска на собствената си партия да определи ясна дата за оставката си, съобщи британският вестник The Guardian, цитиран от БГНЕС. Тя обеща, че преди втората фаза по преговорите за Brexit - т.е. тогава, когато Великобритания трябва да изкове търговско споразумение с ЕС.     Преговорите между правителствените министри и лейбъристите ще се възобновят днес (23 април) на фона на очевидно ограничените очаквания за пробив, като политическият фокус вероятно ще се насочи към подновените усилия на консерваторите да отстранят Тереза Май от Даунинг стрийт 10.   Лидерът на комисията \"1922 г.\", който представлява консервативните депутати, трябва да се срещне със своя председател Греъм Брейди, който според съобщенията планира да каже на премиера, че трябва да подаде оставка преди края на юни. Един от умерените депутати сподели, че е \"нормално и логично Брейди да предложи на Тереза Мей да напусне поста си\".\r\nРазговорите бяха прекъснати преди Великден, а лейбъристите заявиха, че все още не са чули възможен компромисен план по Brexit на правителството. Партията все още знае само времето и мястото за днешните разговори, без никакъв знак за дневен ред или нови предложения.  ", "date": "2019.04.23", "title": "Отново започват вътрешните преговори за Brexit, натиск Мей да каже кога ще дава оставка"}
{"url": "https://www.actualno.com/africa/armijata-na-haftar-zapochna-nov-etap-v-opita-da-prevzeme-tripoli-news_742494.html", "text": "  Либийската национална армия (ЛНА) на маршал Халифа Хафтар обяви началото на втората фаза на нападението срещу Триполи. Това се съобщава в изявлението на официалния представител на ЛНА Ахмед Ал Мисмари, предаде БГНЕС.     Ал-Мисмари заяви на пресконференция вчера, че \"ЛНА се е погрижила за сигурността на териториите и е определила основните и второстепенните позиции на Правителството на националното съгласие.\"   Ал Мисмари каза и, че ЛНА започва втората фаза на атаката срещу Триполи, използвайки силите на пехотата.", "date": "2019.04.23", "title": "Армията на Хафтар започна нов етап в опита да превземе Триполи"}
{"url": "https://www.actualno.com/crime/pojar-izbuhna-v-plovdivsko-uchilishte-news_742525.html", "text": "  Голям пожар е избухнал рано тази сутрин в училище „Климент Охридкски” в Пловдив.     Няма пострадали, а огънят е овладян, предаде bTV.   По първоначална информация са изгорели учителската стая и тоалетните. Пожарът е пламнал в момент, в който не е имало учебни занятия. Тази сутрин децата са били върнати.\r\nПричините за инцидента все още се изясняват.  ", "date": "2019.04.23", "title": "Пожар избухна в пловдивско училище"}
{"url": "https://www.actualno.com/politics/pravilno-li-e-namesen-karakachanov-v-apartamentgejt-news_741915.html", "text": "  Има или няма проблеми с цената и декларирането на терасите на имот на вицепремиера и военен министър Красимир Каракачанов? Този въпрос стана актуален след публикации на сайта за разследваща журналистика \"Биволъ\". И отговорът е противоречив, защото самата история е с доста подводни камъни, чието тълкуване определя и дали има скандал.      \"Всичко, което предишният собственик е правил преди мен, го е извършил   абсолютно законно. А аз съм закупил апартамента, както е по нотариален   акт, където са описани всички разрешения, получени от предишния   собственик. Когато видите фактурата с подобренията, която е платена, ще прецените   дали е евтин. . И разликата - едната част съм я платил с мои пари,   декларирани спестявания, другата част се изплаща\", каза   вицепремиерът пред \"Клуб З\". Пред bTV той уточни, че ако е имало проблем с декларацията му, е следвало КПКОНПИ да му го посочи. , и защо не е декларирана. Тя е покривна, т.е. обща част и е оградена с перила, казаха от ВМРО пред . На изричен наш въпрос дали ситуацията не е като при ръководителя на КПКОНПИ и достъп до въпросната покривна част да има само през апартамента на Каракачанов, отговорът беше категоричен – не става въпрос за обсебена обща част, до която да стига \"частен ВИП асансьор\". Кадри от дрон на bTV показаха остъклени тераси, а \"Биволъ\" , че става въпрос за общо 5 отделни тераси - 3 закрити (остъклени) и 2 открити - поставя се съответно въпросът защо е така. Покривната част обаче не изглежда по-различно от покривите на много кооперации в София, особено когато става въпрос за мезонет.  Освен това се оказа, че и . Всъщност, разгъната застроена площ (РЗП) не е задължително да бъде декларирана. Този парадокс е посочен и в специална публикация по темата от зам.-председателя на ВМРО Искрен Веселинов в личния му профил във Facebook. Веселинов цитира и Закона за устройство на територията (ЗУТ), според който \" съгласно инженерно становище към застроената площ се прибавя и цялата площ на тераси, балкони и лоджии по външните им конструктивни очертания; застроена площ на апартамент (или на друг самостоятелен обект), разположена на повече от един етаж, е сборът от застроените площи на отделните му етажи, включително площта на стълбищата в тях \". Същевременно в първата на \"Биволъ\" по темата се посочва, че Каракачанов си е купил мезонет на ул. \"Осогово\" 55 в София. Де факто военният министър има жилище на 7 и 8 етаж от кооперацията на този адрес. , като е приложен документ от Службата по вписванията, в който пише, че материалният интерес е 243 048 лева. Става въпрос обаче за имот от малко над 168 кв. метра, като не е ясно каква част от имота е това, след като апартаментът по нотариален акт е разделен на две - първо ниво от малко над 149 квадрата и второ ниво от малко над 61 квадрата. Във втората публикация .     Проверка на показа следното – в на Каракачанов, отразяваща положението му през 2017 година, въпросният мезонет всъщност е вписан и той е голям 210 кв. метра. - дали сумата от 264 273 лева е само за половината имот или е за целия? Записано е, че и Каракачанов, и съпругата му Росица плащат 264 273 лева, като е вписано, че всеки от тях взема по 50% от имота, но - дали графата със сумата отразява само съответната част при поделена собственост или цялата, но въпреки това се вписва два пъти. Каракачанов обаче прави заменка и с друг свой апартамент, чиято цена по декларацията му е 114 273 лева т.е. не плаща всичко в брой за новото си жилище.\r\nАко става въпрос за 264 273 лева, но по 2, цената на мезонета от 210 квадрата на ул. \"Осогово\" 55 е общо 528 546 лева. Така излиза, че на квадрат е или . Ако не е така, то на квадрат цената е съгласно декларацията, т.е. - отново повече от \"малко под 600 евро\". За момента изглежда говорим за втория вариант - няма никакво официално потвърждение на първия.", "date": "2019.04.23", "title": "Правилно ли е намесен Каракачанов в \"Апартаментгейт\"?"}
{"url": "https://www.actualno.com/crime/proverjavat-sgradi-v-haskovo-sled-tragichnija-incident-s-padnala-stena-news_742527.html", "text": "  Започват проверки след инцидента с падналата стена на старо военно поделение в Хасково, при който загина мъж, предаде bTV.     Днес се очаква по разпореждане на общината да започне и премахването на друга опасна стена на поделението, което вече е собственост на общината.   От кметството започват и проверка на всички опасни сгради на територията на общината.\r\nДни преди инцидента е започнал процес по бракуване на сградния фонд с цел разчистване и обезопасяване на мястото. От община Хасково съобщиха още, че нееднократно са сигнализирали Министерството на отбраната затова, че оградата е опасна.  Разследването е поето от военната прокуратура в Пловдив.", "date": "2019.04.23", "title": "Проверяват сгради в Хасково след трагичния инцидент с паднала стена"}
{"url": "https://www.actualno.com/velikotarnovo/kmetyt-na-ljaskovec-smenjame-prioritetite-spored-jelanieto-na-grajdanite-news_742384.html", "text": "         Да, подписахме договора с фирмата, спечелила обществената поръчка. Състоянието на пътната инфраструктура е такова, каквото е във всяка една община - с необходимости за ремонт. Ние сме планували основни ремонти на четири улици в гр. Лясковец и текущи ремонти на общинските пътища и уличната мрежа в населените места. Договорът с фирмата ( \"Пътни строежи - Велико Търново\" - б.р. ) е подписан, в момента подготвяме графиците за работа - с кои улици да започнат най-напред според състоянието им.   Едната се финансира със средства по \"Бедствия и аварии\". Имаше инцидент преди време - обилни валежи и силно снеготопене, част от оградната мрежа и подпорната стена до църквата „Св. Атанас“ бяха паднали. Изготвен беше проект, за да се стабилизира състоянието на имота. Кандидатствахме и бяхме одобрени от Междуведомствената комисия за възстановяване и подпомагане. Другата църква е обезпечена с постановление на Министерския съвет. По закон под финансово наблюдение са общините, които имат проблем с повече от три показателя. Ние бяхме така преди години. Приехме програма за финансова стабилизация, приложили сме я, подобрихме си финансовото състояние. Остана ни само един от показателите - за просрочия. Проблемът е във връзка с възможността за събираемост на приходите. Хората не плащат редовно данъчните си задължения. Ние прилагаме системата на принудително събиране след определен срок - както законът го изисква. Събираме ги лека-полека, но средствата са недостатъчни и данъкоплатецът като закъснее със своите плащания, изпадаме в определени състояния на закъснели плащания и от наша страна. Ние сме приели годишен план за компенсиране на тези закъснения и го изпълняваме.     Не. Работим с екип на общината, които вече в годините натрупаха опит. Прецизни сме, изпълняваме закона, стриктни сме към избора на изпълнител, към документацията и към нашите отговорници. Стараем се да няма поводи за обжалване и блокиране на обществените поръчки.    Изпълняваме проекта, финансиран от Програмата за развитие на селските райони - ремонт на читалището в гр. Лясковец. Получихме финансиране за една от спортните площадки. Предстои да обявим обществена поръчка за избор на изпълнител. Двете църкви предстои да ги договорим и предстоят техните ремонти. Имаме финансиран проект по \"Красива България\". Предстои да обявим обществена поръчка и за ремонт на сгради общинска собственост с бюджетни средства. Вие споменахте за ремонта на улици и пътища, който е за немалка стойност - 1,5 млн. лв. Работим по приоритети и по необходимост според това, което гражданите са ни създали като дневен ред. Аз не ги градирам като най-важни. Всички задачи са важни за нас. Само сменяме приоритетите според желанието на гражданите. Ако даден проблем е наболял към момента в по-голяма степен, гледаме да го решаваме своевременно. Иначе текущата работа си върви така, както сме я планирали в рамките на финансовата година и на поетите ангажименти в рамките на мандата. Очакваме да започнем реализирането и на един проект по трансгранично сътрудничество с Румъния, за който сме подписали договор. Рехабилитация и реконструкции на зони, разположени в гр. Лясковец и едно от селата. За наша радост инвеститорите си харесват нашата община. Имаме голям интерес от бизнеса да ситуират свои бази, фабрики и цехове на територията на общината. Вече сме затруднени да осигурим работна ръка. Имат свободни места. Община Лясковец е с ниво на безработица по-ниско от средното за страната. От тази гледна точка сме спокойни. Макар и да звучи нескромно, мисля, че администрацията ни е създала добри условия за работа с бизнеса. Сведена до минимум бюрокрация, бързи отговори, бързо разглеждане на документите. Процедурите, които зависят от общината, вървят без проблеми. Все още имаме атрактивни терени, които са изнесени на пазара и които представляват интерес. Стриктни сме към инвеститорите - да не минават само на ниво покупко-продажба и впоследствие да стоят нереализирани. Общо взето гледаме да е активно работещ бизнес и като се купи имот, да реализирана дейността.", "date": "2019.04.23", "title": "Кметът на Лясковец: Сменяме приоритетите според желанието на гражданите"}
{"url": "https://www.actualno.com/asenovgrad/praktikite-na-dvama-lekari-v-asenovgrad-moje-da-bydat-zakriti-news_742492.html", "text": "  Общо 40 на брой са към настоящия момент са общопрактикуващите в община Асеновград, които са титуляри на амбулатория за индивидуална практика за първична медицинска помощ. . Справката бе изготвена по повод намерението за преустановяване дейността на медици, които не притежават изискваната специалност. Това предстои да се случи с дата 03.06.19 г., когато изтича 5-годишното удължаване на срока за придобиване на такава.     За Асеновград и тримата споменати общопрактикуващи лекари са зачислени за специалност по обща медицина. Доктор Пъжева и доктор Димитров няма да могат да приключат в рамките на законоустановения срок, за което е уведомено Министерството на здравеопазването и председателя на управителния съвет на Българския лекарски съюз.   Съгласно действащото в момента законодателство, от 01.04.19 г., регистрацията и заличаването на такава на лечебните заведения за извън болнична помощ се извършва от изпълнителния директор на Изпълнителна агенция \"медицински надзор\". По непотвърдена информация, съществува вариант, в който практиките на лекарите без специалност ще бъдат прикрепени към свои колеги и така ще продължат да функционират и да обслужват пациентите си.", "date": "2019.04.23", "title": "Практиките на двама лекари в Асеновград може да бъдат закрити"}
{"url": "https://www.actualno.com/goodnews/spasiha-kraka-na-mlad-myj-ot-bolestta-na-behterev-sled-unikalna-3d-operacija-i-postavjane-na-implant-news_742570.html", "text": "  Ортопедите от ВМА спасиха крака на 30-годишен пациент с Бехтерев след уникална за България 3D операция, съобщиха от ВМА.     Младият мъж вече е изписан след 4-часовата интервенция, извършена от проф. д-р Неделчо Цачев, който ръководи Катедрата по ортопедия и травматология, и екипа му. Скъсяването на крака му е компенсирано след поставянето на имплант от последно поколение и пациентът се възстановява.   Над 4 месеца е продължила подготовката на екипа за първата подобна операция у нас, разкри проф. Цачев. Заради болестта на Бехтерeв, която е хронично артрозно заболяване, пациентът е „отключил” рядката диагноза ацетабуларен тунелен синдром. При нея, заради увреждането на костта, бедрената глава и шийка буквално навлизат в таза, обяснява ортопедът. „Кракът се скъсява с няколко сантиметра, движенията силно се ограничават и са много болезнени”, допълва проф. Цачев.\r\nУврежданията поради болестта на Бехтерев не позволяват на пациента да се постави класически имплант. „Освен това, ако използваме т.нар. циментна става, тя предполага ревизиране след средно 10 години, което не е приемливо при толкова млад пациент”, обяснява професорът. Затова се свързва с колегата си д-р Владислав Райков – ортопед с тясна специалност по 3D предоперативно планиране, защитил докторантура в Швейцария.  „Благодарение на резултатите от скенер, той изработи компютърен модел на костта, който да ни позволи да преценим как най-точно да разположим импланта, за да е успешна реконструкцията”, разказва проф. Цачев.\r\nВиртуалната операция е осъществена успешно на практика от ортопедите на ВМА.   „За 4 часа успяхме да запълним „издълбаното” дъно на ацетабулума с кост на пациента, да позиционираме ставата добре и да компенсираме скъсяването на крака”, разкрива подробности от интервенцията травматологът. „За първи път у нас правим реконструкция с компютърен модел, в чужбина имат опит и досега пациентите трябваше да пътуват за скъпо лечение там. Напредваме бавно, но сигурно – това е хубавото”, оптимист е проф. Цачев.    ", "date": "2019.04.23", "title": "Спасиха крака на млад мъж от болестта на Бехтерeв - след уникална 3D операция и поставяне на имплант"}
{"url": "https://www.actualno.com/society/protivnici-na-strategijata-za-deteto-ne-iskame-da-bydem-postaveni-v-roljata-na-potencialni-nasilnici-news_742518.html", "text": "  \"Не искаме да бъдем поставени в ролята на потенциален насилник към нашите деца.\" Това каза Савина Хаджийска, която е един от организаторите на протеста срещу , който се проведе на 22 април. По думите ѝ документът не се отнася за рискови групи, а поставя под общ знаменател всички. В интервю за bTV Хаджийска допълни, че Стратегията поставя дете-центриран подход, като вменява на децата права, които все още не са узрели да ползват.     \"Когато говориш за права на детето  не може да нарушаваш правата на възрастния\", допълни още Хаджийска и уточни, че в документа думи, като \"възпитание\", \"връзка родител-дете\", \"участие на родители\", \"родителски грижи\" и \"решение на родителите\" не се споменават нито веднъж.   \"И сега се извеждат деца поради пренаселеност на дома, вместо да се помогне на семейството, се счита че детето е в риск... Искат да вменят на едно дете, че има право да посещава училище, дали едно 10-годишно дете няма да реши, че има право да не посещава училище\", каза още Хаджийска. \r\nОт своя страна експертът от Светла Петрова заяви, че основният акцент в Стратегията е закрилата на правата на децата, при отчитането на обстоятелството, че са незрели, но се нуждая от закрила.  \"Детето не е обекта на родителите в семейство, то е субект на някакви права. Родителите са тези, които са отговорни за възпитанието и отглеждането му, а а ролята на държавата е да подкрепя и да благоприятства средата, в която се отглежда.\", каза още Петрова и допълни, че обстоятелството, че дадено понятие не присъства не значи, че то не присъства в контекста.\r\nПетрова уточни, че Стратегията няма нищо общо с :   \"Що се отнася до извеждането на детето от семейството - Стратегията по силата си не въвежда нови нормативни регламенти и не отрича старите, т.е. това което българското закондателство в момента регламентира то изцяло стои в основата на Стратегията. Извеждането на дете може да бъде осъществено по ред, процедура и причини, вече установени в закона.\"    Според представителя на ДАЗД \"всички тези мерки, включени в Стратегията показват ангажимента на държавата да подкрепи семейството. Основния постулат е разбирането, че семейството и семейната среда е най-добрата среда за отглеждането на детето. Извеждането е крайна мярка и се прилага, когато животът и здравето на детето са заплашени.\"\r\nПетрова допълни, че общественото обсъждане на Стратегията е удължено до 21 май.", "date": "2019.04.23", "title": "Противници на Стратегията за детето: Не искаме да бъдем поставени в ролята на потенциални насилници"}
{"url": "https://www.actualno.com/viewpoint/notr-dam-ja-ugasiha-nashite-pojari-nikoga-news_742577.html", "text": "  Днес, докато се разхождах из софийските улици, забелязах голям брой хора – просещи, дрипави, алкохолизирани; отвъд ръба. Маргинални очевидности на социална действителност. Едни държаха табелки “Моля ви, имам нужда от операция”, други вадеха на показ инфектирени рани, трети се бяха отказали дори от тези приканващи демонстрации на личната си трагедия: просто стоят с протегната ръка в онази особена парализа на провала, от която няма връщане назад. Аз впрочем все още вярвам в нещо различно от това, че тези хора са заслужили съдбата си - една общо взето обичайна и коварна представа, която им отрежда място на градски интериор, на нещо, което просто да напомня, че ако ти е зле, можеше да ти е още по-зле, затова дай петдесет стотинки на торбата с дрипи и издишай спокойно; все още си от страната на даващия, не на просещия, а това е супер.     Но преди всичко сме хора. Живеем с хора. Обядваме с хора. Разминаваме се с хора. Работим с хора. И някак си в определени ситуации, не е измислено нищо по-умно от това: да се даде. Който има дава, който няма – взима. За да може да се стабилизира и от своя страна да се превърне в даващ. Или пък просто, за да не пукне от глад. Толкова ли е трудно да изградим един затворен кръг от взимане и даване (имам предвид, извън политическото вземане-даване, тоя кръг си го имаме...)?\r\nДаренията за \"Нотр Дам\" в момента надхвърлят 1 милиард евро  - приблизително колкото е френският национален бюджет за реставрации за три години. Милионери се надпреварват кой ще даде най-много пари за възстановяването на храма. И това - макар това да стана много одумвано, е все пак хубаво. Какво сега - като не дават бизнесмените е зле, като дават - пак зле. Но ми се ще да питам следното: колко от нашите милионери помогнаха на човек в нужда, на който му предстои операция или едва намира пари да нахрани семейството си? Колко от тях помагат на хората в нужда, на сградите в нужда, на нещо в нужда въобще? Да кажем, че френският финансов елит е укорим, че уж давал пари за сгради, а не и за бедни. А нашите? Нито за сгради, нито за бедни, нито за сираци, нито за култура, нито за архитектура. \r\nДават за апартаменти. На четирикратно по-ниски цени. Затънали са в злато, коли, пари и имоти. Дори не могат да се сетят, че ако не им идва отвътре правенето на добро - пък то не им идва - може пък поне да им помогне дори по механичен път да получат одобрението на повече избиратели. И пак говорим за онази минимална незначителна част: дето се вика, (понеже при тях всичко се измерва така), по един квадратен метър пари да отпуснат. Няма да им стане по-тясно.  И на последно място: “Нотр Дам” е емблематична сграда, символ на Париж и френската нация, и пазител на традиции. Ами възрастните хора? Те не са ли онези, които също носят белезите на миналото и които имат на какво да ни научат? Историята се пренася в сгради, разбира се, но се пренася и в хора, а същите хора с минало у нас са почти толкова маргинализирани, колкото тези, с които започнах. Но на никой не трябва да се помага. Понеже успехът е индивидуален, а провалът още повече. Така както милионерът вярва, че е спечелил заслужелно абсолютно всеки милион, така и клошарът, пенсионерът, изхвърленият от системата е там по същия съвсем заслужен начин. Твърде много \"закономерности\" и твърде малко добро. Нотр Дам поне я угасиха: нашите катедрали, пардон, плевни, още горят.  Илиана Симеонова     ", "date": "2019.04.23", "title": "Нотр Дам я угасиха, нашите пожари - никога"}
{"url": "https://www.actualno.com/america/trymp-opredeli-razsledvaneto-mu-za-ruska-vryzka-kato-opit-za-prevrat-news_742571.html", "text": "  Американският президент Доналд Тръмп окачестви разследването на Министерството на правосъдието на САЩ по отношение на предполагаемия \"сговор\" между неговия предизборен щаб и Москва, като опит за държавен преврат, предаде .     Тръмп похвали новия глава на Министерството на правосъдието Уилям Бар, който заяви, че има намерение да установи как и защо е било започнато разследването по руското дело,\r\nТой иска да установи още законно ли са действали американските спецслужби, започвайки следене на близките съратници на Тръмп още преди началото на изборите през 2016 година.\r\n\"Това беше опит за държавен преврат, опит за сваляне на президента, но ние ги победихме!\", заяви Тръмп, обръщайки се към журналистите в Белия дом.  \"Що се отнася до доклада на Мълър, когато говорят за възпрепятстване на следствието, то ние даваме отпор. Знаете ли защо? Понеже винаги съм знаел колко незаконно беше цялото това дело — то беше измама.\r\nТръмп определи съперниците си като \"продажни ченгета и лоши хора, които са водели разследването, но така и не са успели да намерят доказателства за връзка на неговия щаб с Москва с цел да се въздейства върху изборите. Това са незаконни действия, които доведоха до началото на това фалшиво разследване.\"\r\nСпоред Тръмп, той и до днес не е прочел доклада на Мълър, защото не го интересува.    \"Докладът на Мълър лично мен не ме интересува. Аз съм напълно оправдан. Никакъв общи действия с Русия и никакво възпрепятстване на следствието не е имало\", заяви още той.", "date": "2019.04.23", "title": "Тръмп определи разследването му за \"руска връзка\" като опит за преврат"}
{"url": "https://www.actualno.com/pleven/vandali-stroshiha-kryst-ot-pametnik-v-park-skobelev-news_742588.html", "text": "  Бял мраморен кръст, част от паметника на Втора артилерийска бригада, участвала в боевете за Плевен преди 142 г., от неизвестни вандали в парк „Скобелев“. През последните дни жертва на вандализъм е станала и Къщата-музей „Стоян и Владимир Заимови“, която също е в района на парка. Една от стените й е напръскана със спрей. Съсипани са и няколко лампи наоколо, съобщиха от общинската управа в Плевен.     „По всяка вероятност в тази част на парка , но не можем на всяка детска площадка, до всяко кошче, всяка пейка или лампа да слагаме камера. Докато гражданското общество не започне да посочва авторите на вандалски прояви, няма да се справим с тях”, коментира кметът Георг Спартански.", "date": "2019.04.23", "title": "Вандали строшиха кръст от паметник в парк „Скобелев“"}
{"url": "https://www.actualno.com/music/cjal-tir-s-karamfili-shte-dostavjat-v-arena-armeec-sofija-za-koncerta-na-goljamata-grycka-zvezda-vasilis-karas-news_742582.html", "text": "  Цял ТИР с карамфили, специално поръчани за големият концерт на в София ще бъдат доставени в зала “Арена Армеец София” през деня на 8 май 2019, няколко часа преди началото на дългоочакваното шоу. Бляскавото събитие ще ни потопи в типично гръцка атмосфера, а феновете в залата ще могат да демонстрират емоции, удоволствие и уважение към звездата, хвърляйки табли с карамфили във въздуха и към сцената. В разгара на вечерта сцената ще се покрие с кадифен килим от цветя, като в гръцките бузуки вечери. Организаторите разкриват, че са поръчали цветята от българска фирма, която е готова да достави поръчката на това внушително количество карамфили на 8 май.     Василис Карас ще пристигне от Гърция заедно с 10 страхотни майстори бузукари и целият си оркестър, а шоуто му както винаги, ще бъде от най-висока класа. Топ изпълнителят и идол на три поколения, ще отбележи у нас завидните с голямо бузуки-парти и хиляди фенове в залата!\r\nБилетите за  се продават с пълна сила в системата на Ticketportal.bg, а голяма част от местата в залата вече са разпродадени! Цената на билетите за седящи места е от 30 до 50 лв. (според мястото в залата), а от 22 до 30 април (включително) има великденска за билетите от 30 лв, като при закупуване на 2 броя от тази ценова категория –  крайната им цена ще бъде 40 лв.!\r\nБилети можете да закупите и от: Билетен център в НДК, Билетната каса на зала “Арена Армеец София”, верига книжарници Booktrading, Office1superstore, бензиностанции ОМВ.  За най-големите фенове в залата се предлагат и седящи места на терен (на ВИП маси), разположени пред и близо до сцената,. Масите са с различни ценови категории. Повечето от тях вече са разпродадени, а интересът към събитието е огромен! Билети за можете да намерите .    Присъединете се към събитието във fаcebook .", "date": "2019.04.23", "title": "Цял ТИР с карамфили ще доставят в “Арена Армеец София” за концерта на голямата гръцка звезда - ВАСИЛИС КАРАС "}
{"url": "https://www.actualno.com/curious/bylgarin-e-kupil-naj-skypoto-imenie-v-los-andjelis-news_742565.html", "text": "  Най-вероятно българин е купил имение за над 34 милиона долара в Бевърли Хилс. Списание \"Variety\" определя сделката като най-голямата за 2019 година.     Купувачът е посочен като Христо Йорданов Христов. Списанието пише, че това или е известен търговец на оръжие от България, или човек, чието име напълно съвпада с неговото. Все още няма официално потвърдждение от страна на купувача.   Имотът в квартала на богатите в Лос Анджелис е с площ около 4 декара. Къщата е в него е със застроена площ 1300 квадрата. Има 7 спални, тавани на височина 8 метра и дори 25-метров водопад, управляван от компютърна система.\r\nИмотът е завършен преди 5 години от бивш израелски военен и и американски инвеститор от Далас. Първоначално е бил обявен за пордан за 55 милиона долара.   Снимка: Архив ", "date": "2019.04.23", "title": "Българин е купил най-скъпото имение в Лос Анджелис?"}
{"url": "https://www.actualno.com/music/za-vtora-godina-japonskata-pianistka-fumie-fukui-iznese-koncert-v-zala-kioto-v-hotel-marinela-sofia-news_742579.html", "text": "  В присъствието на Н. Пр. посланика на Япония в България Масато Ватанабе, точно година след последния й концерт в зала “Киото”, изпълни концерт в две части, като първата бе посветена на музикални композиции от Япония, а във втората част тя представи музика от България.     Фумие Фукуи е позната в нашата страна, чрез виртуозните изпълнения на български композитори. Японската пианистка е лауреат на два конкурса, които се провеждат в София - “Алберт Русел” и “Музиката и Земята”. Пиано рециталът, , е първото официално събитие от празничния календар, честващ четиридесет годишнината на Японския хотел. Една от най-емблематичнитe сгради на София, създадена от гениалния архитект Кишо Курокава, ще отбележи своя юбилей на 24 май тази година.", "date": "2019.04.23", "title": "За втора година японската пианистка Фумие Фукуи изнесе концерт в зала “Киото” в хотел Marinela Sofia"}
{"url": "https://www.actualno.com/health/8-neverojatni-fakta-za-chudoto-na-prirodata-aloe-vera-news_742601.html", "text": "  Може би няма човек, който да не знае, че Алое Вера е магическо растение. То има множество лечебни свойства и наистина много ползи за здравето и красотата. Алоето е едно от растенията, които имат най-широка употреба щом стане въпрос за здраве и красота.     То лесно може да бъде отгледано в домашни условия, след което ще имате възможността да се възползвате от множеството полезни свойства под формата на домашни маски и лекове. Алое Вера е растението, което има най-силно изразени лечебни действия върху човека.       От много години Алое Вера се използва като безопасно билково лекарство. Има множество проучвания, които доказват неговите полезни свойства. Алое Вера може да бъде нанасяно върху косата или кожата или да бъде приемано като напитка. По който и начин да се използва, то подобрява цялостното здраве и красота. Във вътрешността на листата Алое Вера има плътен чист гел, който съдържа изключително много ключови съединения. Алое Вера съдържа много голям брой хранителни вещества. Комбинациите между тях са причината за множеството ползи на това растение.То може да бъде използвано за различни цели, свързани с красотата и здравето ви.     Алое Вера няма никакви странични ефекти, употребата на това растение е подходяща за всякакви възрасти и няма да предизвика нежелани алергични реакции. Продуктите, произведени от Алое Вера за напълно безопасни. Можете да използвате растението за всякакви нужди без никакво притеснение.    Хидратацията на кожата е доста важна, ако искате да запазите млада и красива кожа за по-дълго време. Можете да хидратирате кожата си бързо, лесно и много ефикасно като използвате силата на Алое Вера. Растението успява да хидратира кожата, защото прониква в най-долните слоеве. Това го прави изключително полезно и важно за кожата ви. След нанасянето на Алое ще усещате кожата си значително по-мека и хидратирана. Също така, ако използвате това растение вместо крем в продължение на две седмици, ще забележите, че пигментните петна по лицето ви са намалели. То има силата да изглажда тена на кожата.    Поради високото съдържание на аминокиселини, минерали и витамини, Алое Вера има и свойството да подсилва имунната система. Също така растението е много полезно за храносмилателната система и бъбреците. Можете да приемате гела от Алое Вера, в комбинация с мляко или сок. Също така можете да приемате полезното растение под формата на таблетки, чай, капсули и други.    То не съдържа различни генно модифицирани организми. Особено ако го отглеждате сами, можете  да бъдете сигурни, че получавате екологично чист продукт, който можете да използвате без притеснение за различни козметични и здравни цели. Алое Вера може да спомогне за по-бързия растеж на косата. Това е така, защото то съдържа витамини и минерали, като мед и цинк, които са изключително важни за растежа на косата, растителни стероиди и мастни киселини. Ако искате да подобрите здравината и вида на косата си, можете да използвате продукти, съдържащи екстракт от Алое Вера или да си правите домашни маски. Тялото с киселинно рН е място за размножаване на много бактерии и развитието на болести. То е атмосфера, в която болестта процъфтява. Поддържайте тялото си балансирано като ядете и пиете алкални храни и напитки, като сок от алое вера.", "date": "2019.04.23", "title": "8 невероятни факта за чудото на природата - Алое Вера"}
{"url": "https://www.actualno.com/curious/komplimentite-koito-vseki-myj-iska-da-chue-news_741409.html", "text": "  Всеки човек обича да получава комплименти, не мислим, че има смисъл да говорим на тази тема. Факт е обаче, че мъжете правят комплименти на жените доста по-често, отколкото жените на мъжете.     Все пак и мъжете искат да се чувстват ухажвани и обгрижвани. За тази цел трябва и жените да правят комплименти на мъжете. Правили ли сте го? Ако не сте, то е време да опитате. Днес обаче няма да си говорим за комплименти от типа \"Красив си!\", \"Имаш уникално тяло!\", \"Харесва ми новата ти блузка!\" и т.н. Напротив, ще си говорим за комплименти, които са много по-значителни.     Всяка жена търси връзка с човек, с когото да се чувства в безопасност. Мъжът пък се стреми точно към това- да накара жената до себе си да се чувства спокойна и обичана. Това е наистина голям комплимент за тях, защото това означава, че са изпълнили основната си задача. Ако наистина има мъж в живота ви, който ви кара да се чувствате по този начин, по-добре го споделете с него. Ще се почувства наистина много добре. А той ще бъде толкова горд със себе си, че ще направи всичко възможно да ви накара да се почувствате още по-добре.   един мъж обикновено се опитва да развеселява жената до себе си. Чувството за хумор е едни от най-важните качества в един мъж, а признанието, че го притежава е наистина огромен комплимент за даден мъж. Ето защо, ако той наистина успява да ви разсмее всеки път, не се колебайте да му го кажете. когато имате възможност, изтъквайте положителните качества на мъжа до себе си. По този начин ще му направите огромен комплимент и ще го мотивирате да продължава да се държи по този начин. Можете да използвате фрази като \"Нещото, което харесвам най-много в теб е ...\", \"Това го правиш най-добре\" и т.н. По този начин той не само ще се почувства добре, но и ще се почувства специален.    Помислете как ви кара да се чувствате мъжа до вас, по какъв начин ви въздейства и какво влияние има той над вас. По този начин той ще осъзнае, че наистина е много значим за вас. Това определено ще го накара да се чувства добре. Достатъчно е да кажете \"Ти ме караш да се усмихвам, когато ми е най-тъжно\", това е фраза, която може да накара всеки мъж да се почувства обичан и желан. Ако обичате този човек, той със сигурност има подобно влияние над вас, просто го споделете.     За мъжа е изключително важно една жена да харесва най-близките му приятели. Те обикновено се стараят да се държат добре, за това оценявайте всяко едно тяхно усилие. Ако наистина харесвате компанията му, просто го споделете. Това ще го накара да се почувства добре, защото наистина е много важно да харесвате приятелите му.  Опитайте се наистина да се сближите с тях, защото те са семейството, което сам си се избрал. Заслужава си да сте в наистина добри отношения с тях, ако искате нещата между вас да се получат. Голяма част от жените имат прекалено големи очаквания от мъжете, когато става въпрос за професия и финанси. Точно заради това е много важно да умеете да правите комплименти, свързани с професията. По този начин всеки мъж се мотивира и започва все повече да вярва в себе си. Комплимент от любима жена, свързан с професията, би се харесал на всеки един мъж.", "date": "2019.04.23", "title": "Комплиментите, които всеки мъж иска да чуе"}
{"url": "https://www.actualno.com/society/veliki-vtornik-e-news_742478.html", "text": "  На Велики вторник от Страстната седмица в църквата се чете освен притчата за талантите, тази за десетте девици. В тази притча се говори за пет мъдри и пет неразумни девици, а се подразбира пет мъдри и пет неразумни човешки души. Мъдрите имали чисти светилници и свещен елей, а неразумните - само чисти светилници. Светилниците в тази притча символизират телата, а маслото (елей) - милостта. На гръцки език \"милост\" се произнася \"елеос\". Оттук е дошла и думата \"полиелей\", което означава \"многомилостив\".     На празничната утреня освещаването на църквата се усилва от запалването на свещите и елея, когато се пеят псалмите за многото милости Божии към избрания народ и много пъти се повтаря: \"да бъде милостта Му вечна, алилуя\"!   Страстната седмица е последната от Великденския пост, който продължава осем седмици. През тази седмица от Лазаровден всеки ден е значителен до Възкресението Христово.", "date": "2019.04.23", "title": "Велики вторник е!"}
{"url": "https://www.actualno.com/goodnews/otlichie-za-edinstvenija-uchenik-ot-sofija-donesyl-nagrada-ot-kluchyt-na-muzikata2019-news_741612.html", "text": "  Четвъртокласникът Деян Калапишев от столичното 104 основно училище „Захари Стоянов”, донесъл единствената награда на София от Националното музикално състезание „Ключът на музиката\"`2019, в което се класира на второ място, получи грамота от министъра на образованието и науката Красимир Вълчев.      Престижното отличие връчи началникът на Регионалното управление на образованието София-град Ваня Кастрева в присъствието на директора на училището и учителката по музика на младия столичен гайдар Деян, който се оказа, че е голям  математик.   „Много често се случва такова съчетание на способностите,  може би защото и за музикантите, и за математиците е много важно да бъдат точни“, коментира Ваня Кастрева.   Поздравявайки 11-годишния  Деян, тя му сподели, че много се гордее с неговото представяне - \"да си втори в национално състезание си е страхотно постижение и нека това ти е шанс следващият път да станеш първи\". Кастрева му пожела и още по-добър късмет, да влезе в СМГ и да продължи да съчетава математиката с музиката.\r\nРепортер на стана свидетел на награждаването след разговор с началника на РУО-София-град по друг повод - .    ", "date": "2019.04.23", "title": "Отличие за единствения ученик от София, донесъл награда от „Ключът на музиката\"`2019"}
{"url": "https://www.actualno.com/tips/sigurnite-futbolni-prognozi-ot-anglija-holandija-i-germanija-vyv-vtornik-vecher-news_742715.html", "text": "  В последния месец на от големите първенства ще се постараем да бъдем почти безгрешни в рубриката \"сигурни \", като целта е да завършим силно кампанията преди да се насочим към по-непопулярни първенства в иначе \"сухите\" летни месеци. Ето ги и предложенията за вторник вечер от нашия типстърски екип:           отнъм приема Брайтън в отложен мач от 33-ия кръг на английската Висша лига. Тотнъм е поредният отбор на Острова, който се бори за мястото си в Топ 4, а домакинство на Брайтън изглежда перфектно за нови три точки в битката за квартета. Отделно на факта, че „шпорите” нямат загуба на новия „Тотнъм Стейдиъм”, а и на класата на лондончани с южняци очакваме, че Тотнъм ще вземе мача си. Коефициентът от 1,36 изглежда повече от привлекателен за комбинация с друг .   : Тотнъм (коефициент 1,30)       Годината за Аякс може да се превърне в една от най-успешните за 21-и век, и то след като изглеждаше така, че \"лъвовете\" няма да направят нищо значимо през сезона. Отборът изоставаше сериозно от ПСВ в класирането, а в Шампионска лига се очакваше да отпадне от Реал Мадрид. Оттогава насам обаче Аякс играе брилянтен футбол и премина границата от 100 отбелязани гола в Холандия. Атакуващата мощ на тима е невероятна, а Витес ще я усети с пълна сила. Гостите допускат много попадения в последните си мачове (9 в последните си 5 мача), докато Аякс не спира да бележи. В 5 от последните си 8 мача домакините вкара и в двете полувремена на срещите си, така че спокойно може да се търси този залог в мача довечера.    : Аякс да отбележи и в двете полувремена (1.61 коефициент) РазенБалшпорт Лайпциг се представя вдъхновяващо през този сезон. Отборът се върна в топ 4 в Първа Бундеслига и участието в Шампионска лига през следващия сезон изглежда гарантирано. Отборът се намира в отлична форма с 14 поредни мача без поражение, както и 6 поредни победи във всички турнир. Хамбургер насочи всичките си усилия в последните месеци за Купата на Германия и стигна до полуфинал, но загуби сериозната си преднина във Втора Буднеслига за завръщане в елита. В последните 6 мача германският гранд има само 1 победа (3 равенства, 2 загуби), но нито един от отборите не е от класата на гостуващия днес тим. : Победа за Лайпциг (1.60 коефициент)   ", "date": "2019.04.23", "title": "Сигурните футболни прогнози от Англия, Холандия и Германия във вторник вечер"}
{"url": "https://www.actualno.com/politics/lubomira-gancheva-bylgarija-e-pyrvenec-po-energijna-bednost-news_742716.html", "text": "  България не само е държавата с най-висока бедност, не само е държавата с най-голямата разлика в стандарта между най-богатите и най-бедните хора, а също така е , алармира зам.-председателят на ПП АБВ Любомира Ганчева.     Тя посочи, че тази тенденция се отнася за огромен процент от обществото. Статистиката сочи, че около 100 човека всяка година измръзват до смърт в домовете си.   „400 000 души по официална статистика на Евростат за изминалата година са имали нещастието да при изключително лоши условия на живот.\r\nЗа над 75% от работещите сметките за ток представляват 30% от техните доходи. Почти всички работещи посочват, че се съобразяват с тези сметки и не могат да се отопляват по начина, по който биха желали и именно затова правят компромиси с качеството.  Ганчева коментира, че за миналата година управляващите се похвалиха с намаляването на парниковите емисии - рекордно за последните три години за България, обаче не бе дадено обяснение за това, че голямата част от намаляването се дължи на факта, че българите не могат да смогнат да си платят сметките за отопляване. И всъщност това е причината за намаляването на парниковите емисии, а не добрата политика на ГЕРБ.", "date": "2019.04.23", "title": "Любомира Ганчева: България е първенец по енергийна бедност"}
{"url": "https://www.actualno.com/education/dyrjavata-otvyrna-na-unss-shte-proverjava-za-finansovi-narushenija-news_742708.html", "text": "  Не само че държавата няма да реагира моментално на за спешно осигуряване на пари, но ще има и проверка на обществени поръчки от университета. Това става ясно от официална позиция на финансовото министерство.     Подопечните на финансовия министър Владислав Горанов са категорични, че държавата ще спази поет ангажимент за 7,5 млн. лева към УНСС, но чак след като бъдат усвоени необходимите средства по Оперативна програма \"Региони в растеж\" - т.е. 4,5 млн. лева. Пари от държавата ще има, когато има пари от Европа, е посланието на финансовото министерство. За съответната година това означава, че може да се чака за пълно усвояване и до началото на следващата.   Освен това, финансовото министерство предупреждава, че ще има проверка на допълнително споразумение за строеж на топлопровод за новия корпус на УНСС. Предвидените допълнително пари в анекса са 1,2 млн. лева и те трябва да бъдат платени на \"ГВ 2016\". Проверка ще има и на предвидения от УНСС разход от 1,5 млн. лева за обзавеждане и оборудване на учебни помещения.\r\nПрипомняме, че по-рано днес (23 април) от УНСС пуснаха и призоваха държавата да даде 10,3 млн. лева, за да бъде платено на строителя на новия учебен корпус на висшето учебно заведение. На 16 април 2019 г. изпълнителят на проекта е призовал университета за доброволно изпълнение на текущите задължения. Ако това не се случи, университетът е заплашен от фактическа неплатежоспособност и има риск сметките му да бъдат запорирани, което ще доведе до спиране на изплащането на стипендиите и помощите на студентите и докторантите, на заплатите на преподавателите и служителите.  “Необходимо е финансирането да се осигури в най-кратки срокове, за да се удължи срокът на проекта. В противен случай ще бъдат загубени 4.5 млн. лв. европейска безвъзмездна помощ, която държавата ще се наложи да връща заедно с лихвите”, предупреждават от УНСС.", "date": "2019.04.23", "title": "Държавата отвърна на УНСС - ще проверява за финансови нарушения"}
{"url": "https://www.actualno.com/crime/zaradi-pojar-neochakvana-vakancija-v-plovdivsko-uchilishte-news_742685.html", "text": "  Учениците от пловдивското начално училище \"Свети Климент Охридски\" няма да учат в следващите 3 дни. Причина за това е избухналият тази сутрин . Така малчуганите ще се завърнат в класните стаи чак след Великден.     Училището е било посетено тази сутрин от експерти от Регионалната здравна инспекция, които са направили замервания на качеството на въздуха и наличие на вредни вещества. Проверката е показала, че няма превишаване на нормите, но има силен задушлив мирис на изгоряла пластмаса, заради което следващите дни са обявени за неучебни. Предстои цялостен ремонт на изгорялата учителска статия и намиращите се в съседство тоалетни. За целта учебното заведение ще използва средствата от застраховката, като освен нея \"Свети Климент Охридски\" ще получи и помощ от община Пловдив, която разполага със специален фонд за аварийни ремонти.   Пожарът в училището в пловдивския район \"Южен\" възникна малко преди 7 часа тази сутрин. Според официалната информация в една от стаите се е възпламенил климатик. Огънят е локализиран и потушен бързо от екип на Втора РСПБЗН без да се разпространи в останалите помещения. За щастие няма пострадали, тъй като в момента на пожара не е имало учебни занятия.\r\nНачално училище „Свети Климент Охридски” е създадено през 1935 година и е носител на Орден „Кирил и Методий” Втора степен. В него се обучават 285 ученика от първи до четвърти клас, организирани в 12 паралелки.  ", "date": "2019.04.23", "title": "Заради пожар: Неочаквана ваканция в пловдивско училище "}
{"url": "https://www.actualno.com/tips/strategija-za-futbolni-prognozi-kak-da-imame-dylgosrochen-uspeh-v-sveta-na-zalozite-news_736051.html", "text": "  Има два основни типа \"играчи\" при залагането на футболни мачове - тези, които залагат заради печалбата и тези, които залагат за удоволствие. И за двата типа обаче важи една и съща цел: да \"надцакаш\" букмейкърите и в крайна сметка да се озовеш от печелившата страна на .     За тази цел е от изключителна важност да се позоваваш на няколко основни правила, преди да прибегнеш към залозите в лавината от футболни мачове, които ни предлагат букмейкърите. Аз ще се опитам да изведа най-важните фактори, на които трябва да обръщате внимание, и които са приети в цял свят като основополагащ източник на информация за оформянето на крайните ни залози.    - с .  винаги проверявайте формата на отборите, на които възнамерявате да залагате, както и последните им резултати. Ако е възможно, намерете отзиви от последните им мачове и ги прочетете, защото никога не се знае дали не е имало странични фактори за крайния изход, което да ни подведе при подбора на нашите залози.   - друг важен фактор е формата на отборите като домакини и съответно като гости. Има отбори, които закономерно играят по-силно на свой терен, докато други се представят изключително силно като гост. Набележете такива мачове, които да съпоставят силен домакин и слаб гост (или обратно).  проверявайте историята между двата отбора, т.е. последните мачове помежду им. Ще се изненадате колко често историята се преповтаря с всяка година. Все пак внимавайте с отбори, които не са играли един срещу друг в последните няколко години, както и с местни дербита, които носят със себе си по-висок емоционален заряд.        - винаги проверявайте за наказани и контузени футболисти. Вижте кои играчи се очаква да пропуснат двубоя и от каква важност са те за своя отбор. Проверете дали отборът има достоен заместник на играча, който не е наличен за въпросния мач. това е един от най-важните фактори, на които трябва да обръщате внимание, особено в края на сезона или в турнирите с директни елиминации. Всеки един отбор има различни приоритети и влиза в даден мач с по-голям или по-малък интерес от победата, което драстично увеличава/намалява хъса им за игра.  - последният важен фактор, на който би трябвало да обръщате внимание, е програмата на отборите и това колко натоварена е тя. Често тимовете, особено тези в по-големите първенства, са принудени да играят по три-четири мача в рамките на твърде малък период от време, което води до умора, а и ротации в съставите им.       - не залагайте на отбори и първенства, за които не знаете нищо;\r\n- не бъдете твърде самоуверени, тъй като футболът е много непредсказуем спорт;\r\n- не е желателно да се залага в началото на сезона, тъй като отборите все още не са показали в какво състояние се намират;\r\n- не разчитайте на външното ви усещане за мачовете, а единствено на анализите и изводите, които сте си направили за даден отбор;\r\n- и за финал: проявете дисциплина. Ако сте претърпели тежка загуба, не се опитвайте да компенсирате загубеното с нов залог - това единствено би влошило ситуацията. Ако не ви върви, прекратете със залозите за деня.    Автор:   ", "date": "2019.04.23", "title": "Стратегия за футболни прогнози: Как да имаме дългосрочен успех в света на залозите?"}
{"url": "https://www.actualno.com/europe/zelenski-shte-se-bori-sreshtu-korupcijata-s-lishavane-ot-deputatski-imunitet-news_742747.html", "text": "  Съветниците на новоизбрания украински президент Володимир Зеленски обявиха антикорупционните му планове, около които се въртеше предизборната му кампания, съобщава Би Би Си, цитирани от БГНЕС. Част от тях включват премахването на депутатския имунитет и прозрачност в покупките за армията.     Халина Янченко, висш представител на антикорупционното бюро на страната Набу, заяви че „имунитетът на депутатите трябва да остане в миналото”, каза тя пред телевизия Хромадске.\r\nСъветник Иван Апаршин заяви, че поръчките свързани с отбраната, „ще бъдат възможно най-прозрачни”.\r\nЗеленски е известен комедиант, който спечели 73% от гласовете при изборите в неделя.  Украинският парламент планира да гласува закон в четвъртък, с който да се свали депутатския имунитет, заяви заместник-председателят на парламента Ирина Гарашченко.   Цитирана от украинската новинарска агенция Униан, тя каза, че законът е бил проверен от конституционния съд.\r\nПроблемът с имунитетите се обсъжда от няколко години.    Междувременно в източна Украйна сблъсъците продължават и подкрепените от руснаците бунтовници се сражават с украинските военни.\r\nЗеленски иска да разговаря директно с Русия, за да възстанови мира в конфликтната зона, където бунтовниците управляват.\r\nИван Апаршин, съветник по отбраната на Зеленски заяви пред украинския сайт Обозревател, че бюджетът на министерството на отбраната, ще бъде направен „възможно най-открит за хората”.   През февруари по време на кандидат-президентската кампания избухна голям скандал свързан с военните поръчки.\r\nПодозира се, че сина на съюзник на бившия президент Петро Порошенко е сключил корупционни сделки свързани с продаване на руско военно оборудване на украинските военни на завишени цени.   Апаршин е дългогодишен служител на министерството на отбраната и обещава разследвания срещу хора, заподозрени в корупция в сектора на отбраната.\r\nТой също така спомена и тежките провали в руско-украинския конфликт, особено за загубата на Иловайск, Дебалцев и Крим. По този въпрос, каза той, „никой няма да крие нищо.”\r\n„Представителите, които са взели решенията да не се действа там, където е трябвало ще бъдат обвинени”, добави Апаршин.", "date": "2019.04.23", "title": "Зеленски ще се бори срещу корупцията с лишаване от депутатски имунитет"}
{"url": "https://www.actualno.com/curious/dneven-horoskop-za-24-april-news_742766.html", "text": "        Провалените планове от миналите дни може да се осъществят още в този ден при малко находчивост от ваша страна. Ексцентричните идеи не  са ви в природата, затова не разчитайте на тях. На хоризонта се очертава  сериозно сътрудничество или важен договор. Тази сряда си направете заслужен подарък, обадете се на стари и верни  приятели – време е да подновите контактите с някои от тях. Неочаквана  новина може да ви зарадва или набързо да решите да направите кратко  пътуване.   Тази сряда може да дочакате признание в работата,  от което е добре бързо да се възползвате. То може да се отрази  положително на доходите ви, но е необходимо да покажете, че го  заслужавате. Краят на седмицата е време, което да посветите на себе си.  Само не се набърквайте в интриги.     Това е ден за приятели – за срещи и приятни моменти, но и за  полезни неща. Точно приятел може да ви удари едно рамо там, където имате  най-много нужда. За някои от вас тази помощ може да е финансова, а  други точно сега да оценят по-практичните хора около себе си. През този ден е необходимо да вложите малко повече упоритост и търпение, но не чакайте  светкавични резултати. Денят може да приключи в приятна компания. Не отвръщайте язвително на забележките на по-възрастни  роднини. Тази сряда се пазете от  настинки и от грешки, ако почивните дни за вас са работни. Ако все пак  подобно нещо се случи, не е повод да изпадате в депресия, а бързо да си  вземете бележка. Избягвайте споровете, особено ако те са с началника.   Тази сряда някои от вас отсега ще се загрижат за покупки за дома си или ще  правят размествания и ремонти. Улисани в пазаруване, гледайте да не  останете без стотинка, затова добре си правете сметката и не харчете  повече от това, което сте предвидили. Тази сряда е възможно в общуването да получите  отговори на отдавна вълнуващи ви проблеми и да ви посочат верните  решения. Някои може да получат неочаквано възнаграждение, а други – ново  служебно предложение, което обещава да е по-добро във финансов план. Тази сряда може да получите странични доходи, свързани с работа, която няма да имате  желание да разгласявате. Приятна суматоха ви очаква в дома и неочаквано  може да ви дойдат на гости роднини или приятели. Тази сряда напрежението в служебен план ще се разсее и може спокойно да  се обърнете към началството, за да изгладите спорни въпроси. Същото се  отнася и за романтичната връзка – време е да си поговорите и да разсеете  подозренията на половинката за вашето поведение. Малка, но заслужена радост очаква някои от вас още в този ден. Може  да е признание на заслугите ви и нека тя да ви послужи като стимул да  станете още по-отговорни, тъй като някои от вас са на прага на важни  събития в служебен план. Сега е моментът да инвестирате в бизнес начинание. Тази сряда обърнете внимание на репутацията и авторитета, които имате сред другите.  Коригирайте поведението си към по-сериозно и покажете, че можете да  носите отговорност. Това е печелившата стратегия за постигането ви на  успех в работата – заложете на нея за месец напред.", "date": "2019.04.23", "title": "Дневен хороскоп за 24 април"}
{"url": "https://www.actualno.com/asia/jena-se-sybudi-sled-27-godini-v-koma-news_742839.html", "text": "  Мунира Абдула от Обединените арабски емирства се е възстановила от 27-годишна кома, в която изпаднала след пътно произшествие, съобщава BBC.     Жената била на 32 години, когато автомобилът, с който пътувала, се блъснал в автобус през 1991 г. Тя била на задната седалка и държала 4-годишния си син Омар в ръцете си. Той получил само драскотини, защото майката го защитила от удара, но тя била с тежка мозъчна травма.   Абдула била прехвърляна в различни болници в ОАЕ и в чужбина. През април 2017 г. семейството получило субсидия за лечение в Германия. Жената била оперирана и непрестанно трябвало да бъде на физиотерапия, за да не атрофират мускулите й. През юни 2018 г., седмица преди изписването, тя се раздвижила. Това изглежда било предизвикано от скандал в стаята ѝ, в който участвал синът ѝ. Изглежда Абдула усетила, че той е застрашен и започнала да издава неясни звуци.\r\nСлед 3 дни извикала сина си по име, а после казала имената и на своите братя и сестри. Когато се събудила, тя с трудност отговаряла на въпросите на лекарите и казала стихове от Корана.  С времето Мунира Абдула станала по-комуникативна. Сега отново е преместена в болница за физиотерапия и рехабилитация в страната си. В доклад на болницата от миналия месец се казва, че \"тя може да общува, особено в познати ситуации\".\r\n\"Причината, поради която споделих тази история с хората, е никога да не губят надежда по отношение на близките си, не мислете, че са мъртви, когато се намират в такова състояние\", твърди синът ѝ Омар пред в. National, който се издава в ОАЕ.", "date": "2019.04.23", "title": "Жена се събуди след 27 години в кома"}
{"url": "https://www.actualno.com/health/kak-da-spish-po-dobre-kato-promenish-hranitelnite-si-navici-news_742723.html", "text": "  Всеки мрази онези моменти, в които се върти в леглото посреднощ и не може да заспи. Правиш какво ли не. Броиш овце, пускаш си лека музика, опитваш се да елиминираш всякаква светлина. И в крайна сметка нищо. А знаеш ли, че спането ти може да се промени, ако промениш само няколко малки, хранителни навика.          Колкото и да си мислиш, че кафето не ти влияе, кофеинът ще те държи буден през нощта. Ето защо е добре да избягваш пиенето на кафе след обяд, колкото и да обичаш енергизиращата напитка.   Според проучвания, диетата богата на фибри, има силата да подобри качеството на съня. Ето защо, постарай се да приемаш достатъчно плодове, зеленчуци, бобови растения и ядки. Друг елемент, който ще подобри съня ти, е магнезият. Приемай го под формата на добавка или с храни като спанак, нахут и бадеми.        Доказано е, че приемът на захар, пълномаслени млечни продукти и червени меса може да наруши качеството на съня ти. Ето защо е добре, ако искаш да спиш по-спокойно, да намалиш приема на тези храни. Храненето непосредствено преди лягане е другото нещо, което ще ти попречи да имаш спокоен сън. Ето защо, ако искаш да спреш това, храни се поне 2 часа по-рано и избягвай ястия с тежки сосове. Да пиеш по чаша вино с вечерята е едно, но когато количеството изпит алкохол се повиши, това ще повлияе на качеството на съня ти. И дори да си мислиш, че той може да те приспи, истината е, че той няма да ти донесе дълбок, качествен сън. За да елиминираш ефекта, спри с пиенето поне 2 часа преди лягане.      ", "date": "2019.04.23", "title": "Как да спиш по-добре като промениш хранителните си навици"}
{"url": "https://www.actualno.com/starazagora/do-30-dni-trjabva-da-prikluchi-remontyt-na-peshehodnata-zona-v-stara-zagora-news_742705.html", "text": "  30-дневен срок за завършване на ремонта на пешеходната зона в Стара Загора е дал изпълнителят на проекта, съобщи пред медии днес кметът Живко Тодоров. След приключването на строително-монтажните дейности общината ще наложи санкции за всеки ден от закъснението. Какъв ще е размерът на глобите ще стане ясно на по-късен етап. Площадът пред общината е напълно завършен и преди десетина дни обектът е приет.     Стана ясно още, че започва поетапното обособяване на еднопосочни улици на изток от бул. „Патриарх Евтимий” до ул. “Иван Вазов”. Това ще облекчи движението в източната част на Стара Загора и ще реши една част от проблемите с паркирането. Преминаването към еднопосочния режим на движение е съгласуван с КАТ и трябва да приключи до края на май.   ", "date": "2019.04.23", "title": "До 30 дни трябва да приключи ремонтът на пешеходната зона в Стара Загора  ​​​​​​​"}
{"url": "https://www.actualno.com/asia/japonski-universitet-veche-njama-da-naznachava-profesori-pushachi-news_742755.html", "text": "  Японски университет престана да назначава професори и преподаватели, които пушат. Това става в момент, когато Страната на изгряващото слънце засилва кампанията си против преди олимпиадата 2020.     Говорителят на Университетът в Нагасаки Юсуке Такакура каза пред AFP, че те са „спрели да назначават преподавателски състав, който пуши“, въпреки че все още може да бъде предложено назначение на тези, които обещаят да откажат цигарите преди назначаването.   Освен това университетът забрани пушенето на територията на цялата си територия от август, откривайки клиника за онези, които не могат да се откажат, каза Такакура.\r\n\"Стигнахме до заключението, че пушачите не са годни за образователния сектор\", каза говорителят, добавяйки, че университетът е потърсил правен съвет и не смята, че политиката противоречи на законите за дискриминация.  Местните медии съобщиха, че това е първият държавен университет, който въвежда такова условие за заетост и този ход идва след като градското правителство на Токио прие строги нови правила за борба с тютюнопушенето през миналата година преди Летните игри 2020.\r\nЯпония отдавна е встрани от развитите страни, счита се за рай за където пушенето е разрешено в много ресторанти и барове, предаде БГНЕС.   Новите закони на Токио забраняват дименето в ресторантите в столицата, независимо от големината им. Ресторантите могат да създадат отделни помещения за пушене, но клиентите не могат да ядат или пият там.    Пушенето също е изцяло забранено в училищни помещения - от детски градини до гимназиите, въпреки че пространство може да бъде отделено извън университетските и болничните сгради.\r\nСветовната здравна организация е дала на Япония най-ниската си оценка за усилията за предотвратяване на пасивното тютюнопушене и Токио дори има по-лоши резултати в региона в сравнение със страни като Китай и Южна Корея.\r\nВъпреки това употребата на тютюн в Япония намалява в съответствие с по-широката световна тенденция.   ", "date": "2019.04.23", "title": "Японски университет вече няма да назначава професори-пушачи"}
{"url": "https://www.actualno.com/crime/chetirima-s-obvinenija-za-danychni-prestyplenija-peti-se-izdirva-news_742632.html", "text": "  Специализираната прокуратура привлече към наказателна отговорност четири лица за участие в организирана престъпна група за данъчни престъпления. Пети участник в групата е извън България, предстои обвиненията срещу него да му бъдат предявени след неговото издирване и връщане в страната, предаде БГНЕС.     До момента е установено, че от 2014 г. до април 2019 г. групата е ощетила бюджета с поне 8 860 057 лева чрез избягване плащането на корпоративен данък и ДДС.   Механизмът на престъпната дейност е включвал регистриране на офшорни фирми и търговски дружества в Гърция на името на подставени лица, контролирани от групата, деклариране на несъществуващи вътрешно-общностни доставки на спортни стоки, както и продажби на спортни стоки чрез интернет платформа, които не са били отчитани.\r\nГрупата е неутрализирана на 17 април при специализирана полицейска операция на ГДБОП под надзора на Специализираната прокуратура. Извършени са претърсвания в жилища, в счетоводна къща и етаж от офис сграда. Иззети са документи, компютри, печати на фирми, банкови карти, мобилни телефони.  На участниците в групата са повдигнати обвинения. На четириматата задържани по време на операцията (за срок до 24 часа по Закона за МВР) са определени парични гаранции в различен размер - 100 000 лв, 50 000 лв. и 20 000 лв.", "date": "2019.04.23", "title": "Четирима с обвинения за данъчни престъпления, пети се издирва"}
{"url": "https://www.actualno.com/vraza/za-svetloto-koeto-be-premiera-na-margarita-mladenova-s-vrachanskija-teatyr-news_742805.html", "text": "  Директорът на Врачанския театър Анастас Попдимитров представи с огромно задоволство екипът на проф. Маргарита Младенова, директор на театрална работилница \"Сфумато\", която е режисьор на новия поетичен спектакъл на Врачанския театър. Спектакълът носи името \"За светлото, което бе\" и се базира на близо 50 поеми на наши творци, живели и творили в 20-те години на миналия век.     \"Успях да убедя проф. Младенова да работи с Врачанския театър, и считам това за огромен празник за нашия театър, в буквалния смисъл на думата, най-вече за актьорите, които работят с нея, за тази школа през последният един месец, която те реално карат. Искам да ѝ благодаря за прекрасния резултат, който тя постигна в нашия театър, с нашата трупа, уникално представление, което ще имате възможност да гледате утре от 19 ч. на камерна сцена. Надявам се, че това няма да бъде последната ни творческа среща във Враца с проф. Младенова, ще  успеем да я убедим да дойде пак да работи с нашата трупа\". \r\nСценограф  на постановката е младият Иво Николов,  а композитор Христо  Намлиев. Намлиев е познат с музиката си към редица игрални и документални филми, както и към много куклени и драматични спектакли. Пианист и композитор в рок – групата \"Херманс Улф Бенд\", с която има издадени шест албума. Носител е на престижните театрални награди \"Икар\" и \"Аскеер\".\r\n18  актьори влизат в образите и добавят  присъствие в изключителната атмосфера на поетичния спектакъл. Проф. Маргарита Младенова разказа за своята работа с екипа на Врачанския театър:  \"Наистина съм изпълнена  от тази среща с трупата на театъра, хората от Врачанския театър, от начина , по който те гледат на театъра, с  това колко са отворени и любопитни  към  предизвикателства и провокации, които  не са вече  извървян път,  не е вече нещо  зад гърба им, колко са гладни за сериозна работа… Същинската причина да  дойда да  работя с тях е най-вече в това, някак си от опит знам, че като че ли в такова място, повече от столицата, където са събрани артисти на едно място ПО-има въздух, шанс, енергия има да се потегли някъде и нещо  да се случи, което е рисково, това е същинската възможност към която се стреми всеки творец. Такъв е и екипът ни, и Христо Немлиев, и Иво Николов. Ние замислихме това представление малко като завера, тримата се събирахме от време на време в София. Спектакълът е малко необичаен, материята му е само и единствено върху  поеми – това е поезията на литературната бохема, от 20 –те години на миналия век, но има и Вутимски, който е малко по-късно, и текстове на Алеко Константинов, без  който не може да мине такова представление, по силата на  образа, типът,  който е създал Бай Ганьо Балкански, метаморфозата на който е пък другия полюс в нашето представление.\r\nВсъщност става дума за съдбата на  българската интелигенция, за това доколко тя удържа на идеализма си,  на интуицията си за битие, на високите си абсолютни мерки , как стои в контекст, в който не е съгласна. В живот, който не й харесва и докъде  съхранява илюзиите си , утопиите си , че това може да бъде променено. Какъв е светът на поета в днешния прагматичен  свят, какво се случа там. Това е замисълът.\r\nИма още нещо, което искам да изрека – днес българският държавен театър е поставен пред  изпитанието по силата на формулите  за  финансиране , които не са просто за финансиране , а за оцеляване,  да  поддаде, да се изкуши от това, за да му е пълна залата, от това  да работи с мечки – звезди от сериалите, които не са лоши актьори, но това много често  практически подценява собствените актьори, трупата започва да стои на втори план, престава да се развива техния език, мислене, да стават все по-смислени и добри актьори, как да продължат да учат.    И това е една от  другите причини да дойда да работя тук, театърът тук удържа на изкушението да прави спектакли с един побит актьор на сцената, а останалите да кръжат около него. Поддържа младата си трупа , това е много трудна мисия - кауза, със собствен ресурс, да прави театър и да поддържа любопитството на града, потенциалната си публика. Това е, което ние в \"Сфумато\" се опитваме да правим, но ние сме го ситуирали като друг модел преди много години и продължаваме да сме верни на това. Ценя тази програма и мислене за театър.\r\nЗа Маргарита Младенова да работи с нови актьори е истинско предизвикателство. Тя казва:\r\n\"Идвам и срещу тебе са съвсем непознати хора – аз съм ги гледала в няколко представления, когато са идвали в София, с 1-2 съм работила, някои са ми били студенти, но с  повечето заставаме сега за първи път. Няколко седмици ние наистина имахме забележителна среща.  За мен самата – това ме освобождаваше да работя,  аз съм работохолик, известен във съсловието си, защото наистина , когато имаш нещо на хоризонта, имаш екип, вървите заедно, те искат да влязат в духа, закона, поетиката на това нещо, тази експедиция сега да им се случи. Сътворци са, тогава няма никаква разлика дали работиш в Париж или тук във Враца. Това се случи и няма  начин да не се отрази на резултата,  който  на всички нас все още предстои. Ние ще продължим да работим и след премиерата. Изпълнени сме някак си от тази среща всички\".\r\nИнтересно решение предлага със  работа си и сценографът на постановката. Според проф. Младенова: \"Художникът-сценограф видя залата, вдъхнови се от самата сцена  и това доконкретизира самата идея. Като влезете, ще видите – за тази зала е пологът, в който се развива представлението. Залата е уникална – с галерията, с пропадалото.\"   \"Ползваме архитектурата на сцената, нищо че е камерна, да създадем свят на тези поети, който е интимен. Няма скрити тайни. Малко е сложно художник да обяснява сценографията си\", допълва Иво Николов.   Помогна му проф. Младенова: \"Това е едно място, което поетите са имали, заведение, имали са места, в които са се събирали не само да гуляят и просто да се напиват, а наистина да слагат своите поеми в това ежедневие, което определя бохемата като друг режим, друга философия, малко като заведение, в което се слуша Фадо. На това тяхно място стените са леко наклонени, подът е тръгнал да се свлича надолу, динамично като че ли и те с духа си, с живота си, артистичния си инат, държат това място живо. Представлението завършва как се затваря  заведението и кръгът се разпилява, уви…\r\nТова не е прогноза за културата в България, то е истина, която продължава да се случва. Не е дидактична прогноза, бихме искали да не е така, но тези хора не се лъжат, те държат някак си на  утопиите си, държат да вярват и са  идеалисти. Истината, обаче е, че светът ги е изключил, изплюл, прагматичният модел си е натискал, даже  биографически повечето от тях са си отишли рано от този свят, млади, на война са ги убивали, или са се самоубивали, или понеже са били бедни – са умирали от болести и туберколоза. Те така са изчезвали от този свят, с който не са съгласни, държейки на поезията си, на другата реалност.\r\nСпоред проф. Маргарита Младенова финалът на спектакъла  е оптимистичен. Поетите от оня свят продължават да изричат поезия, поезията я има и това не е отчайващо, това е страхотно. Човекът може да си отиде, но поемата му остава. Тя не е само негово достояние.\r\nПремиерата на \"За светлото, което бе\" е утре – 24.04.2019 на камерна сцена на Врачанския театър.", "date": "2019.04.23", "title": "\"За светлото, което бе\": премиера на Маргарита Младенова с Врачанския театър"}
{"url": "https://www.actualno.com/europe/zaradi-rusija-belarus-sprja-iznosa-na-goriva-za-ukrajna-polsha-i-baltijskite-strani-news_742845.html", "text": "   временно преустанови износа на бензин и дизел за Украйна, Полша и балтийските страни, защото в беларуските рафинерии постъпва некачествен руски нефт, обяви заместник-генералният директор на Беларуската нефтена компания (БНК) Сергей Гриб, цитиран от ТАСС.     \"Към момента (договорните задължения) са преустановени до решаването на въпроса с руския петрол\", каза Гриб, като уточни, че \"е спрян износът на леки петролни продукти – бензин и дизелово гориво – в Украйна, Полша и Балтийските страни\".\r\nТой поясни, че \"намаляването на обемите на износ се случва, за да се обезпечи изцяло вътрешния пазар в пълен обем\". При това той уточни, че \"онези продукти, които не се консумират на пазарите на съседни страни, т.нар. тежки нефтени продукти \"ще се продават\" през пристанищата на Балтийско море към страните от Далечната дъга“. По думите му, че беларуската страна е в процес на оценка на вредите от спирането на износа на петролни продукти.   По-рано концернът \"Белнефтехим\", в състава на който влизат петролни рафинерии, обяви временно ограничаване на доставките на леки петролни продукти (бензин, керосин и дизелово гориво) за Европа поради лошото качество на руския петрол, постъпващ в беларуския участък на петролопровода \"Дружба\", предаде беларуската агенция БЕЛТА.  Некачествената суровина води дo ĸopoзия и мoже дa пoвpeди cĸъпитe ĸaтaлизaтopи в петролната рафинерия \"Мозир\". \"Щeтитe мoгaт дa дocтигнaт cтoтици милиoни дoлapи\", ĸaзва ръководителят на \"Белнефтехим\" Андрей Рибаков.\r\nРуската компания \"Транснефт\" потвърди проблемите с качеството и обеща да поправи ситуацията. Днес Минск поиска официална среща с Русия за обсъждане на компенсации за щети, нанесени на оборудването на беларуските рафинерии.\r\nПреди това президентът на Беларус Александър Лукашенко заяви, че участъкът от петролопровода \"Дружба\", който преминава през територията на страната, може да бъде затворен за ремонт, въпреки че през него се транспортира руски петрол.    ", "date": "2019.04.23", "title": "Заради Русия Беларус спря износа на горива за Украйна, Полша и балтийските страни"}
{"url": "https://www.actualno.com/tips/futbolni-prognozi-na-visoki-koeficienti-riskovite-predlojenija-vyv-vtornik-news_742753.html", "text": "  Екипът ни от типстъри за показва много висока успеваемост, когато става въпрос за рискови залози. Поради тази причина рубриката с високи коефициенти продължава да е сред най-популярните, като ето и техните предложения за мачовете във вторник:      Уотфорд приема Саутхемптън в отложен мач от 31-ия кръг на английската   Висша лига, като домакините при успех може да се изкачат до седмото   място, на 90% даващо възможност за класиране в европейските турнири. На   фона на това, то Уотфорд има само една загуба в последните си осем   домакинства на „Викаридж Роуд”, а тя бе в последния кръг срещу Арсенал.   Саутхемптън пък е много, много слаб гост, записвайки едва три победи в   18-те си изиграни мача. Все пак „светците” са част от квартета, борещ  се  за позиции в елита на английския футбол и през следващата година и  със  сигурност ще отбележат гол, защото в 11 от тези 18 гостувания те са  се  разписвали и са доказан отбор, който може да вкарва голове като  гост.    : Уотфорд и гол/гол (4.20 коефициент)    Лондонският тим има нужда от победа над слабака Брайтън, след като записа колебливи резултатит във Висшата лига и мястото в топ 4 не изглежда толкова сигурно, колкото беше преди два месеца. \"Шпорите\" все пак се намират в отлична форма и у дома играят силно срещу отбори извън топ 10. Брайтън ще трябва да се отвори в мача, защото угрозата от изпадане в Чемпиъншип е реална, като в оставащите мачове отборът се изправя срещу Тотнъм, Арсенал и Манчестър Сити. Тотнъм обаче е с класа над Брайтън, който е допуснал 30 гола извън дома.     : Тотнъм да отбележи над 2.5 гола (2.30 коефициент)     В мачовете си от Ла Лига в последно време Барселона се опитва да спести сили, за да се представя на ниво в Шампионска лига. Ернесто Валверде прави много ротации в състава, особено срещу отбори в Испания, които са далеч от класата на Барселона, а това води до някои изненадващи резултати. Ако може да се търси някаква изненада, то определено е срещу Алавес, който има само 2 загуби у дома този сезон, а освен това има 8 равенства у дома. С малко късмет и подценяване от страна на Барселона точно това може да се случи в мача. Един съвет - изчакайте стартовите състави на двата отбора и, ако има промени в този на каталунците, спокойно може да пробвате равенство. : Равенство (5.15 коефициент)   ", "date": "2019.04.23", "title": "Футболни прогнози на високи коефициенти: Рисковите предложения във вторник"}
{"url": "https://www.actualno.com/velikotarnovo/poslanik-nargiz-gurbanova-i-kmetyt-daniel-panov-pobratimiha-gradovete-nahchyvan-i-veliko-tyrnovo-snimki-news_742728.html", "text": "  Н. Пр. Наргиз Гурбанова, посланик на Азербайджан и кметът на историческата и духовна столица Даниел Панов се споразумяха  за сътрудничество между градовете Нахчъван и Велико Търново. Съгласно договореностите, .     Кметът Даниел Панов благодари на Н. Пр. Наргиз Гурбанова за приятелството и доброто партньорство за активната защита на културно-историческото наследство, опазването и популяризирането на паметниците на културата. Той подчерта, че с подкрепата на посолството на Азербайджан и на фондация „Гейдар Алиев“ е реализиран проект за реставрация и консервация на средновековната крепост Трапезица, която вече е архитектурно-музеен резерват и туристически обект, стопанисван и управляван от общината. Изградена е пешеходна пътека с дължина 850 м, има три църкви със запазени стенописи, музейна част с находки от крепостта, част от крепостната стена. Предстоят още археологически разкопки. изтъкна Даниел Панов. – добави тя.  Посланик Гурбанова поздрави кмета и гражданите на Велико Търново за официалното признаване на града за историческа и духовна столица на България. , каза Наргиз Гурбанова. .      – обяви посланичката на Азербайджан.\r\nОт името на новия кмет на град Нахчъван и правителството на автономната област, Н. Пр. Наргиз Гурбанова покани кмета на Велико Търново да посети Азербайджан. Тя заяви, че нейната страна от четири години участва в международното изложение за културен туризъм във Велико Търново и добави, че откакто има въздушна линия, за помощ и връзка с местни туроператори към посолството се обръщат много организации. Посланик Гурбанова отчете, че се наблюдава увеличение на туристите от Азербайджан, които се занимават със зимни спортове и Велико Търново е град, който може да бъде посетен през всички сезони. посочи Наргиз Гурбанова. В центъра на Велико Търново, в присъствието на ректорът на ВТУ „Св. Св. Кирил и Методий“ проф. д-р Христо Бонджолов, заместник ректорът по международната дейност доц. д-р Димитър Димитров, директорът на Регионалния исторически музей Иван Църов, заместник-кметът Ганчо Карабаджаков и др. беше открита изложба, представяща забележителности на Азербайджан и древния град Нахчъван, наречен поради своята красота „Украсата на света“.   При откриването на експозицията, посланик Гурбанова заяви: Ето и представените в изложбата забележителности на Азербайджан и Нахчъван:  Построен в периода 2007 – 2012 г., центърът е признат за един от световните шедьоври в архитектурата. Автор на дизайна на сградата, в който не е използвана нито една права линия, е Заха Хадид, световно призната архитектка и носител на престижната архитектурна награда „Прицкер“. Цялостната форма на сградата прилича на вълнообразна структура, която се издига от земята към небето и после отново плавно докосва земята. Това е изображение на вечен цикъл.  Старият град (Ичеришехер), заобиколен от крепостни стени е историческия център на Баку. Момината кула (Gizgalasi) от IV – VI век е забележителност на Баку и много обичан символ на Азербайджан. Старият град на Баку с дворецът на Ширваншахите и Момината кула е първото място в Азербайджан, класифицирано като обект на световното наследство в списъка на ЮНЕСКО. Културният ландшафт на Гобустанското скално изкуство обхваща три зони от скалистото плато, издигащо се от полупустинята, с изключителна колекция от над 6000 скални рисунки (петроглифи), свидетелстващи за 40 хил. годишно скално изкуство. Мястото, което обхваща площ от 537 ха е част от по-големия защитен резерват „Гобустан“. Гобустан, като част от богатото наследство на световното скално изкуство, през 2007 г. е включен в Списъка на световното природно и клтурно наследство на ЮНЕСКО. . Пр. Наргиз Гурбанова представи и , посветен на светите мироносници, чийто празник се отбелязва на втората неделя след Възкресение Христово. В Азербайджан съществуват 18 християнски общности и 14 християнски църкви.  е невероятна гама от канали и острови, построена на булевард „Баку“ през 1960 г. няколко пресичащи се канали образуват малки острови, на които са разположени уютни кафенета и ресторанти. Островите са свързани с декоративни каменни мостове, а по каналите могат да се видят гондоли. След реконструкция, обектът е открит повторно след 2012 г.  е вкусно азербайджанско ястие с месо, зеленчуци и различни видове хляб – гутаб, лаваш, юха.  , висока 2415 м, се вижда от столицата Нахчъван. Тя се намира в планината Гападжъг с най-висок връх 3904 м. Според една легенда, цепнатината на върха на Иландаг е оформена от кила на Ноевия ковчег след стихването на водната стихия.  Площадът с националното знаме е открит през 2010 г. и е с един от най-високите постаменти в света. Размерите на знамето са 37х70 м с тегло 350 кг. Кристалната зала на Баку е с мултифункционално предназначение за мащабни концерти и спортни събития. Построена е за домакинството на песенния конкурс „Евровизия“ през 2012 г. фасадата на сгразата е обурудвана с многобройни динамични LED светлини, които позволяват създаването на различни светлинни ефекти.  Стаята е пресъздадена по записките и скиците на европейски и руски пътешественици. Представлява традиционен интериор на къщата на богат жител на Шуша, Карабах.  Ханският дворец (1787 – 1797 г.) се намира в столицата Нахчъван на Нахчъванската автономна република в Азербайджан. Сградата е била резиденция на хан Калбали, хан Назарали и хан Ехсан I, които управлявали Нахчиванското ханство през XVIII и XIX век.  Пиктограмите в Гемигая и жилищата в Ордубад на Нахчъванската автономна република датират от преди 6000 години. Гемигая може да се похвали с жилищни сгради с кръгла форма, характерни за древната архитектура на Нахчъван. Стените с диаметър от 5 до 12 м са изградени от големи скални късове с множество пиктографски изображения, включително скални рисунки на животни (коза, вол, елен, уче, леопард, вълк) около жилищата.  Площадът и музеят на националния флаг се намират в най-високата част на столицата Нахчъван в Нахчъванската автономна република. Музеят, създадено около 57 метровия флагщок, има осем лъча. Държавното знаме, развяващо се на площада е с дължина 20 м и ширина 10 м.\r\nПосланик Гурбанова показа и , представляваща куловиден музей в регион Джулфа на Нахчъванската автономна република, . е изключителен паметник на азербайджанската национална архитектура и една от перлите на ориенталската архитектура. Построен е от известният архитект Аджами Абубакр оглу Нахчъвани през 1186 г. всяка страна на мавзолея се отличава с независим мотив от геометричен орнамент. Горвата част на сградата е украсена с широка тюркоазена лента с надпис от Свещения Коран. в столицата Нахчъван е основан през 2002 г. в него са изложени над 450 експоната, включващи каменни скулптури и надписи.  е любимо място на посланик Наргиз Гурбанова. Тя се намира в Джулфа, Нахчъванска автономна република, Азербайджан. Наименованието е свързано със старата тюркска дума „алан“, която означава „равнина“. Мястото изглежда като площадка и е имало стратегическо значение. В кулата се е намирала главната съкровищница на управляващата азербайджанска династия Атабей от XIII век. Отношенията между побратимените градове Велико Търново и Нахчъван датират от 15 юли 2014 г., когато посланикът на Република Азербайджан Н. Пр. Емил Каримов посещава град Велико Търново и обсъжда с кмета Панов въпроси за установяване на отношения между азербайджанския град Нахчъван и българския град Велико Търново. Три месеца по-късно, на 27-28 ноември 2014 г. град Велико Търново е посетен от делегация, ръководена от кмета на град  Нахчъван г-н В. Сафаров.  На срещата между градоначалниците по време на посещението са обсъдени въпроси за установяване на отношения между азербайджанския и българския градове. В дух на сътрудничество се очаква визита от Велико Търново в Нахчъван.", "date": "2019.04.23", "title": "Посланик Наргиз Гурбанова и кметът Даниел Панов побратимиха градовете Нахчъван и Велико Търново (СНИМКИ)"}
