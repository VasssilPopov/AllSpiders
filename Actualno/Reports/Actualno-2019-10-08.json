{"url": "https://www.actualno.com/business/astral-holidejz-dylji-400-hil-lv-na-prevozvachi-news_1383014.html", "text": "      Близо 400 хиляди лева дължи на превозвачи и организатори на екскурзии в „Слънчев бряг“, предаде БГНЕС.      Според превозвачите и туроператорите фалитът на „Астрал Холидейз“ няма нищо общо с фалита на „Томас Кук“, но може да доведе до транспортна криза следващия сезон.   Превозвачите заявиха, че справянето с трудната ситуация и безпроблемното извозване на туристите се дължи на тяхната работа, а не на „Астрал Холидейз“ и се заканиха, че ако държавата не вземе мерки, ще бойкотират „Слънчев бряг“.\r\n„Когато фалира „Томас Кук“, това дойде дюшеш за „Астрал холидейз“, които си измиха ръцете... Ще го съдя, дължи ми 150 000 лева“, оплака се туроператорът Сена Кондова.  Същевременно изпълнителния директор на Николай Генчев подчерта, че застраховката на „Астрал Холидейз” е за клиенти т.е. за хора, платили за екскурзия. Вече за договори с подизпълнители застраховката в „Уника” не се отнася, стана ясно от думите на Генчев пред Нова телевизия. ", "date": "2019.10.08", "title": "\"Астрал холидейз\"  дължи 400 хил. лв. на превозвачи?"}
{"url": "https://www.actualno.com/politics/makedonski-ucheni-nastojavat-sofija-da-postavi-uslovija-na-skopie-predi-podkrepata-za-es-news_1382851.html", "text": "      Осем задължителни условия да постави София на Скопие, преди да одобри присъединяването на Северна Македония към ЕС. Това предлагат учените от Македонския научен институт. На пресконференция в БТА те са обявиха категорично против предварителна безусловна подкрепа и изразиха опасения, че ако решаването на спорните въпроси бъде отложено, няма да получим разбиране в рамките на ЕС, предаде репортер на .      В общността ще се решават опосредствано, като българската позиция бъде пренебрегвана от страните членки, убедени са представителите на МНИ. Затова те настояват спешно българското правителство да постави конкретни задължителни условия на :\r\n- да се признаят българските корени на мнозинството от населението в историко-географската област Македония, включително и в пределите на днешната република Северна Македония;\r\n- да се осъдят политическите убийства и жестокостите срещу българите, извършени след 1944 г;  - да се променят учебниците и помагалата, в които историческата истина за българите в е подменена;\r\n- да се отстранят надписите върху паметници, музейни експонати и др., с подчертано антибългарско и обидно съдържание;\r\n- да се преосмислят националните празници, насочени неправомерно срещу българите и българската държава;    - да се преустанови езика на омразата към българите в медиите;\r\n- да се признае, че официалният език според конституцията на е формиран на основата на български говори;\r\n- да се предоставят граждански и политически права на българите, еднакви с правата на другите етноси в Северна Македония, с включването им в Конституцията.   До този момент, с единични изключения, липсват признаци за реално признаване на българското културно-историческо наследство в Македония, констатира МНИ. „Българските корени в историко-географската област Македония са забележими още от средновековието и се признават и се осветляват в историческата наука не само от българските учени, но и от редица европейски учени и на Изток и на Запад. Единствено в Република Македония, както и да се нарича тя през годините, сме свидетели на подменяне на историческата истина“, подчерта доц. Георги Николов.  Като пример той посочи, че в 41 извора, в които българите се споменават с ремарка е посочено: „под българи разбирай, че става дума за македонци“ и добави, че тази историческа игра продължава. Българските корени са засвидетелствани в десетки извори от Средновековието и в стотици от Възраждането и ново време, изтъкна той и добави, че когато човек, който изявява своето българско потекло и принадлежност, бива преследван. „Така се насажда страх и хората пред медиите говорят едно, вкъщи – друго. Очевидно в Северна Македония това време още не е изживяно“, коментира доцентът.    „Признаването на престъпленията, извършени непосредствено след войната, дава отговор на един от най-важните въпроси, определящ дори днешното статукво в отношенията между двете страни – кой, кога, как и защо започна дебългаризацията на Вардарска Македония“, заяви посланик Любчо Трохаров. Понятието „дебългаризация“ е най-точно. То се различава от обезбългаряването на Източна Тракия от турците, уточни той. По думите му процесът започва  в съответствие със сръбската македонистка доктрина, за която се знае кога и защо се е появила и в съответствие с решенията на Коминтерна, основното от които е Вардарска Македония да остане в рамките на Югославия. „Оттук Коминтернът дава път на сръбския връх да направи това, което Кралска Сърбия и Кралска Югославия след 1929 не можаха да направят – да започнат деългаризацията“, посочи посланикът.\r\nКое е особеното, което Сърбия извърши – „македонски българи, членове на новата компартия, която се изгради под диктата на сръбската - македонски българи се оказаха начело в усилията за дебългаризацията, изтъкна още посланик Трохаров. Това стана, подчерта той, под диктата на сръбската комунистическа партия и нейния клон Македонската комунистическа партия и започнаха престъпленията и дебългаризацията. Той се позова и на излезли информации след разпадането на бивша Югославия за масовите убийства на десетки хиляди хора, ликвидация на художествено-творческата интелигенция, на представители на Българската православна църква, унищожаване на артефакти, църкви, манастири, дори надгробни плочи, ликвидиране на военни паметници по разпоредби от Белград. „Дебългаризацията започва с убийства, с решения за изграждане на нова нация, а тя не може да се изгради по друг начин, освен на базата на етническите българи и затова е поставена задача да се ликвидира всичко българско, да се подменят имената, езика и да се напише нова история и да започне изграждане на нация и държава на антибългарска основа.\r\n„Това трябва да се признае от младата държава и от политическия връх. Обществото на трябва да преживее този катарзис, да се дистанцира от тези неща, ако иска демокрация и членство в ЕС, ако иска приятелски, добросъседски отношения с България“, категоричен е посланик Трохаров.    „Политически договор има между албанци и македонстващите, между сърби и македонстващите, има политически договори със 7 общности, които се оформят като държавотворни народи, но няма договор с българите“, изтъкна още Трохаров. Ние казваме, че там има стотици хиляди българи, но няма българска общност, тях ги няма в Конституцията, добави той. Новите обстоятелства са, обърна внимание посланикът, че за първи път от 70 години на политическата сцена в Македония се появява един политик, който открито говори, че иска приятелски отношения – премиерът им Заев и веднага отбеляза, че политиците им говорят така, а действат за запазване на статуквото и се правят на разсеяни по тези въпроси. „Когато Пендаровски, новият президент, казва след договора с България и  договора с Гърция – Преспанския договор, смятаме, че македонският въпрос може да се архивира“, припомни посланик Трохаров и постави въпроса: „Ще приеме ли България, ние българите ще приемем ли, че във Вардарска Македония няма българи и де юре не са признати. Ще ги пуснем ли така да бъде или ще го оставим за после този въпрос“. Според посланик Трохаров, ако отложим въпроса за утре - в рамките на ЕС, няма да можем да постигнем нищо. „Тогава ще имаме опосредстван диалог и подкрепа от ЕС няма да получим. Затова сме принудени сега да поставим тълкуването на историята като най-важен проблем“, категоричен е той.\r\nМНИ призовава правителствата на двете държави да започнат директен политически диалог и да не допуснат противоречията им да се превърнат в проблеми на ЕС. „Проблемът е в това, че България има вече наложената политическа воля ние да не поставяме никакви условия“, опасява се проф. Нина Дюлгерова. Няма документи, които да казват, че има македонци и македонски етнос, категорични са учените и смятат, че проблемите ще останат.\r\nИма и тези, по които от българската страна не е даден достоен публичен и ясен отговор, отбеляза посланик Торхаров и конкретизира: „Въпросът за автономията и за независимостта. Кога се появява автономията, кога се поява фашистката окупация – е ли окупация, е ли фашистка, е ли България фашистка държава, дали влизането на собствена етническа територия е окупация“. \r\nКаква ще е позицията на България за започване на преговори на Северна Македония за влизане в ЕС - вижте какво каза външният ни министър Екатерина Захариева в ! ", "date": "2019.10.08", "title": "Македонски учени настояват София да постави условия на Скопие преди подкрепата за ЕС"}
{"url": "https://www.actualno.com/europe/razkriha-balkanska-shema-za-prodajba-na-grajdanstvo-vyv-viena-news_1383025.html", "text": "      Общо 51 души са обвинени във Виена за незаконна продажба на гражданство, съобщава МИА.       са купени от 47 души - 7 граждани на Сърбия, 29 на Косово, 6 македонци, двама граждани на Босна и Херцеговина и по един гражданин на Хърватия, Молдова и Украйна, предаде БГНЕС.   Лидерът на групата за продажба ма гражданство е гражданин на Босна и Херцеговина, който е изправен пред 10-годишна присъда. Някои от членовете й са се съгласили на тези машинации, за да изплатят дългове от хазарт.\r\nГражданите, закупили гражданство, са плащали до 9 000 евро, като са регистрирани като хигиенисти, сервитьори, зидари или безработни.   ", "date": "2019.10.08", "title": "Разкриха балканска схема за продажба на гражданство във Виена "}
{"url": "https://www.actualno.com/america/kristalina-georgieva-tyrgovskite-konflikti-srivat-svetovnata-ikonomika-news_1383006.html", "text": "      Тежките търговски спорове подкопават световната икономика, която ще се изправи пред най-бавния си растеж от близо десетилетие, заяви новият шеф на МВФ.      Изследванията показват, че влиянието на търговските конфликти се разпростира навсякъде и страните трябва да са готови да отговорят в унисон с вливането на пари, каза Кристалина Георгиева в първата си реч като управляващ директор на Международния валутен фонд.\r\nТя също така призова към увеличаване на данъците върху въглеродните емисии за справяне с другото предизвикателство пред глобалната икономика: изменението на климата, информира АФП.\r\n\"През 2019 г. очакваме по-бавен растеж в 90% от света. Глобалната икономика сега е в синхронизирано забавяне\", каза Георгиева в реч преди есенните срещи на МВФ и Световната банка следващата седмица. \"Това широко забавяне означава, че тази година растежът ще падне до най-ниския си темп от началото на десетилетието.\"  Тя каза още, че МВФ намалява прогнозите си за растеж през тази и следващата година. Преди това се предвиждаше световната икономика да нарасне с 3,2% през 2019 г. и с 3,5% през 2020 г.\r\nДокато напрежението в търговията се спрягаше като опасност за икономиката, „сега виждаме, че то вече всъщност взима жертви“, каза тя. „Растежът на глобалната търговия е близо до застой“.   За глобалната икономика кумулативният ефект от търговските конфликти може да означава загуба от около 700 милиарда долара до 2020 г. или около 0,8% от БВП, каза тя, която е много по-голяма отколкото фонда прогнозираше в най-лошия си сценарий.     По-високи разходи Това е сума, \"приблизително равна на цялата икономика на Швейцария\", каза Георгиева. Тя се позова на изследвания на МВФ, според които вторичните ефекти - като загубата на доверие и реакциите на финансовите пазари – са много по-големи от тези на прякото икономическо въздействие на митата.\r\n\"Резултатите са ясни. Всеки губи в търговска война.\"\r\nТърговската война на президента Доналд Тръмп с Китай включва стръмно покачващи се мита за стотици милиарди долари в двупосочната търговия, но и конфликти с други търговски партньори.   И дори ако през следващата година растежът нарасне, някои от „разривите“, вече причинени от търговските конфликти, биха могли да причинят „промени, продължаващи с поколения“, като изместване на веригите за доставки, каза тя.   За протекция от рязко глобално забавяне, Георгиева призова държавите с налични средства да разположат тяхната \"фискална огнева мощ\", предаде БГНЕС.\r\nДокато някои правителства са обременени от високи нива на дълг, \"на места като Германия, Холандия и Южна Корея, едно увеличаване на разходите ще помогне за покачване на търсенето и потенциала за растеж\", каза тя.\r\nМного икономики разчитат на централните банки и ниските лихви, за да подкрепят икономическата експанзия, но задържането на ниските нива твърде дълго може да доведе до рисково поведение на инвеститорите, предупреди Георгиева.\r\nМВФ изчислява, че ако има голям икономически спад, \"корпоративният дълг с риск от непокрити задължения ще нарасне до 19 трилиона долара, или близо 40% от общия дълг в осем основни икономики. Това е над нивата, наблюдавани по време на финансовата криза“, каза тя.   Кристалина Георгиева, която този месец пое ръководството на МВФ от Кристин Лагард на фона на нарастващите опасения относно световната икономика, призова световните лидери „да работят заедно, сега, и да намерят трайно решение за търговията“. Това включва и разширяващите се притеснения относно защитата на собствените технологии -  проблем в центъра на спора Вашингтон-Пекин. Покачване на данъците върху въглеродните емисии Георгиева каза, че справянето с кризата с климатичните изменения ще изисква промяна в националните данъчни системи, която включва голямо увеличение на налозите върху въглеродните емисии.\r\n\"Това е криза, при която никой не е имунизиран и всеки носи отговорност за действията си\", каза тя. \"Ограничаването на глобалното затопляне до безопасно ниво изисква значително по-висока цена на въглерода\", каза Георгиева, но добави, че \"ключовото тук е промяна на данъчните системи, а не просто добавяне на нов данък\".\r\nПри сегашната средна цена на въглерода от $ 2 на тон, има малък стимул да се направи преход към нови форми на енергия. Тези нови данъчни приходи могат да бъдат използвани за смекчаване на щетите и „също така да подкрепят инвестициите в чистата енергийна инфраструктура, която ще помогне на планетата да се излекува“. ", "date": "2019.10.08", "title": "Кристалина Георгиева: Търговските конфликти сриват световната икономика  "}
{"url": "https://www.actualno.com/society/ot-nurts-oprovergaha-obvinenijata-v-sabotaj-na-bnr-news_1383026.html", "text": "      Датите за профилактика на отделните предаватели, чрез които се разпространяват програмите на БНР, са известни на БНР от 30.11.2018 г., когато НУРТС България ЕАД е изпратило на БНР окончателния график за профилактика през 2019 г. Не са постъпвали възражения и/или коментари от .      Това се казва в официална позиция НУРТС България ЕАД по повод публикациите в медиите, че от страна на НУРТС България ЕАД е извършен опит за спиране на сигнала на БНР.   \"Договорът между НУРТС БЪЛГАРИЯ ЕАД и БНР възпроизвежда нормативните задължения на НУРТС България ЕАД, произтичащи от Техническите изисквания за работа на електронни съобщителни мрежи от радиослужба радиоразпръскване и съоръженията, свързани с тях, приети от КРС и обнародвани в ДВ, бр. 98 от 27 ноември 2007 г. Съгласно този нормативен акт НУРТС България ЕАД е задължено да извършва периодични профилактични прегледи и настройки на предавателните съоръжения по определен график.\", пише още в позицията. \r\nВ посочения документ Комисията за регулиране на съобщенията ясно указва, че профилактика на електронните съобщителни мрежи се извършва поне веднъж в годината, като предварително се уведомява КРС и аудиторията. Целта на профилактиката е да не се допуска спиране на сигнала на излъчваните в ефир радио- и телевизионни програми поради авария и дефектирали съоръжения. Профилактиката не се провежда в национален мащаб, а засяга само предавателите от определена кула на НУРТС България ЕАД. Годишният план за профилактика е съставен по начин, който да позволява изключване на отделни предаватели при минимално засягане на интересите на крайните потребители. Последните могат да слушат/гледат програмата чрез други предаватели, които в голяма степен припокриват своя обхват.  Посоченият по-горе основен принцип на профилактиката се отнася и до програмите на БНР - графикът за профилактики е съставен по такъв начин, че да няма прекъсване на излъчването в големи райони, като се има предвид и припокриването от отделните предаватели. Ето защо профилактиката на дадено съоръжение по графика, не означава пълна липса на приемен сигнал на програма „Хоризонт“ в зоната на обслужване на съответния предавател. Минималната степен на засягане на аудиторията на програма Хоризонт е демонстрирана многократно. През месец март и август 2019 г. са извършвани дейности по профилактика и поддръжка на КРТЦ Витоща. Спирането на работата на предавателя за извършване на тези дейности не е довело до липса на сигнал на програма Хоризонт на територията на град София и не са постъпвали сигнали и възражения, нито от БНР, нито от слушателите на неговите програми, допълват още от компанията.\r\nПисмото, изпратено от НУРТС България до БНР на 03.10.2019 г., представлява действие по точно и добросъвестно изпълнение на договорните задължения на НУРТС България ЕАД. До БНР е изпратено  потвърждение, че планираната профилактика ще бъде извършена на 04.10.2019 г. на КРТЦ Витоша, така, както е предвидено в одобрения през 2018 график. След получаване на искане от БНР за отлагане на профилактиката, от страна на НУРТС България ЕАД е изпратено потвърждение, че искането на БНР ще бъде отчетено и профилактиката ще бъде отложена. Искането на БНР е изпълнено, въпреки че в резултат на отлагането на профилактиката възниква необходимост от ново координиране и взимане на съгласие на всички оператори, разположени на съответния обект.    ", "date": "2019.10.08", "title": "От НУРТС опровергаха обвиненията в саботаж на БНР"}
{"url": "https://www.actualno.com/politics/avstralijskijat-poslanik-obeshtal-da-ne-dava-pasporta-na-polfrijman-predi-proiznasjaneto-na-syda-news_1382996.html", "text": "      \"Джок Полфрийман няма документи. Посланикът му е издал паспорт, който е в посланика, но ще му го предаде след като минат всички правосъдни действия\". Това заяви правосъдният министър Данаил Кирилов пред журналисти, разказвайки за срещата си с австралийския посланик в Гърция по случая \"Полфрийман\" и настоя медиите да не нападат повече България отколкото другите държави.      \"Изрично посланикът на Австралия заяви, че са издадени лични документи на Джок Полфрийман, но те ще му бъдат дадени едва след като приключат всички съдопроизводствени действия в България\", подчерта Кирилов.   Той каза още, че посланикът заявил, \"че няма съмнения в българското законодателство и в действията на затворническата администрация и посочи че назад във времето е имало основания да се възприеме, че Джок Полфрийман е получавал съдействие от главна дирекция \"Изпълняване на наказанията\". Кирилов уточни и, че става въпрос за времето на изтърпяване на присъдата до този момент.\r\nЗапитан дали Полфрийман ще остане в Бусманци, Кирилов заяви: \"Най-вероятно да, но ме карате да гадая\" и уточни, че това е правен ред и законодателство, което се прилага от МВР, от дирекция \"Миграция\". С оглед на постановените актове във връзка със статута на Джок Полфрийман аз възприемам информацията като зрител от медиите, че са издадени актове, които следва да се преустанови действието им и тогава той да напусне Бусманци\".  \"Впрочем смятам, че и за Джок Полфрийман е изключително по-благоприятно в този момент да не бъде нито в затворната администрация, нито пуснат на свобода в България, по-благоприятно е да изчака прекратяването на принудителните административни мерки\", каза още Кирилов. ", "date": "2019.10.08", "title": "Австралийският посланик обещал да не дава паспорта на Полфрийман преди произнасянето на съда"}
{"url": "https://www.actualno.com/crime/predposledno-za-umishleni-ubijstva-njama-da-ima-sykrateno-sledstvie-i-da-se-namaljavat-prisydite-news_1382985.html", "text": "      Само за умишлено причиняване на смърт да отпадне прилагането на и съответно - възможността за намаляване на наказанията прие правната комисия на парламента при гледането за второ четене на обединения законопроект за промени в Наказателно-процесуалния кодекс - предстои четене в пленарна зала. Текстът предвиждаше ограничаване на съкратеното производство и за причиняване на тежки телесни повреди, но по настояване на ГЕРБ, каквато заявка бе дадена още миналата седмица, бе редактиран като остана да се отнася само за умишлените убийства. 9 депутата подкрепиха корекцията, трима бяха против и в крайна сметка за редактирания параграф гласуваха 12 депутата и трима се въздържаха.      В хода на дискусията Красимир Ципов от ГЕРБ представи статистика от прокуратурата, според която 156 са случаите на произнесени присъди при условията на съкратено следствие и само една осъдителна присъда за причинени тежки телесни повреди за последните четири години. Той отбеляза, че ограничаването на приложното поле на съкратеното следствие ще се отрази на броя на делата ще затрудни нормалното протичане на Според него  средно на година съкратено съдебно следствие няма да може да се приложи по повече от 200 дела и защити предложението на ГЕРБ отпадането на съкратеното следствие да е само при умишлено причиняване на смърт.\r\nОт БСП категорично се възпротивиха с аргумента, че нанасянето на тежка телесна повреда води до необратимо увреждане на здравето на пострадалия и начина му на живот. „Вместо бързината съдът трябва да избере справедливостта“, подчерта Смиляна Кръстева от левицата. „Можем ли да сме сигурни, че едно такова дело, което продължава повече от няколко години и в повечето случаи може да изисква и разпити на свидетели, и експертизи, ще завърши със заслужено наказание – справедлива присъда“, репликира я Ципов и добави, че ограничаването на съдебното следствие в тези хипотези не може да е гаранция за справедливост.\r\nОт „Воля“  изказаха подкрепа за вижданията на ГЕРБ, че за тежки телесни повреди трябва да има съкратено производство и изтъкнаха големия диапазон на наказанията при такива – от 2 – 3 години до над 10. „Справедливост може да се получи и при съкратено производство, ако съдът не отиде на минимума“, категоричен е Симеон Найденов от „Воля“. В допълнение Ципов отбеляза, че при такова дело, продължаващо над 5 години експертизите не са достатъчно ясни, свидетели забравят какво са казали в рамките на  наказателно производство и няма  сигурност, че такова тежко наказание ще бъде наложено, когато се ограничи приложното поле на съкратеното следствие.  В обяснение защо „Патриотите“ ще се въздържат при гласуването, Християн Митев отбеляза, че е твърде прибързано да се твърди, че око съкратеното следствие се ограничи и по отношение на тежките телени повреди, ще се стигне до претоварване на съдебната система. Според него негативен резултат има и сега при съкратеното следствие и затова се правят предложения за промени. Митев настоя да се даде шанс на  първоначалния текст и ако той даде негативен резултат при прилагането му, тогава да се изключат тежките телесни повреди.\r\n„Става дума за сделка между неравнопоставени стойности и ценности. Сделка между справедливост и бързина не може да има, компромис между тези категории не може да има“, категорично заяви Явор Нотев. Той е категоричен, че „битката за запазване на сроковете е дисциплина, труд и евентуално  оптимизиране на щата на институциите, които имат отношение“. Когато говорим, че с години се точат дела мястото за размисъл е другаде, категоричен той. „Безотговорното продължаване на срокове, което се превърна в практика и доведе до проблеми като фигурата на вечния обвиняем и посегателства върху правата на гражданите не можем да преодолеем като минем към съкратено съдебно следствие“, добави Нотев.   За тежките телесни повреди или смъртта, независимо къде ще поставим границата, ще попаднем в ситуация, когато наказанията са намалени с една трета за определена група и тогава не се вписват със своята тежест в общата система на наказанията, която е хармонично цяло със съпоставени наказания според престъпленията, обърна внимание Нотев, убеден, че ще се получи смесване и размиване на границите.    „Всъщност умишлено причинена смърт има и при неизбежната отбрана, посочи още той. Превишилия правата си при неизбежна отбрана е умишлен убиец, който няма да има право на съкратено следствие, но точно в такива случаи може би има място възможността за признаване на фактите от един извършител попаднал случайно на подсъдимата скамейка, който може би най-добросъвестно със заслужаващо премии поведение би трябвало да има възможността да признае фактите и вината си и да се впише в хипотезата на съкратеното следствие“, добави Нотев. Тези смесвания са илюстрация на опита да се съпоставят несъвместими категории и да се ограничи действието на съдебното следствие по неубедителен начин като се постави граница там, където не й е мястото, коментира той.\r\nСпоред Нотев има задържане в , което става универсално извинение за забавянето на делата. Това обаче като проблем трябва да се реши, но ключът не е в премахването на съкратеното следствие и намекна, че може би решението е в нов Наказателен кодекс.\r\nНе е толкова масова практика съкратеното следствие, изтъкна Емил Димитров и по повод изнесената статистика посочи, че всеки четвърти или пети се е възползвал от тази възможност и съдът я е възприел или одобрил.  „Всичките случаи са 567, а 156 са тези които са се възползвали, но не знаем дали и с колко съдът им е намалил наказанията“, посочи той и потвърди, че парламентарната му група няма да подкрепи предложението и че темата заслужава сериозен дебат в зала за тежката телесна повреда. Репликирайки го, Симеон Найденов от „Воля“ отбеляза, че в статистиката не фигурират споразуменията, с които са приключили дела за тежки телесни повреди, каквито случаи има много. Споразуменията позволяват бързо правораздаване, отбеляза той.\r\nКогато преди 10 години се възприе този механизъм имаше 275 000 осъдени и присъдите не влязоха в сила, защото настъпиха давностни срокове и се премина към друг модел  - на съкратено производство, а сега разговора го започваме отначало, коментира още Емил Димитров и обяви, че ще се въздържи при гласуването.   Зам.-главният прокурор Мария Шишкова заяви, че прокуратурата няма основания да отстъпи от становището, изразено от главния прокурор, че когато трябва на баланса да се търси баланс между бързината и справедливостта, превес трябва да се даде на справедливостта. Процедурата при която подсъдимият признава фактите от обвинителния акт предвижда редуциране на наказанието. Споменатите 156 осъдени лица с влезли в сила присъди от началото на 2015 до 30 септември 2019 г- са всички осъдени по реда на съкратеното следствие, което не е задължително да е било обвързано с редукция на наказанието, уточни Шишкова. Най много са за умишлени убийства и по-тежките умишлени убийства, където законодателят предвижда най-тежките наказания – доживотен затвор и доживотен затвор без замяна, посочи тя. „Значителната бройка 150 от 156 лица, само 10 лица са осъдени с влезли в сила съдебни актове, които включват опит за убийство, убийство при превишаване пределите на пределната отбрана, убийство на рожба непосредствено след раждането и един единствен случай на умишлено причинена тежка телесна повреда“, уточни зам.-главният прокурор.   Според нея „смисълът на процедурата е да се съкрати производството пред съда, но не от гледна точка на това, че то би било лишено от възможността за събиране на доказателства, а по-скоро в случаите, в които действително събраните доказателства са достатъчно и подкрепят и самопризнанието и да се стига до по-бърз завършек на съдебното производство“.\r\nЕто какво заяви зам.-главният прокурор Шишкова в отговор на въпрос от председателя на комисията Анна Александрова дали подкрепя или не предложението на ГЕРБ:  „Не следва да бъде ограничавано съществено приложното поле на съдебното следствие, защото смисълът на процедурата е в  това в случаите, в които може да се стигне до . Съдебният процес не е свързан само с проверката на доказателствата, а и с усилията и труд на безкрайно много ангажирани служители, магистрати, експерти. Всяка една от формите на съкратено следствие и тази която не предвижда редукция на наказанието, и тази която предвижда намаляване на наказанието спестява. Не следва да се стига до ограничение на тези възможности, които от статистиката сочат, че са полезни и ефективни. Това ограничение трябва да бъде оптимално. Ако приемем, че целта на настоящата законодателна инициатива е да постигне справедливост, т.е. да не се позволява да се стига до решения на съда, които да звучат днес приемливо за обществото от гледна точка на съответствие на наказанието с обществената опасност на престъплението, което е извършено, всъщност най-тежкият резултат в тези случаи са тези престъпления, които са свързани с умишленото причиняване на смърт. Това са и най-честите случаи, в които се прилага тази процедура“. Шишкова изрази надежда, че парламентът ще вземе правилното решение.\r\n„Опитвате се да изведете заключенията си на базата на нещо, което е относително“, репликира прокуратурата правосъдният министър Данаил Кирилов по повод изнесената непълна статистика. „Ограничен е списъка на престъпленията, по които се дава количествен показател. Къде са другите престъпления? Къде е статистиката за изнасилванията, за блудствата? В ред случаи от изнасилването или блудството се стига до убийство, от телесната повреда се стига до смърт“, отбеляза Кирилов. Той потвърди становището на правосъдното министерство в подкрепа на законопроекта за изменение на НК, който предвижда съдиите да преценяват дали да прилагат съкратено производство. Този проект остана на заден план, след като бе даден приоритет на проектите на БСП, ВМРО и „Воля“ за промени в НПК, които прераснаха в гледания в комисията за второ четене обединен законопроект. „Другия законопроект вие необосновано, политически конюнктурно разделихте от дебата. Затова сега ви е по-тежко да вземете вярното решение. Но този дебат ще продължи, защото другият законопроект е на лице“, заяви на депутатите от комисията Кирилов, визирайки проекта за промени в НК на ГЕРБ. „Да дадем възможност на съда да преценява за по-широк кръг престъпления дали да предприеме или не съкратена процедура“, настоя той и подчерта, че това решение не трябва да се взема в предизборна обстановка.\r\nКомисията прие и на специализирания наказателен съд да са подсъдни делата от компетентност на Европейската прокуратура. ", "date": "2019.10.08", "title": "Предпоследно: За умишлени убийства няма да има съкратено следствие и да се намаляват присъдите"}
{"url": "https://www.actualno.com/society/novinite-naj-vajnoto-za-denja-8-oktomvri-news_1382932.html", "text": "              Ситуацията в Сливенско се нормализира, след като вчера масово родители взеха децата си от училище заради сигнали, че социалните служби отнемат деца от родителите им. Това е провокация и не отговаря на истината, заяви министърът на образованието и науката Красимир Вълчев, който участва във форума \"Образование България 2030\", предаде репортер на БГНЕС.   Те се обявиха категорично против предварителна безусловна подкрепа и изразиха опасения, че ако решаването на спорните въпроси бъде отложено, няма да получим разбиране в рамките на ЕС, Главният прокурор Сотир Цацаров не намира основания за искане до съда за прекратяване на Българския хелзинкски комитет (БХК). Според обвинител номер едно, подаденият на 30 септември сигнал на ВМРО е неоснователен.     В хода на дискусията Красимир Ципов от ГЕРБ представи статистика от прокуратурата, според която 156 са случаите на произнесени присъди при условията на съкратено следствие и само една осъдителна присъда за причинени тежки телесни повреди за последните четири години. \"Това е една провокация срещу усилията на държавата да обхване децата в училище и се надявам, че няма да остане безнаказано, защото тя идва след няколко месечни атаки и всяване на психоза, че децата им ще бъдат отнемани, една линия на сатанизиране на социалните работници.\"    Като карате по Южната дъга, не се ли радвате? На най-високия в историята на България БВП не се ли радвате? Така Бойко Борисов започна де факто първото си голямо интервю преди местните избори, провокиран от мнение, че в днешно време България се радва най-много на спортните успехи (бел. ред. - макар и те много да намаляха). Три седмици повече се работи в новите страни членки на Европейския съюз, в сравнение със старите. Това показва най-новият доклад на Eurofound за работното време, предаде Нова телевизия. Той не е алчен за власт. Алчен е за справедливост. Това научихме от речта на Слави Трифонов, произнесена при секретното учредяване на \"Няма такава държава\". Защо беше тази тайнственост? И какво да очакваме оттук-нататък, пита анализаторът Емилия Милчева в коментар за Deutsche Welle. \"Разочарованието от VW на Балканите е голямо\". Държавите следят внимателно посоката на инвестиционните потоци. \"Западните политици критикуват постоянно липсата на върховенство на закона на Балканите. Въпреки това, когато става дума за инвестиции, подобно на тази на VW в Турция, в крайна сметка от решаващо значение са парите\". „Въпреки най-добрите ни намерения да запазим добросъседските си отношения с Турция, продължаващата ескалация и оспорването на суверенитета на нашата държава-членка Кипър неизбежно ще накара ЕС да реагира с пълна солидарност, както беше договорено от Европейския съвет“, написа в социалната мрежа Twitter председателят на Европейския съвет Доналд Туск. ", "date": "2019.10.08", "title": "Новините: Най-важното за деня, 8 октомври"}
{"url": "https://www.actualno.com/balkani/rumynija-shte-stroi-muzej-na-holokosta-news_1383030.html", "text": "      Президентът на Румъния Клаус Йоханис даде \"зелена светлина\" на проект за построяването на Музей на Холокоста, пише Евронюз.      Седем десетилетия след края на Втората световна война, музеят ще бъде изграден в столицата Букурещ, допълва БГНЕС.   Румъния е сред държавите, които избиват еврейското малцинство, като доклад на Ели Визел от 2004 г. сочи, че между 280 000 и 380 000 румънски и украински евреи са били убити в териториите, които е контролирала Румъния като съюзник на нацистка Германия.\r\nЕдва наскоро Румъния започна да говори за тези събития и да отчита своята роля в тях, като първото признание за участие в избиването на евреите дойде през 2003 г.  Новият музей, който ще се открие в сътрудничество с Института Ели Визел има за цел да покаже историята, културата и традициите на евреите в Румъния и да подчертае ролята им в модернизирането на страната и обществото.\r\nМузеят ще се помещава на площ от 8000 квадратни метра в сграда, построена в годините на Втората световна война.   Комунистическият режим, който пое управлението след това, отричаше Румъния да е изтребвала евреите.    В страната са живели около 750 000 евреи преди Втората световна война, а сега са останали едва 8000 до 10 000. ", "date": "2019.10.08", "title": "Румъния ще строи музей на Холокоста "}
{"url": "https://www.actualno.com/politics/bylgarija-ima-zadyljitelni-uslovija-kym-skopie-no-shte-pozvoli-start-na-pregovori-za-vlizane-v-es-news_1382972.html", "text": "      Подкрепата на България за влизането на Северна Македония в ЕС и в НАТО никога не е била безусловна. Това заяви  външният министър Екатерина Захариева в предаването „Лице в лице” на bTV.      Тя напомня, че следващият вторник (15 октомври) има Европейски съвет на външните министри и че България има позиция – че страната ни ще подкрепи започването на преговори със Северна Македония, но само при много категорични условия – прекратяване на всякакви претенции на Скопие за каквито и да е македонски малцинства в България, заличаване на табели от идеология на омраза към България (например \"български фашистки окупатори\"), спиране на държавното финансиране на организации, водещи антибългарски кампании, промяна на съдържанието в учебниците съгласно постигнатото съгласие в общата комисия по историческите въпроси по Договора за добросъседство.   \"Никога няма да затворят 35 глава, ако не изпълнят всичко това\", каза Захариева. Тя заяви, че България ще иска главата да бъде отворена първа в преговорния процес, а да бъде затворена последна – защото изпълнението на условията отнема време. \"Имаме условия и по отношения на езика, подробно е разписано\", добави външният министър. И каза, че затова сега било по-добре Северна Македония да започне преговори за влизане в ЕС. Това обаче не било легитимиране на югославската тоталитарна идеология, по думите ѝ, след като беше напомнено, че Гърция години наред имаше друга позиция и я промени чак след подробния .\r\nВъншният ни министър говори и за Пламен Георгиев и назначението му като консул във Валенсия. Той говори английски и руски език, няма задължение да говори езика на приемащата страна, каза тя и потвърди , че на бившия ръководител на КПКОНПИ му е било поставено условие да бутне терасата си, за да иде във Валенсия. \"Испания даде доста бързо съгласие за назначението на Георгиев – какво пише някой ..., ние работим с официалните власти\", подчерта Захариева и увери, че Георгиев поел ангажимент бързо да напредне с испанския език   Случаят \"Полфрийман\" Временно управляващият на австралийското посолство в Гърция е в България и имаше срещи с главния прокурор, с правосъдния министър. Това е консулски и съдебен проблем, съдебните процедури още не са приключили. Мисля, че от 2011 година Джок Полфрийман има забрана да напуска България, чака се съдебното решение. Това заяви Захариева по нашумелия случай.   Припомняме, че е правен абсурд Полфрийман да има забрана, защото тя е наложена с влизането в сила на присъдата, а след като вече е пуснат предсрочно, то забраната отпада.    Външният ни министър призна, че се е срещнала с по време на последната сесия на Общото събрание на ООН и, че не е вярно, че има дипломатическо напрежение с Канбера. Предполагам, че Полфрийман има паспорт, Австралия го издава, не България, добави Захариева. ", "date": "2019.10.08", "title": "България има задължителни условия към Скопие, но ще позволи старт на преговори за влизане в ЕС"}
{"url": "https://www.actualno.com/politics/the-new-york-times-sreshtu-emilijan-gebrev-e-imalo-dva-opita-za-ubijstvo-s-ruski-pocherk-news_1383037.html", "text": "      Тайно звено към руското външно разузнване (ГРУ), известно като поделение 29155, е отговорно за редица директни удари срещу суверенитета на европейски държави, включително България. Агенти на поделението са отговорни за опита за убийство на оръжейния търговец Емилиян Гебрев, както и за , но най-знаковия случай, който носи техния почерк, е . Това твърди в своя статия една от най-авторитетните американска медии – .      Според материала, срещу агенти от поделение 29155 опитали на два пъти да убият оръжейния търговец, чието име стана известно покрай сагата кой да контролира \"Дунарит\" – неговата фирма \"Емко\" или държавата. се точи вече няколко години, а гастролира в bTV и разказва, че натискът срещу него не отслабва, като следите на натиска водят към офшорка (\"Виафот\"), свързвана с Делян Пеевски и то . Сега американският вестник твърди, че руснаците опитали да убият Гебрев веднъж в София и веднъж месец след първия опит, на вилата му на Черно море. Досега Гебрев е говорил само за първия случай, който се развива в ресторант \"Созополис\" (\"Кумбаре\") на ул. \"Съборна\" в София. Оръжейният търговец бива отровен с неизвестно вещество, заедно със сина си и един от директорите на \"Емко\", но оцелява. А сайтът за разследваща журналистика \"Биволъ\" изкара версия, че разследването на този случай . В началото на тази година в България дойдоха и , за да разследват покушението срещу Гебрев, но от тогава няма никаква информация по случая.   Съгласно информацията на The New York Times, която е базирана на данни от различни разузнавателни източници, но не е потвърдена официално от Кремъл и руското военно министерство, ръководител на секретното поделение е генерал-майор Андрей Аверянов. За Аверянов се смята, че е завършил през 1988 година военно училище в Ташкент, почти сигурно се е сражавал и в двете войни в Чечения, награден е с орден \"Герой на Русия\" през 2015 година. Основна оперативна фигура пък е , който беше разкрит от британски журналисти като един от двамата заподозрени за отравянето на Сергей Скрипал и дъщеря му Юлия. А американският вестник твърди, че заподозрените за терористичния акт срещу Скрипал руснаци с псевдоними Сергей Федотов и Сергей Павлов са извършили и покушението срещу Гебрев. Кои са тези хора - припомнете си в !\r\nЗа съществуването на поделение 29155 The New York Times привежда следния аргумент – през 2012 година руското военно министерство е дало специални бонуси на него, както и на други две специални поделения на ГРУ – 74455, което е намесено в сагата с американските президентски избори от 2016 година и 99450, което има централна роля в анексирането на Крим.  През февруари тази година директорът на МИ6 Алекс Янгър каза на Мюнхенската конференция по сигурността, че от страна на руските служби има постоянна заплаха за Запада и че специално в случая \"Скрипал\" и в опита за преврат в Черна гора са намесени едни и същи руски оперативни работници. А анонимен бивш служител на ГРУ споделя, че в поделение 29155 работят \"сериозни момчета, под прикритие и зад граница\". ", "date": "2019.10.08", "title": "The New York Times: Срещу Емилиян Гебрев е имало два опита за убийство с руски почерк"}
{"url": "https://www.actualno.com/ruse/15-elektrobusa-trygvat-iz-ruse-news_1382830.html", "text": "      На 7 октомври в Министерството на околната среда и водите кметът на Община Русе Пламен Стоилов подписа административния договор за безвъзмездна финансова помощ по проект „Подобряване качеството на атмосферния въздух чрез закупуване и доставка на електрически превозни средства за шосеен транспорт – електрически автобуси и тролейбуси за Община Русе“. За изпълнението му, Община Русе ще закупи електрически транспортни средства за нуждите на обществения транспорт – 20 броя електробуси и 15 броя тролейбуси .      Освен чисто новите транспортни средства, които ще бъдат нископодови и достъпни за хора с увреждания, ще бъдат монтирани 24 нови станции за зареждане в тролейбусното депо. Ще се ремонтира контактната мрежа на няколко локации в града (кръстовището до Симовата мелница, трасето от Симова мелница до Централна ЖП Гара, както и обръщалото пред Централна ЖП Гара) и ще се замени с нов модел, който има дистанционно управление. Предвидено е  и осигуряване на необходимата инфраструктура за експлоатация на новопридобитите превозни средства чрез Система за автоматично позициониране на превозните средства, Система за видеонаблюдение и Система за информация на пътниците в реално време.\r\n Проектът цели опазване на околната среда чрез подобряване характеристиките на превозните средства, обслужващи общинския транспорт на територията на община Русе чрез замяна на остарелия и амортизиран подвижен състав (произведен 1982-1984 г.) с нови съвременни електрически транспортни средства. Това ще доведе до намаляване на вредните емисии във въздуха, намаляване на шума и значителна икономия на енергия. Така ще се подобри надеждността, комфорта и времето за придвижване на пътниците.\r\n Проектът на стойност 46 772 166,30 лв. се изпълнява в партньорство с „Общински транспорт“ ЕАД е по процедура BG16M1OP002-5.004 „Мерки за адресиране на транспорта като източник на замърсяване на атмосферния въздух“ по приоритетна ос 5 „Подобряване качеството на атмосферния въздух“ на Оперативна програма „Околна среда 2014-2020 г.“   ", "date": "2019.10.08", "title": "15 електробуса тръгват из Русе"}
{"url": "https://www.actualno.com/healthy/blokirani-sa-lekarstveni-produkti-sydyrjashti-ranitidin-news_1382967.html", "text": "      Изпълнителната агенция по лекарствата /ИАЛ/ и притежателите на разрешения за употреба /ПРУ/ на лекарствените продукти, съдържащи ранитидин, са блокирали наличните на българския пазар количества от тези лекарствени продукти. Това съобщиха от ИАЛ.      Блокирането се извършва като превантивна мярка по повод започналия от Европейската агенция по лекарствата /ЕМА/ преглед на лекарствените продукти, съдържащи ранитидин заради съмнение за възможна контаминация с нитрозамини /NDMA/ в активните вещества, от които са произведени. Съмнението произлиза от предоставени данни на частни лаборатории извън територията на ЕС.   Въпреки, че ЕМА изрично подчерта, че няма препоръка за прекратяване на употребата на ранитидин-съдържащи лекарствени продукти, повечето ПРУ в ЕС и в трети страни предприемат спиране на продажбите на тези лекарствени продукти като предпазна мярка, допълниха от ИАЛ.\r\nРанитидин е активно вещество, което се използва за намаляване на производството на киселина в стомаха при болни със стомашна язва или гастроезофагеален рефлукс, а NDMA е класифициран като вероятен канцероген при хора въз основа на изследвания върху животни. Той присъства в някои храни и в някои източници на вода, но не се очаква да причини вреда при поглъщане в малки количества.  Пациентите не следва да преустановят лечението с ранитидин, без да се консултират с лекаря си, тъй като рискът от спиране на лекарството е значително по-голям от риска от продължаване на приема до следващата консултация с него.\r\nНа пазара има други лекарства с други активни съставки, които имат същите терапевтични показания, припомниха от ИАЛ. ", "date": "2019.10.08", "title": "Блокирани са лекарствени продукти, съдържащи ранитидин"}
{"url": "https://www.actualno.com/asia/avtobus-s-uchenici-padna-v-propast-v-shri-lanka-snimki-news_1382952.html", "text": "      Четирима възрастни и 28 ученика бяха ранени при падането на автобус в пропаст в централната провинция на Шри Ланка, съобщава порталът \"Ada Derana\".           Инцидентът се е случил близо до град Дикоя. Автобус, превозващ ученици от международно училище, е излязъл от пътя и е полетял надолу по скалите, след което се е обърнал на една страна.    Местната полиция съобщава за пострадали 28 деца на възраст от 6 до 15 години и четирима възрастни. Пострадалите са откарани в болница. Шофьорът на автобуса също е ранен.\r\nСпоред полицията, автобусът е излязъл от пътя при опит да отстъпи път на микробус. Започнало е разследване на инцидента. ", "date": "2019.10.08", "title": "Автобус с ученици падна в пропаст в Шри Ланка (СНИМКИ)"}
{"url": "https://www.actualno.com/healthy/upraviteljat-na-nzok-de-fakto-obvini-obshtinite-za-zaplatite-na-medicinskite-sestri-news_1382977.html", "text": "      Дали и какви пари стигат до медицинските сестри, зависи от ръководствата на болниците. Проблемът е на практика в общинските болници. Така управителят на НЗОК д-р Дечо Дечев оправда държавата за прословутите за заплати на медицинските сестри и работници, които станаха 6 млн. лева.      Според Дечев, общинските болници не могли и не могат да се впишат в пазарния модел в момента. Те не могат да продължат да съществуват като търговски дружества, категоричен беше той пред предаването \"Лице в лице\" на bTV. Дечев изкара и тезата, че не може НЗОК постоянно да спасява общинските болници.   Дечев беше категоричен и, че политическите партии творят само популизъм, като говорят за лесна промяна на системата. И директно каза, че и , от които 70% държавата ще настоява да отидат за заплати, ще отидат за клинични пътеки, а как се използват, трябвало да контролира здравният министър. Дечев направи уточнението, след като преди това обясни как проверил общинска болница, където имало протест и \"една медицинска сестра\" размахала фиш със заплата от 500 лева, и се оказало, че болницата имала много малко клинични пътеки т.е. няма как да има финансиране. ", "date": "2019.10.08", "title": "Управителят на НЗОК де факто обвини общините за заплатите на медицинските сестри"}
{"url": "https://www.actualno.com/europe/iztrebitel-f-16-se-razbi-v-germanija-news_1382968.html", "text": "      Изтребител F-16 катастрофира във федералната провинция Райнланд-Пфалц в Западна Германия, информира телевизионният канал SWR.      Според него изтребителят F-16 се е разбил в района Трир-Саарбург, близо до град Трир, като пилотът е успял да катапултира. Според служители той е бил хоспитализиран, но засега няма информация за характера на нараняванията му, предаде БГНЕС.   По данни на полицията, самолетът се е разбил в необитаем район. Полицията добави, че самолетът се е разбил близо до американска военна база, намираща се до град Шпангдалем.\r\nПолицията нареди хората да избягват района на катастрофата, тъй като предстои спасителна операция.  Големи количества керосин са разлети на мястото на катастрофата, съобщава SWR, позовавайки се на полицейски източници. ", "date": "2019.10.08", "title": "Изтребител F-16 се разби в Германия "}
{"url": "https://www.actualno.com/america/trymp-prizovava-hilari-klintyn-da-vleze-v-prezidentskata-nadprevara-news_1382990.html", "text": "      Президентът на САЩ Доналд Тръмп предизвика Хилари Клинтън да се присъедини към президентската надпревара в САЩ през 2020 г., при условие, че даде обяснение относно прочутия имейл скандал.      Имейлите, на които той се позовава в туита си, са свързани с разследване на ФБР срещу Клинтън, която е използвала частен сървър и имейл акаунти по време на мандата й като държавен секретар на САЩ. Клинтън беше обвинена, че е премахнала около 30 000 от своите „лични“ имейли, без да спазва процедурите на Националния архив, предаде БГНЕС.   Електронната сага на Клинтън, известна още като „имейлгейт“, следва Клинтън от много години. През 2017 г. материалите, предадени на Държавния департамент, разкриха примери за политиката „плащаш, за да си в играта“, в която Клинтън вероятно е получавала щедри дарения във Фондация „Клинтън“ от частни и държавни донори в замяна на назначения в правителството, политически позиции и държавни договори.\r\nБившата държавна секретарка на САЩ Хилъри Клинтън беше основен съперник на президента Тръмп на президентските избори през 2016 г. Тя загуби от него, въпреки че спечели мнозинството от народния вот.   ", "date": "2019.10.08", "title": "Тръмп призовава Хилари Клинтън да влезе в президентската надпревара "}
{"url": "https://www.actualno.com/curious/smartfonite-riskov-faktor-za-hemoroidalni-krizi-news_1382958.html", "text": "      Навикът да се влиза със може да предизвика , предупреждават британски лекари. Любителите на престоя в двете нули с телефон в ръце е добре да прочетат това предупреждение, публикувано в The Sun. Проблемът не е в дейността, която се извършва, а в продължителността на престоя. Ако е твърде дълъг, докато седите на тоалетната чиния, се       Те са мрежа от артериални и венозни съдове - външни (разположени под кожата) и вътрешни (разположени под отвора на ануса), и са естествено присъствие в аналния канал. Обикновено това състояние е много болезнено и продължава между два и четири дни.   \"Смартфонът ще бъде добавен към списъка с рискови фактори за хемороидална криза\", обяснява пред The Sun д-р Сара Джарвис, общопрактикуващ лекар. Тя обяснява, че запекът и усилията за изхождане са основен рисков фактор за хемороидална криза. До нея обаче могат да доведат и бременност, хронична кашлица и стареенето и дългият престой в тоалетната. \"За някои навикът да гледат смартфона си в тоалетната е заменил четенето на списание или хубава книга\", обяснява д-р Джарвис и предупреждава , ако не могат да се откъснат от устройствата си, да превъртат приложенията на смартфоните си, за да не седят твърде дълго в тоалетната. \r\nЗа предотвратяване на появата на неприятните хемороиди е добре да се увеличи консумацията на храни, богати на фибри, да се пие достатъчно вода и да се спортува редовно.    ", "date": "2019.10.08", "title": "Смартфоните - рисков фактор за хемороидални кризи"}
{"url": "https://www.actualno.com/politics/nov-protest-sreshtu-geshev-s-novina-za-razsledvane-sreshtu-cvetanov-i-plamen-georgiev-video-news_1382997.html", "text": "      \"Няма да маршируваме, а ще запалим символично светлината пред Съдебната палата и сградата на Висшия съдебен съвет\". С този призив започна поредният протест срещу кандидатурата на Иван Гешев за главен прокурор. Акцията е организирана от инициатива \"Правосъдие за всеки\".      \"Днес ще кажем какво очакваме от кадровиците на съдебната власт при предстоящото изслушване на единствения кандидат. Нека бъде светлина и непримиримост в защита на правото\", призоваха недоволните граждани. По думите им не трябва да се допуска зависимост на съда и опити за налагане на прокурорска диктатура над демокрацията.\r\nНа протеста част от хората носят фенерчета, лични послания и плакати като призив да бъде запалена светлината в мрака на правосъдната система у нас.    Междувременно гражданско движение \"Боец\", което е един от двигателите на протестите срещу кандидатурата на Иван Гешев за главен прокурор и срещу формата на процедурата за избор на обвинител номер едно, публикува на , че има организирана преписка в ГДБОП срещу бившия втори човек в ГЕРБ Цветан Цветанов и бившия ръководител на Антикорупционната комисия Пламен Георгиев. Преписката е факт заради сигнала на \"Боец\" относно в доходите на Цветанов, добавят от „Боец”.\r\nОт НПО-то казват и, че председателят им Георги Георгиев вече е ходил на разпит в ГДБОП, но му били задавани въпроси кои са източниците на информация, вместо да види медийните публикации – конкретно , където са приложени документи за извадените твърдения за доходите на Цветанов и проверката им от Антикорупционната комисия преди няколко години. ", "date": "2019.10.08", "title": "Нов протест срещу Гешев - с новина за разследване срещу Цветанов и Пламен Георгиев (ВИДЕО)"}
{"url": "https://www.actualno.com/asia/rusija-i-turcija-se-dogovoriha-za-plashtanija-v-nacionalni-valuti-news_1382918.html", "text": "      Руското и турското министерства на финансите подписаха споразумение за трансфери и плащания в национални валути, съобщи руското Министерство на финансите.      Както е отбелязано в съобщението, документът е насочен към \"разширяване и укрепване на междубанковото сътрудничество, както и към осигуряване на непрекъснати плащания между стопански субекти на двете страни\".   От руска страна споразумението беше подписано от първия вицепремиер - министърът на финансите Антон Силуанов, а от турска страна – от министъра на финансите и хазната Берат Албайрак.\r\nОсновната цел, според Министерството на финансите, е увеличение и постепенен преход към използването на рублата и лирата в плащания между Русия и Турция, създаване на подходяща инфраструктура на финансовия пазар и повишаване на привлекателността на националната валута за компаниите.  За да се повиши нивото на ликвидност, ще бъдат разработени инструменти за емитиране на дългови ценни книжа на пазарите на двете страни.\r\n\"Подписването на споразумението е важна стъпка за по-нататъшното разширяване и развитие на взаимноизгодно и справедливо търговско и икономическо сътрудничество между Русия и Турция\", се казва в изявлението.   В края на 2018 г. търговията между Русия и Турция е нараснала с 16%, достигайки 25,5 милиарда долара.     ", "date": "2019.10.08", "title": "Русия и Турция се договориха за плащания в национални валути "}
{"url": "https://www.actualno.com/crime/specchasti-vljazoha-v-selo-oreshnik-izdirvat-bivsh-legioner-za-ubijstvo-na-feldsher-news_1382926.html", "text": "      Тополовградското село Орешник е блокирано от силите на реда заради убийство. Жертвата 72-годишният фелдшер. За тежкото престъпление полицията издирва , който преди повече от година беше задържан от баретите, след като стреля по полицаи и се барикадира в къщата си, предаде БНР.      Къщата на легионера е обградена от спецчасти, но няма никаква информация, дали Пачелиев е в нея. До акцията се стигна, след като сутринта в медицинския пункт на селото беше намерен мъртъв 72-годишният фелдшер.   Очевидци разказаха, че Димитър е слязъл от автобуса в 07:45 часа, купил си е закуска от магазина и се отправил към медицинския пункт, където Пачелиев потърсил помощ, тъй като вчера си е наранил ръката при рязане на дърва.\r\nКакво се е случило вътре между двамата, не се знае. Съседка чула викове и отишла да провери в медицинския пункт, който бил заключен. Жената се е обадила в кметството, а по-късно фелдшерът е намерен мъртъв с множество рани. Според свидетели той е бил и с обезобразена глава.   ", "date": "2019.10.08", "title": "Спецчасти влязоха в село Орешник, издирват бивш легионер за убийство на фелдшер"}
{"url": "https://www.actualno.com/education/zapochnaha-dostavkite-na-plodove-i-mljako-v-uchilishte-news_1382946.html", "text": "      Децата в училищата и детските градини вече получават качествени български плодове и млечни продукти, съобщиха от “, предаде БГНЕС. От началото на октомври доставките на продукти в учебните за заведения по двете схеми „Училищно мляко“ и „Училищен плод“ са факт.      На одобрените кандидати по двете училищни програми е дадена възможност да започнат по-рано доставките спрямо минали учебни години, за да бъде осигурен по-голям брой пресни плодове, произведени от български производители, съобщиха още от .   Няма риск от компрометиране на училищните схеми за учебната 2019/2020 г. Тяхното изпълнение върви ускорено, увериха от Фонда и допълниха, че всички подадени заявления за одобрение от учебните заведения са обработени. За близо 80% от тях, общо по двете схеми, вече са издадени актове за одобрение. За останалите заявители е изискана допълнителна информация.\r\n„Стартираха доставките от началото на октомври. Това стана факт, след като определението на от 25.09.2019 г. влезе в сила.  Петчленен състав на ВАС отхвърли окончателно искането за спирането на действието на Постановление № 32 на МС за изменение и допълнение на Наредбата за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения“, обяви заместник изпълнителният директор на ДФЗ Иван Капитанов.  Той уточни, че издадените през 2018 г. актове за одобрени на доставчици до 3 години по училищните схеми са прекратени, независимо от срока, за който са били издадени. Той подчерта, че новите актове ще са с валидност от 1 година.   Припомняме, че постановлението беше оспорвано от пред ВАС. Те  изразиха мнение по-рано през годината, че схемите не допринасят за това децата да получават качествени мляко и плодове. Според тях схемите \"Училищно мляко и училищен плод\" трябва да се обслужват и да са приоритет на производството, заради факта, че това е най-късата верига от производството на суровини през преработка до децата.     ", "date": "2019.10.08", "title": "Започнаха доставките на плодове и мляко в училище"}
{"url": "https://www.actualno.com/crime/kamion-s-praseta-se-obyrna-na-am-trakija-news_1382939.html", "text": "      Камион, транспортиращ прасета, се обърна на автомагистрала „Тракия“, предаде БГНЕС.      Инцидентът е станал на 224 км в посока София. Транспортираните прасета не са успели да избягат.   Движението за момента не е спряно.\r\nПо първоначална информация шофьорът е употребил алкохол. Дрегерът е отчел 1,83 промила.   ", "date": "2019.10.08", "title": "Камион с прасета се обърна на АМ \"Тракия\" "}
{"url": "https://www.actualno.com/music/cigularjat-elin-kolev-zapisa-album-s-muzika-na-vivaldi-news_1382890.html", "text": "      Блестящият млад цигулар Елин Колев, който след седмица ще свири с Оркестъра на Класик ФМ радио в поредицата „Концертмайсторите“, записа нов албум с музика на Антонио Вивалди. Компактдискът ще се нарича „Vivaldi For You“ и в него са представени виртуозните концерти, които Елин ще изпълни на 15 октомври в столичната зала „България“. Записите бяха реализирани през септември с оркестъра на Държавна  опера – Русе, а сега цигуларят усилено работи с екипа по редакцията и окончателното завършване на албума. Елин вече има зад гърба си един много успешен звукозаписен проект – компактдискът „Elin Kolev“, издаден от компанията Sony Classical, когато талантливият музикант е само на 14 години. Албумът става СD на седмицата в , Германия, а в класацията на българското Класик ФМ радио остава на първо място за 5 седмици.      Изключително успешно преминаха концертите, които талантливият изпълнител изнесе през септември в Русе, Варна, Враца и Ямбол. Всяка една от тези изяви бе посрещната с огромен интерес от меломаните, които оцениха виртуозните и вдъхновени интерпретации на Елин. Програмата за турнето с музика на Вивалди съчетава най-популярния шедьовър на бароковия майстор – „Годишните времена“ и все още непознати за широката публика творби, които са изключително атрактивни.  „Великият могул“ (Grosso mogul, RV 208), и Концерт в Ре мажор (RV 212) - Concerto fatto per la solennità della santa Lingua di S. Antonio in Padua, създаден за празника на Св. Антоний от Падуа.\r\nФиналният концерт от турнето на Елин Колев у нас е с Оркестъра на Класик ФМ радио на  15 октомври в зала „България“ от 19:30 ч. „Елин Колев свири Вивалди“ се организира от „Кантус Фирмус“, като част от поредицата „Концертмайсторите“ и се финансира от програма „Култура“ на Столичната община.  Билети могат да бъдат закупени от касата на „Кантус Фирмус“ в зала „България“ и онлайн на     Цикълът „Концертмайсторите“  се провежда от 2002 година. През годините в него са участвали  водещи световни звезди на класическата музика: Найджъл Кенеди, Пинкас Цукерман, Максим Венгеров, Шломо Минц, Ричард Клайдерман, Пепе Ромеро и др. След едногодишно прекъсване през 2011 г., цикълът бе възобновен благодарение на подкрепата на Столична програма „Култура“. През последните години в цикъла се изявиха цигуларите Летисия Морено (Испания), Мила Георгиева, Алекси Кени (САЩ) и др. Програмите „Българска класика“ и „Млади таланти“ от цикъла „Концертмайсторите“ 2014 бяха представени с голям успех на престижния музикален фестивал „Европейски дни на културата“ във Франкфурт на Майн (Германия). ", "date": "2019.10.08", "title": "Цигуларят Елин Колев записа албум с музика на Вивалди "}
{"url": "https://www.actualno.com/balkani/okolo-500-migranti-ot-gryckija-ostrov-simi-prehvyrleni-v-atina-news_1382947.html", "text": "      Кораб на гръцки флот, плаващ с около 500 бежанци и мигранти от гръцкия остров Сими, пристигна късно снощи на атинското пристанище „Пирея“, съобщи гръцката агенция АНА-МПА, цитирана от БГНЕС.      На малкия гръцки остров няма организиран бежански лагер или център за приемане, така че бежанци и мигранти, пристигащи от турския бряг, остават пред полицейското управление и крайбрежната служба, както и по улиците на Сими.   По официални данни на гръцкото правителство, 142 души са пристигнали на острова през уикенда. ", "date": "2019.10.08", "title": "Около 500 мигранти от гръцкия остров Сими прехвърлени в Атина "}
{"url": "https://www.actualno.com/moresport/simeon-jordanov-pobeditel-v-red-bull-dance-your-style-shte-predstavja-bylgarija-na-mejdunarodnija-final-na-systezanieto-v-parij-news_1382953.html", "text": "       Симеон Йорданов-Simcho (21 г.) победи Реми Тоин (24 г.) в епична танцова битка на 5-ти октомври в Music Jam, София. След три кръга оспорвана надпревара, русенецът стана любимец на публиката и първият победител в Red Bull Dance Your Style Bulgaria 2019.  Red Bull Dance Your Style e серия от уникални танцови състезания, които се провеждат в повече от 30 държави. Форматът представлява танцови сблъсъци, в които участниците излизат един срещу друг, избрани чрез жребий.       Никой не знае на каква музика ще танцува до момента на започване на битката.  Шестнадесет от най-добрите танцьори в България бяха поканени да премерят сили и умения и да получат възможността да представят България на световните финали на Red Bull Dance Your Style в Париж.  Simcho замина 2 дни след победата си в София за френската столица, където ще участва на поредица от танцови работилници и тренировки със школата Juste Debout.\r\nСлед като се проведоха повече от 65 събития в 32 държави по света, финалистите на  Red Bull Dance Your Style ще трябва да преминат през още 2 квалификации на 09-ти октомври в Élysée Montmartre и на 10-ти октомври в Bataclan, за да се преборят за мястото си на големия Red Bull Dance Your Style финал на 12-ти октомври в историческата локация La Grande Halle De La Villette.\r\nОт 32-мата най-добри в света, само 8 ще достигнат до финала в събота и ще се срещнат с други 8 специално поканени танцьора като Maika, Jaja, Angyl, Salah и още известни имена от сферата на танцовото изкуство. коментира Simcho.    Българският представител показа невероятни качества и завидно ниво на адаптивност, които се надяваме да го изведат начело на надпреварата.    Световният финал на Red Bull Dance Your Style ще бъде излъчен пряко по . ", "date": "2019.10.08", "title": "Симеон Йорданов – победител в Red Bull Dance Your Style – ще представя България на международния финал на състезанието в Париж"}
{"url": "https://www.actualno.com/music/de-staat-s-uchastie-v-sofia-live-club-news_1382915.html", "text": "             Алтернативната рок банда De Staat пристига в България за да представи най-доброто от динамичната си дискография. Познатите с масивния си сингъл „Kitty Kitty” ще се качат на сцената на Sofia Live Club по покана на Reel Feel, които обещават едно нетипично изживяване с пулсиращата музика на холандския колектив. Вечерта на 27 октомври ще открие Shht – белгийската банда, която винаги изненадва публиката.\r\nDe Staat е хамелеон. Нетипична, пулсираща банда, в която се усеща влиянието на всички от Talking Heads, Rihanna и Nine Inch Nails до Radiohead, Michael Jackson, Run-DMC и Soulwax. Те не се страхуват да излязат от границите на рок жанра. Банда, за която няма „кутия“ и единственото, което преследва е опияняващата смесица от стилове.  Масивният им сингъл Kitty Kitty е най-добрият пример за това. Лабиринт от емоции, електронна бас-линия, в които се преплитат теми от глобалната политическа сцена.\r\n„До голяма степен тази песен е свързана с пристигането на Тръмп. Това е сбор от думи и изречения, които просто изникваха в главата ни по време на политическата кампания – става дума за създаването на групи в обществото и съществуването им в собствен балон“ – споделя групата.  “Kitty Kitty” е последвана и от песента „I Am Out Of Your Mind”. Едно от най-шумните им, гръмки парчета досега.\r\nИдеално допълнение за вечерта са белгийците Shht, които, също като De Staat, трудно могат да бъдат поставени в рамка. Те са нещо като космически рок за нашето поколение, представяйки редица модерни и дигитални идеи на публиката. На 27 октомври феновете ще имат удоволствието да чуят дебютния албум на Shht - “Love Love Love”, който предстои да излезе един ден преди участието им в Sofia Live Club.\r\nВдъхновени от артисти като Mr. Oizo, Kanye West, The Beatles, Ariel Pink и други, Shht дават най-доброто от себе си в този албум, обхващайки теми като екзистенциализъм, вселената, религията и животът в целия му абсурд.    През последната година Shht си създадоха име благодарение на заразителните им участия на живо. С „Love Love Love” момчетата показват, че са готови да пренесат уникалната си енергия от сцената в студиото, докато в същото време се опитват да запазят абсурдното, странното и изненадващото в себе си.\r\nBандата Shht ще видим на 27 октомври в Sofia Live Club в пълен състав - Michiel Renson, Mathijs Steels, Wouter Van Asselbergh, Nathan Ysebaert и James de Graef.  Веднага след тях на сцената ще излязат  музикантите от De Staat - вокалистът Torre Florim, Vedran Mircetic (китара), Jop van Summeren (бас китара), Rocco Hueting (клавиши) и Tim van Delft (барабани). Билетите за концерта на De Staat са на цена от 30 лева в мрежата на Eventim.  Повече информация за събитието може да намерите .  ", "date": "2019.10.08", "title": "De Staat с участие в Sofia Live Club"}
{"url": "https://www.actualno.com/society/imalo-e-drug-opit-za-spirane-na-bnr-news_1382940.html", "text": "      Нов опит за предотвратен от ръководството на радиото. Това каза директорът на медията Светослав Костов, цитиран от DarikNews. Това се е случило миналата седмица.      В края на работния ден в четвъртък НУРТС уведомила с писмо БНР за профилактика, планирана да трае през целия следващ ден. Така на 4 октомври е трябвало да замлъкне не само \"Хоризонт\", но и радио \"София\", и \"Христо Ботев\" за времето от 9 до 17.00 часа. Уведомителното писмо обаче е било получено към 16.30 и до 17.00 часа е оставало съвсем малко време за отговор.   \"Веднага се събра Управителният съвет на радиото, главният инженер, шефът на централната апаратна, на техниката, шефът на правния отдел и написахме писмо до НУРТС, че спираме всички профилактики\", каза Костов.\r\nАргумент номер едно на ръководството на радиото за отказ е бил, че точно в този момент, когато радиото бе глобено заради спирането на сигнала и вървят проверки на прокуратурата и АДФИ, не е редно да се правят профилактики.  Освен това искането е за спиране на сигнала в петък сутринта, а БНР трябва да предава парламентарния контрол от 11.00 часа. В същото време тече кампания за местни избори, има предизборни клипове и реклама. Всичко това изтъква като мотиви в писмото си ръководството на БНР.\r\n\"А профилактиките до края на годината не са никак малко - със сигурност над 25\", добави Костов. Планът за профилактики пък е съставен в края на миналата година от предишното ръководство на радиото и директора му тогава Александър Велев, чиито кадрови назначения още при предишния му мандат преди 18 г. са журналистите, които сега поискаха оставката на новия директор на радиото, сменил самия Велев.   Шефът на БНР не разкри кой подозира и кой би могъл да стои зад този сценарий за компрометиране на новото ръководство на националното радио, но беше категоричен, че новият опит за спиране на сигнала никак не е случаен. \"Приемам го като саботаж и провокация. Писмото беше получено след 16 часа, за да изтече работното време и до 17\", каза той.    За новия опит за саботаж УС на БНР е разпратил писма и до СЕМ, КРС и ДАНС. Екипи от ДАНС и прокуратурата се очакват на , но реакция от медийния регулатор и комисията засега няма, каза директорът на радиото, който намекна, че иначе СЕМ много бързо е санкционирала БНР след предишния случай, в който устата на Силвия Великова по темата \"Иван Гешев главен прокурор\" беше запушена. ", "date": "2019.10.08", "title": "Имало е друг опит за спиране на БНР"}
{"url": "https://www.actualno.com/america/trymp-turcija-e-vajen-tyrgovski-partnior-news_1382943.html", "text": "      Президентът Тръмп предприе привидно примирителен подход към Анкара, публикувайки серия от туитове, в които подчертава, че Турция е важен търговски партньор, с когото \"е добре да се сключват сделки\".      Похвалата на Тръмп към Турция изглежда противоречи на по-ранното му изявление, в което той заплашва да \"заличи“ икономиката на Турция, ако Анкара направи нещо \"отвъд границите\" по отношение на предстоящата си военна операция в Сирия.   Американският президент се ангажира с изтеглянето на американските войски от Сирия, заявявайки, че Вашингтон по никакъв начин не изоставя кюрдите.\r\nТуитът идва скоро след по-ранния туит на Тръмп, в който той предупреди Турция срещу всякакви необмислени действия в Сирия. Американският президент заплаши, че ще заличи турската икономика, както \"го е правил преди\", ако Анкара премине \"отвъд границите\".  В събота турският президент Реджеп Тайип Ердоган обяви, че Анкара ще стартира офанзива в Сирия през следващите дни, за да се освободи граничната зона от тези, което Анкара възприема като терористи. Ердоган също обеща да създаде безопасна зона и да гарантира безопасното завръщане на милиони бежанци, които в момента живеят в Турция.\r\nПо-късно в неделя Белият дом обяви, че американските сили ще се оттеглят от района и няма да подкрепят кампанията на Турция.    ", "date": "2019.10.08", "title": "Тръмп: Турция е важен търговски партньор "}
{"url": "https://www.actualno.com/politics/partijata-na-slavi-trifonov-zashto-beshe-tazi-tajnstvenost-news_1382859.html", "text": "       .      Има много упътвания как да напишем най-добър сценарий за кратък филм, а някои сценаристи успешно ги използват и за 20-минутно учредяване на политическа партия. Конспиративността, при която на 5 октомври , обещана от Слави Трифонов по-рано тази година, вдигна неимоверно интереса към нея. Раздразнена от “стръвта на кукичката”, аудиторията е жадна за информация за новата партия, за която социолози прогнозираха, че по всяка вероятност ще стане трета или четвърта политическа сила в страната. Тайнствеността около , сред които журналистите разпознаха колегата си Крум Савов и сценаристите на Слави, е колкото търсен ефект, толкова и добре познат прийом на Трифонов. Това поведение е в унисон и с неколкократните му изявления като шоумен за българските медии, които след 2009 (когато на власт дойде ГЕРБ) били по-несвободни дори от медиите в Албания.  Затова по време на кратката учредителна сбирка журналистите останаха отвън, телефоните на участниците бяха прибрани, а единствената официална информация бе видеото със словото на Слави Трифонов, което организаторите разпратиха до медиите. В него лидерът на “Няма такава държава” обяснява защо прави това, което прави. Основната причина е отдавна известна - незачитането на референдума, предложен и реализиран от “Шоуто на Слави” през 2016 година.\r\nСега Трифонов (вече като партиен лидер) и сценаристите му (вече като негови заместници в новата партия) предлагат де факто същото: мажоритарен избор и намаляване на депутатите от 240 на 120, пряк избор на главен прокурор, омбудсман и местни полицейски шефове, задължително гласуване за избори и референдуми, но и премахване на партийното влияние в правосъдната система, реформи в образованието и здравеопазването, членство в еврозоната, Банковия съюз и Шенген.     “Целта на този политически продукт е да възстанови справедливостта”, каза Трифонов. И още: “Който застане на пътя на справедливостта, ще си поеме всички последствия. (...) Суверенът е майсторът, който създава тази история, аз съм просто инструмент”. Словото му бе един по-софистициран израз на онези думи от песента на Ку-Ку бенд “Нема такава държава”: \"Всички живеят в една тъпа реклама, в която свободата е сравнена със салама. (…) Пак ли ще търпиш и докога?”. Според Философския речник на известния френски философ и хуманитарист Андре-Конт Спонвил, справедливостта е една от четирите основополагащи човешки добродетели, която се проявява в зачитане на равенството, законността и правата на индивида. “Справедливостта предполага, че законът трябва да е еднакъв за всички, че правото трябва да уважава правата на отделните хора и че правосъдието трябва да е справедливо от гледна точка на морала”. Практически невъзможно, заключава Спонвил. Според него никоя власт не е справедлива, но справедливост без власт е непостижима. Което означава, че “възстановяването на справедливостта” e невъзможно без спечелване на избори или участие в изпълнителната власт. А както се разбра от думите на Трифонов - суверенът решава, той е инструментът.   “Няма такава държава” се появява в момент, в който помръква блясъкът на победителя на всички избори от десет години насам. вече не ни изглежда като протагонист, а като обикновен консуматор на власт.\r\nВ невинната младост на ГЕРБ, при учредяването ѝ през 2006 година, Борисов изреди следните основни приоритети: борба срещу организираната престъпност и корупцията (“ние ще бъдем първата българска антикорупционна партия”), реформа в съдебната система, защита на семейните ценности и отстояване на енергийната независимост на България. Ако отхвърлянето на Истанбулската конвенция и оттеглянето на Стратегията за детето се броят за защита на семейните ценности, всичко останало попада в графата „неизпълнени обещания\".   Впрочем, “защита на семейството и семейните ценности” фигурира и сред целите на “Няма такава държава”. Дали това я прави дясноконсервативна? Или само консервативна? Или нещо трето? Липсата на указания за употреба на новия политически продукт пречи да бъде определено мястото му в политическия спектър - център, ляво, дясно. А обществото е свикнало да класифицира и етикетира - за да има яснота кои ще са съюзниците и кои ще са съперниците. В същото време е факт, че от това класифициране не винаги има смисъл. Да си припомним как през 2006 година Борисов обяви, че няма да работи с никоя от партиите в управляващата тогава Тройна коалиция - БСП, ДПС и НДСВ. Към днешна дата това обещание определено не изглежда изпълнено.\r\n“Целият политически ресурс изглежда нелепо и обидно, отвращава. (…) Хората, които се избират и които управляват, са алчни за власт”, заяви Трифонов на учредяването. Да приемем това за признак на антисистемност. Но да не забравяме, че в златната си зора през 2005 за антисистемна бе смятана и “Атака”.     Наред с всички други мъглявини, сега се появи и тази: партията на Слави Трифонов може да има проблеми с регистрацията. Причината е името на формацията - „Няма такава държава\". Юристът проф. Огнян Герджиков заяви пред БНР, че “законът не позволява партия да уронва доброто име и престиж на държавността”. Тук обаче може да се спори. Защото конотацията зависи от  продължението на изречението. “Няма такава държава като България, в която да е открит най-старият град в Европа.” Или: “Няма такава държава като България, в която телохранител да стане три пъти премиер”. И така нататък. Но има нещо друго. Според чл. 5, ал. 1 от Закона за политическите партии, „политическите партии не могат да използват в своите символи герба или знамето на Република България или на чужда държава, както и религиозни знаци или изображения”. А партийното лого на “Няма такава държава” е човешка длан, върху която е изрисуван българският трикольор.\r\nЕдно обаче е ясно отсега: каквото и да се случва оттук нататък с партията на Трифонов, шоуто обещава да е интересно - и интерактивно.    ", "date": "2019.10.08", "title": "Партията на Слави Трифонов: Защо беше тази тайнственост?"}
{"url": "https://www.actualno.com/moresport/sypernikyt-na-kubrat-pulev-se-otkaza-izliza-sreshtu-bivsh-zatvornik-news_1382883.html", "text": "      Съперникът на Кубрат Пулев за двубоя на 9 ноември бе сменен. Българинът трябваше да се изправи срещу опасния австралиец Марк де Мори, но ESPN информира, че той се е отказал.      Неговото място ще бъде заето от  38-годишния американец Райдъл Букър. Все още обаче няма нищо не е подписано, тъй като договорката е само устна.   Очаква се официално потвърждение в близките дни, но новината се потвърждава пред американското издание от двама източници, близки до организацията на двубоя.\r\nБитката между двамата ще е подгряваща за галадвубоя на вечерта на 9 ноември между Джамел Херинг и Ламонт Роуч във Фресно.  Биографията на Букър е повече от интересна, като включва и период в затвора. . ", "date": "2019.10.08", "title": "Съперникът на Кубрат Пулев се отказа, излиза срещу бивш затворник"}
{"url": "https://www.actualno.com/curious/dneven-horoskop-za-9-oktomvri-news_1382757.html", "text": "       Овен       Днес не си поставяйте неизпълними цели. Много вероятно е да изникнат други задачи, които да отнемат от времето ви. Телец Днес не оставяйте на заден план нерешените лични проблеми. Може да ви се струва, че нищо не е фатално, но ситуацията има своите подводни камъни.   Близнаци Днес не искайте пари назаем. Опитайте се да справите сами. Ако не можете отложете заниманието за друг път. Рак     Тази сряда може да научите наистина добра новина. Не губете много време в радост, а бързо се нагодете към новите обстоятелства. Лъв Това е ден, в който да преразгледате обичайната организация на времето и задачите ви. Промяната ще внесе свеж въздух, от който имате нужда. Дева Днес си поставете високи цели. Можете много повече, само е нужно да положите повече усилие. Не се щадете.   Везни Днес не давайте нищо даром. Вашето внимание и грижа имат висока цена - нека тя бъде заслужена.    Скорпион Днес не бъдете прекалено подозрителни и критични. Ако не искате да участвате в дадено начинание - просто откажете. Стрелец Тази сряда не решавайте важните проблеми сами. Крайното решение може да е ваше, но са ви нужни няколко гледни точки. Козирог    Тази сряда е добър ден за бизнес начинания. Може да се наложи да направите някои инвестиции. Ако сте премислили всичко добре - рискувайте. Водолей Тази сряда е ден за подвизи и чудеса. Не се съмнявайте в себе си и ще покорите върхове, за които не сте и мечтали. Риби Тази сряда не забравяйте приказката, че щастието обича тишината. Споделете радостта си с близки хора и без много шум. ", "date": "2019.10.08", "title": "Дневен хороскоп за 9 октомври"}
{"url": "https://www.actualno.com/lovech/radina-bankova-mojata-kauza-e-lovech-news_1382910.html", "text": "      \"Благодаря Ви, че сте тук, че сте отделили от времето си, за да чуете моите и на кандидатите за общински съветници от БСП идеи, които имаме и с които ще преследваме една - единствена цел - промяната за Ловеч, както и за останалите населени места в общината\".      Това каза пред жители на село Къкрина кандидатът за кмет на община Ловеч Радина Банкова. Тя добави, че това може да се случи само с подкрепата  на всички в общината.\r\n\"През последните четири години управлението на общината е престанало да се интересува от мнението на хората по различни проблеми, без решение са останали и много от проблемите както на отделни хора, така и на цялата общност\", каза още Радина Банкова. Тя коментира, че затова хората са се отчуждили, затова нямат вяра, че може да се случи нещо добро както за общината като цяло, така и на отделните семейства.   \" Специалистите напускат Ловеч, младите не се връщат след като завършат висшето си образовани е, тъй като бившите големи фирми вече не работят, а сегашното управление не предоставя добри условия за развитието на малкия и средния бизнес - възможност за създаване на работа за много хора . Затова през цялата си кампания ще повтарям едно и също - всеки от нас трябва да остави на по - заден план личните си интереси и пристрастия, за да се опитаме заедно, всички, да направим нещо за Ловеч, за всяко едно населено място в общината, колкото и малко да е то\", допълни кандидатът за кмет.\r\nРадина Банкова напомни на присъстващите, когато гласуват за нея, да не пропуснат да гласуват и за листата на кандидатите за общински съветници на БСП с номер 56 , защото на всеки кмет му е необходим екип от съмишленици, с които да работи, на които да се опре при вземането и изпълнението на различни решения и политики. \"Само така хората от всяко село ще помогнат и на себе си при разрешаването на различни проблеми в населеното място, свързани най - често с поддържането на уличната мрежа, водоснабдяването, сметосъбирането и други битови услуги\", заключи Банкова.\r\nЖителите на селото споделиха, че от години се \"позакърпват\" улиците в центъра на Къкрина, а за другите не се и мисли за ремонт , който е наложителен. На много места след ремонт на остарелия водопровод улиците се оставят разкопани в продължение на месеци.    След срещата с жители на Къкрина, Радина Банкова разговаря и с живеещите в село Брестово. Тя каза, че е предприемач и ръководител на семейната си фирма в продължение на 25 години и така се чувства подготвена, за да поеме отговорността за влизане в една нова област за работа, каквато е общината. По думите й  само един апатичен човек може да приеме за нормално, че Ловеч е на последно място в момента сред областните градове в страната по икономическо развитие и ако така продължат нещата още няколко години, градът ще бъде заличен напълно.\r\n\"Аз не се плаша от трудности, толкова много съм преодоляла по пътя си, за да достигна дотук, важното е да се предприемат бързи мерки, които ще доведат до така желаните от мен промени, от моите съмишленици, от общинската организация на БСП в Ловеч, която издигна кандидатурата ми за кмет\", заяви Радина Банкова. Тя бе категорична, че не може един град с толкова природни дадености и с толкова културни и исторически паметници да бъде оставен да  се разпадне. Според нея особено внимание трябва да се отдели на здравеопазването, за да може болницата в града да не бъде затворена, да се търси връзката между образование и бизнес така,че млади специалисти да постъпват на работа в града. \"Не на последно място - да бъде съставен кризисен план за развитието на малкия и средния бизнес в общината, с изпълнението на който ще започнат и първите крачки  към успешно съживяване на града и възстановяване на добрите му позиции през миналите години. Успешен ли е бизнесът, успешни ще бъдат и останалите области от развитието на обществото, най - вече социалните услуги за населението\", категорична бе Радина Банкова.\r\nВ разговора бяха коментирани проблемите на селото - нуждата от почистването на улиците от надвисналите клони на дърветата , по - стриктното спазване на графика за сметоизвозването. Хората от Брестово  поискаха Радина Банкова да им обещае, че като стане кмет няма да назначава сама кметския наместник за селото, а ще се върне при тях, за да го изберат заедно. Само така според тях ще се гарантира, че избраният от тях кметски наместник ще се отзовава на грижите и проблемите им.   ", "date": "2019.10.08", "title": "Радина Банкова: Моята кауза е Ловеч!*"}
{"url": "https://www.actualno.com/cars/plevneliev-shtom-vw-otiva-v-turcija-zashto-germanija-shte-iska-vyrhovenstvo-na-pravoto-ot-bylgarija-news_1382833.html", "text": "       \"Разочарованието от VW на Балканите е голямо\". Държавите следят  внимателно посоката на инвестиционните потоци. \"Западните политици  критикуват постоянно липсата на върховенство на закона на Балканите.  Въпреки това, когато става дума за инвестиции, подобно на тази на VW в  Турция, в крайна сметка от решаващо значение са парите\". Това подчерта  бившият български президент Росен Плевнелиев. Той е категоричен - това  отслабва позициите на германските политици, които настояват за  върховенство на закона на Балканите, смята Плевнелиев.      \"Ердоган не се подчинява на европейските правила. Хиляди хора са в  затворите. И изведнъж ще бъде направена инвестиция от 1 милиард евро,  подкрепена от Германия\", подчертава той.   Директорът по производството на VW Андреас Тостман защити решението  на концерна: \"Изхождаме от това, че ще можем да поддържаме нашите  стандарти в Турция както по отношение на качеството на продуктите,  участието на служителите и зачитането на правата на човека в областите,  върху които можем пряко да повлияем\".\r\nВсе още няма официална информация кога ще се проведе решаващото  заседание на надзорния съвет на VW, но се очаква въпросът за сделката с  Турция да се реши през октомври.  Въпреки основаването на дъщерно дружество на VW в Турция, което се възприема като по-нататъшна стъпка към изграждането на завод автомобилния концерн там, България продължава да работи за автомобилния производител със седалище във Волфсбург. \"Ако изграждането на завода на VW (в България) не се случи, ще предложим парцел за производството на батерии или софтуер”, заяви Росен Плевнелиев, който е и почетен председател на Атомотив Клъстър България (Automotive Cluster Bulgaria).\r\nСпоред бившия президент, България се надява да стане доставчик за VW, което би било някаква компенсация за най-бедната страна в ЕС. Подчертава, че в България се разработва софтуер за SAP, Bosch и Mercedes-Benz.\r\n\"Стигнахме много далеч с Volkswagen. Не трябва да се случва така, че победителката Турция да получи всичко, а губещата България – нищо\", заяви бившият държавен глава.       Въпреки че все още няма решение на надзорния съвет на най-големия производител на автомобили в света, от седмици се очертава, че то ще бъде в полза на Турция. Говорителят на VW заяви, че концернът е на последната фаза на преговори с Турция и е съвсем близ до вземането на окончателно решение.\r\nВ новия завод в Маниса, разположен близо до пристанището Измир, ще бъдат произвеждани новите модели Passat и Skoda Superb. Volkswagen ще инвестира в завода 1 милиард евро. С планираните 4000 служители, след 2022 г. заводът трябва да произвежда 300 000 автомобила годишно. За целта Volkswagen регистрира дъщерна фирма в Маниса с капитал от 150 милиона евро.\r\nАвтомобилната индустрия е един от малкото процъфтяващи сектори в България. Според автомобилната асоциация Automotive Cluster България, 65 000 служители в 220 производствени предприятия генерират оборот от 5 милиарда евро. Най-известните инвеститори включват автомобилни доставчици като Magna, Grammer, Festo и Kostal. В страната се произвежда софтуер за Мерцедес-Benz и спирачки за Porsche. Според експерти, автомобилната индустрия България генерира около 10% от брутния вътрешен продукт.\r\nОснователят на Българската асоциация на автомобилните производители Росен Плевнелиев не смята да се предава. През последните седмици асоциацията и правителството в София направиха всичко възможно да увеличат натиска върху VW. Бяха организирани срещи и в Берлин, но от там последваха единствено красиви думи.\r\n\"Берлин винаги е подчертавал, че това е икономическо решение\", разочарован е Плевнелиев. Сега българите очакват подкрепа от Европейската комисия с еврокомисаря по либералната конкуренция Маргрете Вестагер. Турция обещава да купи 40 000 автомобила. Държавата не се придържа към правилата за субсидиите, което не е възможно на територията на ЕС. Това беше неравна битка. Volkswagen трябваше да настоява за честна конкуренция\", критикува Плевнеилев и допълва, че това решение \"отслабва ЕС\".      Очаква се еврокомисарят Вестагер да се намеси, за да гарантира лоялна конкуренция с Турция. Българите получават подкрепа от председателя на групата на ЕНП в Европейския парламент , който миналата седмица написа писмо до Вестагер призовавайки я да разгледа подробно споразуменията между VW и Турция, за да предотврати \"нелоялната конкуренция\", която унищожава работни места в Европа. Първоначално България се надяваше да получи зелена светлина от правителството на Долна Саксония и от синдиката на VW относно изграждането на новия завод близо до София. След като става ясно, че е предпочетена Турция, разочарованието в България е голямо.\r\n\"За нас е много съмнително, че министър-председателят на Долна Саксония и член на Надзорния съвет на VW Стефан Вайл и синдикатът на VW се застъпват толкова силно за завод в Турция\", казва Плевнелиев.\r\nСмяташе се, че социалдемократическият политик Вайл ще вземе страната на България. Провинция Долна Саксония държи 11,8% от акциите на VW.   България предлага на VW голяма индустриална зона извън столицата София, близо до летището. Теренът на бившия металургичен завод принадлежи на българската Първа инвестиционна банка и австрийската компания за недвижими имоти Soravia. Българският премиер Бойко Борисов обеща да покаже на VW, че ще бъде \"най-лоялния партньор на най-големия автомобилен гигант в света\". Той се позова на доброто местоположение за германските инвеститори и много ниските данъци.  ;   ", "date": "2019.10.08", "title": "Плевнелиев: Щом VW отива в Турция, защо Германия ще иска върховенство на правото от България?"}
{"url": "https://www.actualno.com/starazagora/pyrva-premiera-za-stotnija-sezon-na-dramatichnija-teatyr-v-stara-zagora-news_1382754.html", "text": "       е първата премиера на - Стара Загора, за неговия . Той е драматизация на Юрий Дачев, режисурата е на Бина Харалампиева, сценографията и костюмите - на Теодора Лазарова, а музиката - на Асен Аврамов.      В представлението зрителите ще видят Ивелин Керанов, Христофор Недков, Жоро Райчев, Мария Енева, Стефан Борисов, Елена Азалова, Цветомир Черкезов , Илчо Димитров, Илина Илиева, Кольо Стайков и Иван Калошев. \r\n„Никой писател, както Вазов, не обича героите си и когато няма как да не бъдат обичани, и когато няма за какво. Никой не е толкова щедър в опрощаването на кривиците им. Продължаваме обаче често да се отнасяме към Вазовото великодушие доста едностранчиво. Забавляваме се с хумора му, но бягаме от щипещата сол в него. А тя и днес попада в живи рани: вечното ни ослушване откъде духа вятърът, навикът ни да гледаме света отвисоко, геройството за един ден, самоувереността ни, че всичко знаем и разбираме и най-важното: забележителният ни талант да оцеляваме. . Защото, какво толкова се е променило? Нито сме се научили да четем себе си, нито е изчезнало усещаното, че „Въздухът трепери\", казва Юрий Дачев.\r\nПремиерата е на на голямата сцена на ДТ \"Гео Милев\", а следващите представления са на 15 и 22 октомври.   ", "date": "2019.10.08", "title": "Първа премиера за стотния сезон на драматичния театър в Стара Загора "}
{"url": "https://www.actualno.com/business/daniela-stoeva-predsedatel-na-abtta-astral-holidejz-postypiha-razumno-objavjavajki-falit-news_1382922.html", "text": "      „ “ е единственият туроператор, който обслужваше „ “ и е единственият засегнат. Не очаквам други фалити. Това заяви в отговор на журналистически въпрос Даниела Стоева – председател на Управителния съвет на Асоциацията на българските туроператори и туристически агенти (АБТТА), по време на днешния форум в курорта Пампорово.      По думите й очевидно такова финансово сътресение не се понася лесно и понякога най-разумното нещо по отношение на потребителите е да се обяви несъстоятелност.\r\n„Обявявайки несъстоятелност, се включва механизмът на застраховката, която защитава интересите на потребителя. Тоест, оттук-нататък няма да има оставени туристи по летища , няма да има недовършени програми, тъй като и застрахователят обяви, че сумата по застраховката на този туроператор ще покрие всички разходи на пребиваващи в момента и бъдещи туристи, които вече са заплатили“, посочи Стоева.\r\nОт АБТТА категорично смятат, че това в никакъв случай не е повод да се говори за по-нататъшни фалити на туроператори . Според асоциацията няма причина за това, няма и индикации от другите техни колеги някой да изпадне в неблагоприятно финансово състояние.  Зам.-председателят на асоциацията Ирина Найденова каза, че „Астрал Холидейз“ е една от най-старите и доста мащабни туроператорски фирми в България.  \r\n„През годините тя се развиваше по различни модели. Започна с чисто туроператорска дейност по традиционни дестинации, след това се разшири и започна с развитие на други типове бизнес. Имат и сграда. Преструктурираха се през годините и станаха акционерно дружество. Продадоха част от акциите си. Тоест, движеха се като един нормален субект в България. Това, което се случва в момента, бих го дефинирала като едно решение в името на потребителя“, обясни Найденова.     Според нея, ако „Астрал Холидейз“ не бяха обявили несъстоятелност, записванията за зимния сезон щяха да продължат, а това щеше да доведе до по-големи щети.\r\n„Сигурно е било много трудно решение на колегите да обявят тази несъстоятелност, но искрено смятаме и се надяваме, че това, което ще се случи, няма да бъде за сметка на потребителите“, обобщи тя.\r\nВъпреки, че „Астрал Холидейз“ не е член на АБТТА, колегите им от асоциацията се надяват, че ръководството търси някакво преструктуриране, някаква промяна в посока на развитието на нови бизнес модели.\r\n„Те са професионалисти, много колеги работят при тях и не смятам, че ще останат на улицата“, добави Найденова.\r\nВчера, днес и утре в Пампорово се провежда седмата работна среща между бизнеса и местната власт.   Мотото на форума е „Сътрудничеството между обществения и частния сектор – платформа за устойчиво туристическо развитие“.\r\nВ рамките на работната програма български туроператори и общински администрации търсят решения на проблеми, възникващи при разработването на програми, основани на регионални туристически ресурси. Подпомогнати от изтъкнати представители на българските академични среди, съгласуват своите действия за повишаване ефективността на своите професионални взаимодействия. Домакин на събитието е община Чепеларе. ", "date": "2019.10.08", "title": "Даниела Стоева, председател на АБТТА: „Астрал Холидейз“ постъпиха разумно, обявявайки фалит"}
{"url": "https://www.actualno.com/curious/10-sigurni-znaka-che-edin-myj-haresva-edna-jena-news_1382821.html", "text": "                  1. Погледнете краката му Може и да ви звучи странно, но е доказано, че всеки човек насочва краката си към този, когото харесва. Обърнете внимание на къде са насочени неговите, когато около вас е пълно с хора.   2. Отлага ангажиментите си заради вас Ако един мъж променя плановете си само за да се види с вас, то със сигурност изпитва симпатии. Не всеки е готов да промени целия си график, за да излезе на среща. А ако той е склонен да прави промени, за да ви види, значи сте важна за него.  3. Зениците му се разширяват          Когато човек говори с някого, когото харесва, зениците му започват да се разширяват. Вгледайте се в неговите и вижте дали това се случва. Имайте предвид, че трябва да бъде трезвен. Много лесно ще успеете да определите дали зениците му са разширени, ако очите му са светли, но ви уверяваме, че ще забележите дори да е с по-тъмни очи. 4. Гледа ви, когато се смее Когато човек се смее, интуитивно и несъзнателно поглежда към обекта на желанията си, за да види реакцията му. Обърнете внимание на това на къде гледа той, докато се смее. Това е доста добър знак, защото по този начин лесно ще разберете какво е отношението му към вас.       ", "date": "2019.10.08", "title": "10 сигурни знака, че един мъж харесва една жена"}
{"url": "https://www.actualno.com/starazagora/predstavjat-lechebni-kartini-i-lechebna-muzika-v-stara-zagora-news_1382858.html", "text": "      За трети път през уикенда, на , в Стара Загора ще се проведе . Той популяризира здравословния начин на живот във всичките му аспекти - физическо, емоционално, ментално и духовно здраве. Като дава трибуна на холистични лекари, консултанти, терапевти, треньори на лечебни двигателни практики, фестът провокира интерес към здравословния живот, представя широка гама от естествени начини на възстановяване на здравето и за предотвратяване на заболявания.      Тази година изданието, което отново се организира със съдействието на община Стара Загора, . Тази година ще има много нови гости и изненади според Боряна Узунова, организатор на фестивала. ще има специална , в която децата ще се учат на грънчарство с троянския майстор Иван Тошев, хора, оригами, йога, а в работилницата на Детска градина „Светлина“ - да правят вкусни картинки от плодове и зеленчуци. \r\nСред 40-те лектори на третия фестивал \"Здравей, Здраве\" са д-р Румен Стоилов, Кирил Кирилов, алпинистът Атанас Скатов и др. Фестът ще бъде закрит с лечебен сеанс \"Астрофонотерапия\", в който композиторът Петър Бакърджиев ще композира на живо лечебна музика и ще бъдат показани лечебните картини на старозагорката Генка Иванова.\r\nНа съпътстващия фестивала базар ще се предлагат хранителни добавки, натурална козметика, масла, естествени камъни, амулети, дегустация на веган продукти. Ще има уреди за измерване на костна плътност, за квантова и електропунктурна диагностика.  Откриването на 12 октомври в 9 часа пред Народно читалище \"Св. Климент Охридски\", където ще се провежда фестивалът. С пълната програма може да се запознаете . ", "date": "2019.10.08", "title": "Представят лечебни картини и лечебна музика в Стара Загора"}
{"url": "https://www.actualno.com/plovdiv/preobrazjavat-napylno-ulica-v-centyra-na-plovdiv-news_1382950.html", "text": "      Напредва ремонтът на улица \"Велико Търново\" в центъра на Пловдив. Очаква се тя да получи изцяло нов облик до края на ноември.       Реконструкцията стартира в средата на септември и засяга отсечката от улица  \"Авксентий Велешки\" до булевард \"Руски\". По време на дейностите ще бъдат подменени старите канализационни и водопроводни тръби, осветлението, тротоарите и пътната настилка.   Улица „Велико Търново“ поемаше трафика по „Иван Вазов“, която дълго време бе затворена за автомобили заради огромния пожар в тютюневите складове през 2016-та година. Това допълнително компрометира пътната настилка, която ще бъде изцяло подменена. ", "date": "2019.10.08", "title": "Преобразяват напълно улица в центъра на Пловдив"}
{"url": "https://www.actualno.com/politics/vijte-koj-kakvi-funkcii-ima-v-partijata-na-slavi-video-news_1382824.html", "text": "      Слави Трифонов е председател на партия \"Няма такава държава\". Това се разбира от официалната информация, на новата политическа формация.      В ръководството на \"Няма такава държава\" влизат още част от сценаристите на \"Шоуто на Слави\", чието последно издание бе на 31 юли в ефира на bTV.\r\nТошко Йорданов и Ивайло Вълчев заемат длъжността на заместник-председатели, като към изпълнителния съвет на формацията влизат още Виктория Василева (главен секретар), както и членове - Драгомир Петров, Александър Вълчев и Филип Станев.\r\n\"Няма такава държава\" има и арбитражно-контролна комисия в състав от седем души. В сайта на партията са публикувани контакти за връзка с областните структури на формацията, като е на разположение и опцията за регистрация на симпатизанти.                   , казват още от \"Няма такава държава\".\r\nВ сайта на партията са публикувани и официални документи като и .  Припомняме, че в събота (5 октомври) без медии и за кратко време политическия проект в присъствието на делегати от цялата страна. По-късно през същия ден бе разпространено и видео от учредителното събрание в \"Рейнбоу плаза\" в София. ", "date": "2019.10.08", "title": "Вижте кой какви функции има в партията на Слави (ВИДЕО)"}
{"url": "https://www.actualno.com/asia/damask-gotov-da-prieme-obratno-sirijskite-kurdi-news_1382891.html", "text": "      Дамаск е готов да посрещне сирийските кюрди обратно в общността,  след като Вашингтон ги остави сами да се сблъскват с турски военни заплахи, заяви високопоставен служител в коментари.      Анкара заплаши с офанзива в Сирия срещу кюрдските милиции, които според  Турция са терористите, след като  американските сили от понеделник се изтеглят от районите край турската граница, отваряйки пътя за инвазия на президента Реджеп Тайип Ердоган, който  каза, че офанзивата може да започне всеки момент.   \"Ние ще защитаваме цялата сирийска територия и няма да приемем никаква окупация на сирийска земя\", заяви заместник-министърът на външните работи Файсал Мекдад пред проправителствения вестник \"Ал-Уатан\".\r\nОфициалният представител на режима в Дамаск заяви, че кюрдските групировки са били „захвърлени настрана“ от Вашингтон, след като президентът на САЩ Доналд Тръмп в понеделник даде зелена светлина на Турция да продължи напред с планираните военни операции.  \"Нацията приветства всичките си деца и Дамаск ще реши позитивно всички проблеми в Сирия, далеч от насилието\", каза Мекдад, обещавайки Дамаск да вземе обратно цялата сирийска територия.\r\n\"Съветваме онези, които са се заблудили, да се върнат към нацията, защото нацията е тяхната крайна съдба\", добави той, насърчавайки кюрдите на Сирия да се сдобрят  с режима.   В началните моменти на осемгодишната гражданска война в Сирия кюрдите консолидираха контрола над североизточните райони на страната и създадоха свои автономни институции.    Когато групировката „Ислямска държава“ премина през региона през 2014 г., те предприеха яростна защита на тази територия и станаха основен военен партньор на коалицията на САЩ.\r\nМекдад каза, че кюрдските милиции в Сирия се \"разиграват\" от Вашингтон.\r\nДамаск отхвърля кюрдското самоуправление и иска централни правителствени институции да бъдат възстановени в областите, контролирани от кюрдите.   Кюрдите искат защита от отдавна отправяната заплаха с турска офанзива. ", "date": "2019.10.08", "title": "Дамаск готов да приеме обратно сирийските кюрди "}
{"url": "https://www.actualno.com/asia/egipet-gyrcija-i-kipyr-protiv-turskata-operacija-v-sirija-news_1383015.html", "text": "      Президентите на Египет и Кипър Абдел Фатах ал Сиси и Никос Анастасиадис, както и гръцкият премиер Кириакос Мицотакис изразиха загриженост за плановете на Турция да проведе военна операция в Северна Сирия. Това бе заявено на тристранна среща в Кайро, предаде РИА Новости.      В началото на октомври обяви предстоящо начало на операция срещу кюрдските формирования, подкрепяни от САЩ на границата със Сирия. САЩ заявиха, че няма да участват в операцията; освен това ще изтеглят войските си от зоната на възможните военни операции. От своя страна министърът на външните работи на Сирия Файсал Микдад заяви, че сирийските власти ще защитават цялата територия и няма да приемат окупация \"дори на сантиметър от сирийската земя\", предаде БГНЕС.   \"Страните изразиха своята дълбока загриженост относно планираната незаконна военна операция на Турция на сирийска територия и потвърдиха необходимостта от работа за запазване на единството на сирийската държава и нейната цялост. Те също осъдиха всеки опит на Турция да наруши териториалната цялост или да внесе каквито и да било изменения в съществуващата в Сирия демографска ситуация\", се казва в изявление на египетската президентска администрация, разпространено след срещата. ", "date": "2019.10.08", "title": "Египет, Гърция и Кипър против турската операция в Сирия "}
{"url": "https://www.actualno.com/showbusiness/luk-beson-prizna-seksualni-otnoshenija-s-aktrisa-obvinjavashta-go-v-iznasilvane-news_1382772.html", "text": "      Френският режисьор Люк Бесон отрече  да е изнасилвал или дрогирал млада актриса - за първи път създателят на \"Петият елемент\" говори публично за секс обвиненията срещу него, пише БГНЕС.      Съдия възобнови разследването за изнасилване срещу филмовия магнат в края на миналата седмица, осем месеца след като прокуратурата в Париж прекрати дело, заведено от холандско-белгийската актриса Санд Ван Рой, която твърди, че Бесон многократно я е изнасилвал за период от две години. Тя е една от девет жени, които заявиха, че са били жертви на сексуални атаки и тормоз от мощния режисьор и продуцент.   28-годишната Ван Рой има второстепенни роли в \"Такси 5\" и \"Валериан и градът на хиляда планети\".\r\nБесон призна, че е имал връзка с Ван Рой, но  отхвърли нейните твърдения като \"фантасмагории\". \"Този случай е лъжа от А до Я. Не съм изнасилвал тази жена. Никога в живота си не съм изнасилвал жена\", каза той пред BFMTV.  \"Никога не съм вдигал ръка на жена, никога не съм заплашвал жена ... Никога не съм дрогирал тази жена, както беше казано. Това е лъжа\", каза той в откъси от интервюто, което ще бъде излъчено изцяло днес от френската телевизия.\r\nСъздателят на хитове като \"Никита\", чиито правни проблеми съвпаднаха с провалите му в боксофисите, също отрече някога да е тормозил жени.   Все пак 60-годишният Бесон каза, че е имал връзка с Ван Рой и е направил \"някои грешки\". \"Предадох жена си и децата си. Това не се случи само веднъж, а няколко пъти през нашите 20 години брак\", добави той.    Ван Рой за първи път отиде в полицията през май 2018 г., след като прекарала нощта с Бесон в луксозен парижки хотел. Два месеца по-късно тя каза, че е била изнасилвана четири пъти през двете години, когато е била в „професионални отношения“ с режисьора. Тя каза и, че се е страхувала за кариерата си, ако се оплаче.\r\nПолицията разпита Бесон относно обвиненията през октомври 2018 година.\r\nПо-късно друга актриса каза на прокурорите, че трябвало да избяга на \"лазейки на колене и ръце\" от прослушване в парижкия офис на Бесон през 2002 година. Източник, близък до новото разследване, заяви, че в Париж все още се водят предварителни разследвания по други обвинения срещу режисьора.    ", "date": "2019.10.08", "title": "Люк Бесон призна сексуални отношения с актриса, обвиняваща го в изнасилване"}
{"url": "https://www.actualno.com/books/jurnalistyt-i-pisatel-bojidara-dimova-dumite-ne-sa-za-frizera-nito-za-herbarija-news_1382842.html", "text": "      Журналистът и писател Божидара Димова кани всички ценителите на словото на премиерата на новата й книга „Безгласни думи”. Тя ще бъде представена на на 9-ти октомври в Мраморното фоайе пред Първо студио на БНР от 18 ч.      Книгата съдържа къси разкази, коментари, есета и интервюта, публикувани в сайтовете Actualno.com и Обаче.бг през 2018  и 2019г. Те са отзвук на случващото се в обществено-политическия живот у нас, пречупено през моята душевност и съвест. Нейни текстове в Actualno.com може да прочетете Димова ще представи и поетичната си книга \"Несбъднатост\". \r\n\"В сложния ни делник да си безразличен е престъпление, да си над нещата-бягство. Журналистът, ако има име, се подписва под всеки ред, както го правят художниците с картините си, защото всеки материал е една картина или моментна снимка на живота от личен ракурс. Журналистът не може да бъде анонимен, освен ако не се крие зад издател или поръчител. Аз застанах с моето име и позиция пред над 4000 читатели всеки път, а това е комплимент в наситената с предложения медийна среда. Благодарна съм за възможността за себеизразяване, която ми бе дадена и която е причина за вярата, че свобода на словото у нас още има. Въпреки 111-тото ни място в обнародваната класация. Когато сравниха пожара в Нотр Дам със състоянието на българската журналистика, коментарът беше че покривът е пострадал, но основите са здрави. Нашите са на повече от 130 години и са поставени от смели сърца и дръзки пера. От всички нас зависи да пазим темелите, да вдигнем нов покрив, от който да звъни камбаната на обществената съвест! Пишем не за да ни четат, а за да ни чуят!\", казва относно представянето си Димова. А ето какво заяви още в интервю на Иван Богданов. Божидара, ти често говориш за ролята на думите и употребата им, защо ти е важно това напомняне?   - Защото начина по който съчетаваме и употребяваме думите, е нашият уникален \"пръстов\" отпечатък във Вселената. Това ни прави различни и неповторими, освен съчетанието на гените, които носим. Мнозина често не си дават сметка за силата на посланията, които отправят. Общуването, а и мисленето са част от баланса в нашия свят. Затова е казано, че майчина клетва винаги застига...Думите са и заклинание, затова не бива да се \"харчат\" безотговорно. На децата е хубаво да казваме по-често, че ги обичаме, но иначе да казваш тези святи думи без да са носители на чувство, е дори подвеждащо и безхаберно. Думите са сила, вдъхновение, красота. Могат да убиват, да разсмиват, да провокират действия и чувства. Ако за ден, за час думите изчезнат? Какъв ли би бил светът? Затова казвам, че думите нямат място във фризера. Не можем да ги замразим, за да ги извадим свежи за употреба. В тях има и спонтанност, която моментът  определя. Те не могат да бъдат изсушени между страниците на книга, за да ги поглеждаме с нежност. Няма вече да имат същите цветове. Те са жива материя, която запечатва моментните състояния, те са вълни, честоти, приличат на крисатилите на водата, които реагират на звуци и състояния и конструират различни решетки. С две думи, думите са един от феномените на живота, затова са толкова важни и според мен имат дори собствено тегло. Ти също ги съчетаваш по свой собствен начин. Имаш свой почерк в поетичните ти книги \"Очите на дъжда\", \"Вярно с оригинала\" и \"Несбъднатост\", чиято премиера беше в края на миналия сезон на Фондация \"Буквите\". Сега предстои читателите да се запознаят с твоя прочит на живота у нас от журналистическа гледна точка. Да те преоткрият чрез книгата \"Безгласни думи\", чиято премиера ще бъде на 9.10 в БНР. Ние се изненадахме и от факта, че си била професионален музикант?... Да, така е. За мен думите са и музика. Известно е, че някои от буквите в азбуката ни съответстват на определени тонове и в този смисъл ние пишем вид музика, говорейки. Някои пишат красиво, други грозно. Такъв е светът - една симфония, в която има от всичко. Свирила съм четвърт век по 2-4 часа на ден. Имах три самостоятелни концерта, награда от първия конкурс \"Светослав Обретенов\", 6-7 г. в държавна филхармония и след като вече не работех там, колегите ме поканиха на първото си задгранично турне в Минск. Беше вълшебно преживяване. Работила съм под палката на големия Иван Вульпе няколко сезона, с Илия Темков, Филип Ламбев, Аспарух Лисов и др.  От онези години познавам диригентите Славил Димитров, Свилен Симеонов, проф. Йовчо Крушев. Едни от първите им интервюта съм направила в началото на тяхната кариера. Беше логично да пиша за култура и образование, а по-късно ме заинтригуваха бизнесът и езотериката. Така мисля, че успях  да се развивам многостранно и да надграждам качества и възможности в журналистиката.     В биографията ти пише, че имаш над 3000 публикации за всички познати формати в медиите, че си работила за вестници, списания, ТВ и радио. На практика цялата палитра. Какво ти даде професията, към която се стремят много млади хора? Всичко. Даде ми възможност да изразявам себе си без цензура. Дори в най-тежкия комунизъм никой никога не ми е казвал, че така не се пише или че по тази тема не бива да се разсъждава гласно. Имах късмет да работя със широко скроени хора, които ми имаха доверие. Работила съм с лекота и вдъхновение. Не си спомням да има един ден, в който да не съм искала да тръгна за работа. Дори съботите и неделите ми тежаха, вместо да ги очаквам с облекчение. Срещнах се с изключителни хора във всички области на обществения живот. Хора успели в професията си, знакови имена, от които има какво да научиш и да го предадеш на аудиторията. Търсех примерите, които да ни дават опование, че животът има смисъл. С голямо внимание се вглеждах и в най-обикновените, често незабележими хора, защото всеки от тях имаше удивителна философия за живота. Всичко беше пъстро, динамично, интересно. Не може да си добър журналист, ако не си любопитен към света. Другото е матричарство. Тук те познавахме повече като PR и човек, който поддържаше медийните партньорства на БНР. Случи се така, че последните 10 години трябваше да усвоя нови умения. Това разшири хоризонта ми още и още. Срещнах се с най-добрите от най-добрите - певци, инструменталисти, диригенти, актьори, режисьори, с благотворителни каузи и кампании, с неправителствени организации, банки, асоциации. Всичко, за което може да се сети човек. Фестивали, премиери, годишнини, общини от цялата страна. Подкрепяхме почти всички и бяхме в ритъма на живота, в окото на бурята. Имам цели тетрадки с телефони и мейли на личности и институции. Звъняха ми 2 години след като вече не бях на дадена позиция, за да ги насоча как да постъпят и с кого да се свържат. Затова и тукашните ми приятели не ме познават като журналист,а като човек чиито вечери минават между НДК и зала \"България\". Исках да се завърна към това, което съм правила десетилетия, но не бях сигурна дали съм адекватна на новите изисвания на читателите. Те търсят кратки и експресивни форми на изказ, защото и времето е по-забързано, а и предложенията - стотици. Затова се спекулира със заглавия и текстове, които да привличат избора на изкушения читател, слушател, зрител. Евтината сензация не е по моята част, а пък и в повечето медии не предпочитат автори с моето ЕГН. За тях опитът не е важен, а визията или препоръките. Пък и малко грамотният човек е по-манипулативен... Имах късмет, че Актуално.ком обявиха конкурс за колумнисти. Одобриха ме, подписах договор и започнах с писането. Това е един остров за свободна журналистика - няма насоки, няма ограничения, няма пренаписване и редактиране. Има единомислие. Ние не се познаваме помежду си, а шефовете съм виждала един или два пъти. Изпращаш материала, получаваш ОК! и той тръгва към читателите, често няколко хиляди. И когато стана ясно, че сме на 111-то място по свобода на словото, бих искала да покажа мейл от работодателя си от 2018г. Той ми предложи да напиша материал за коледното издание на платформата. Поисках насока за жанр, тема, изобщо някаква рамка. Отговорът беше: пълна свобода на избора. След 2 часа написах материала и го изпратих. Отговорът беше:\"Супер! Пускаме го на 24.12.\" Казвам това, защото съм благодарна за дадената ми възможност отново да пиша, както аз разбирам този процес на общуване.  Така се родиха около 30 коментара и кратки разкази, някои анализи. По-късно и проф.Валерий Тодоров и Паулиана Новакова ме поканиха да пиша за сайта Обаче.бг и там се родиха интервюта с интересни личности като поета Александър Петров, хореографа Боряна Сечанова, примата Мариана Арсенова, режисьора Никола Петков, с когото открихме рубрика, с музикантите Минко Ламбов и Ана Топалова. Тези интервюта и коментарите в Актуално.ком съставят книжката \"Безгласни думи\", а основанието е значимостта на темите, които ни вълнуваха през последните 1-2 години. Кое е най-важно в този процес?    Вълнението! Ако нещо ме е провокирало дълбоко, аз търся начин да предам моето вълнение на още хора. Да ги докосна, да ги направя съпричастни. Безразличният човек е довършен или несъвършен човек. Когато стигне до тази форма на съществуване, за мен човек се е сбогувал с живота. Вълнението и съпричастието ни държат живи, както и градивното любопитство към многообразието на света. А аз в известен смисъл попълвам и \"спестовните книжки\" на внуците си. Каквото и материално да оставяме след себе си, те биха ни разпознали в написаното, което остава, за да потърсят и намерят себе си. Това е нещо като завещание, заедно с цигулката от 1828г. и някои снимки. А защо \"Безгласни думи\"? Защото такива няма, поне в българския език. Значението е двояко, но моите думи не са безгласни, напротив! Това е моят глас, моята песен и тя е чута от много хора. Дори и един да е затананикал \"припева\", си е заслужавало да напиша едно четиристишие, един разказ, един коментар, едно интервю.\r\n \r\nИнтервю на  ", "date": "2019.10.08", "title": "Журналистът и писател Божидара Димова: Думите не са за фризера, нито за хербария "}
{"url": "https://www.actualno.com/sciencelogy/a1-predlaga-videonabludenie-ot-novo-pokolenie-za-biznesa-news_1382818.html", "text": "             Бизнес клиентите на могат да се възползват от най-новата услуга на компанията – , която предлага видеонаблюдение чрез модерни IP камери и облачна платформа с аналитични функции, като разпознаване на лица и регистрационни номера на автомобили. Цените на услугата стартират от 19,90 лева на месец, като А1 осигурява инсталиране, конфигуриране и техническа поддръжка.   Записите от камерите се съхраняват на отдалечен сървър в професионален център за данни на А1, което гарантира защита срещу кражба, манипулиране или изтриване на данните. А1 Video Security предлага и възможност за резервираност на услугата (Disaster Recovery) – всички видео изображения от камерите се предават едновременно към два независими един от друг дейта центъра на А1, на две различни географски локации, което предоставя допълнителна сигурност и качество на услугата.\r\nIP камерите, които се използват за новата услуга на А1, разполагат с интелигентни функции и регистрират възникнали събития по предварително зададени критерии – навлизане в маркирана зона, пресичане на линия, закриване на обектива на камерата или физическо преместване на камерата. При идентифициране на такова събитие, A1 Video Security автоматично и в реално време изпраща съобщение до клиента. Високият клас камери дават допълнителни възможности като броене на хора, разпознаване на пол, възраст и настроение на преминаващите, търсене на автомобили по различни критерии и др.  Клиентите на A1 Video Security имат възможност да наблюдават камерите си и записите от тях по всяко време на денонощието и от всяка точка на света чрез десктоп и мобилно приложение. Те могат да изберат за какъв период от време да се съхраняват данните – 10 или 30 дни. Добавянето на нови камери става лесно и бързо без да се налага закупуването на нови устройства за запис, каквато е обичайната практика у нас.\r\nА1 проектира и изгражда и цялостни системи за видеонаблюдение с професионален мониторинг център, системи за контрол на достъпа и управление на автомобилния трафик.   A1 Video Security е подходяща за общини, магазини, търговски центрове, производствени предприятия, складове, болнични и медицински центрове, училища, детски градини и още редица обекти. Услугата не само осигурява защита и спокойствие, но намалява до голяма степен разходите за сигурност, като в същото време гарантира прецизност и надеждност.       ", "date": "2019.10.08", "title": "А1 предлага видеонаблюдение от ново поколение за бизнеса"}
{"url": "https://www.actualno.com/america/ne-izslushaha-vissh-diplomat-za-impijchmynta-na-trymp-news_1382966.html", "text": "       блокира появата на висш американски дипломат пред Конгреса като част от разследването за импийчмънт на законодателите срещу , съобщаlа AFP, цитирана от БГНЕС .      Посланикът в Европейския съюз Гордън Сондланд по-рано се съгласи да го изслушат, но \"рано тази сутрин Държавният департамент нареди той да не бъде допуснат днес за неговото планирано изслушване\", заяви адвокатът на Сондланд Робърт Лускин.   Този ход изостри конфронтацията между Белия дом и конгресмените демократи, които разследват президента за възможни нарушения, включително възпрепятстване на правосъдието.\r\nСпоред известното досега от медиите, но още непотвърдено от съда, американският президент натискал колегата си със заплаха, че ще спре 400 млн. долара помощ за Украйна. Тръмп твърди, че Байдън оказвал натиск да бъде уволнен Виктор Шокин, който стана главен прокурор на Украйна през 2015 година, защото проучвал сина му Хънтър Байдън, но всъщност официално се знае, че е имало разследване само на собственика на Burisma Микола Злочевски. Самият Шокин беше забъркан в няколко корупционни скандала и неговият заместник напусна работа именно заради това. А Великобритания разследва Злочевски още преди Хънтър Байдън да влезе в Burisma - синът на Джо Байдън влиза там през 2014 година.  В медиите също се появифа твърдения, че Тръмп е оказвал натиск и върху Китай. Две седмици по-рано Тръмп обяви, че синът на Байдън е получил пари от Китай и че Пекин би искал Джо Байдън да бъде президент на Съединените щати. ", "date": "2019.10.08", "title": "Не изслушаха висш дипломат за импийчмънта на Тръмп"}
{"url": "https://www.actualno.com/healthy/dojde-vreme-za-protivogripna-vaksina-spored-virusolog-news_1382831.html", "text": "      Сега е най-подходящото време за поставяне на противогрипна ваксина, според началник отдел \"Противоепидемичен контрол\" на Регионалната здравна инспекция в Бургас д-р Величка Григорова.      „За да избегнем грипа най-важното е да се вкасинираме. Ваксината е единственото и най-сигурното средство за предпазване на организма от заразяване. Сега е времето за ваксиниране, за да може да се изгради имунитет до времето когато случаите на епидемиологично разпространене на заболяването зачестят“, каза тя.   За хората, отхвърлящи този начин на предпазване, има и други варианти, които са свързани с начина на живот. Специалистът предупреждава, че още преди да е дошъл бумът на грипа и простудните заболявания, човек трябва да се погрижи за себе си.\r\n“През този сезон, заради промяната във времето започват да се появяват острите респираторни заболявания. Те могат да се преодолеят чрез здравословен начин на живот, който включва правилно хранене, физически упражнения, приемане на медикаменти за повишаване на имунната система и други. Да не чакаме да дойде грипът, а да вземем мерки сега, това е важното“, добавя д-р Григорова.  По данни на РЗИ болните от сезонни настинки в Бургас са се увеличили с 30 за една седмица и сега са 120 души. Болните от варицела са девет, от вирусен хепатит трима, а от скарлатина - двама. ", "date": "2019.10.08", "title": "Дойде време за противогрипна ваксина, според вирусолог"}
{"url": "https://www.actualno.com/society/dazd-tvyrdenijata-za-otnemane-na-deca-sa-kategorichno-neverni-news_1382807.html", "text": "      Крайно време е да се спрат манипулациите и да се съхрани психиката на децата и родителите, които се безпокоят от слуховете, че някой ще извежда децата от дома им, заявяват от Държавната агенция за закрила на детето (ДАЗД) във връзка със зачестилите публикации в социалните мрежи, че агенцията щяла да предприема действия за „отнемане“ на деца от училищата. ДАЗД категорично отхвърля тази информация.      В ДАЗД няма назначени социални работници, които да работят пряко с деца. Държавната агенция за закрила на детето има едва 66 служители, в шест града в страната – София, Бургас, Варна, Враца, Пловдив и Русе.\r\nОтделите за закрила на детето, в които работят социални работници, са към Дирекциите „Социално подпомагане“, които са на 147 места в страната и са териториални поделения на Агенцията за социално подпомагане (АСП) – структура на Министерството на труда и социалната политика (МТСП).   \"В последните месеци се разпространяват неверни твърдения, че в страната се въвеждат нови политики за отнемане на деца от родителите им. Бихме искали да успокоим и информираме отново широката общественост, че както и досега, според българското законодателство, не се предвиждат нови мерки за извеждане на деца от семействата.  В ДАЗД нямаме информация социални работници да извършват нарочни действия в тази посока. Социалните работници се намесват в ситуации, когато детето се нуждае от закрила в случаи на престъпни действия и експлоатация спрямо него, описани в Закона за закрила на детето.\r\nСоциалните работници следва да извършват своята работа със задълбочени социални проучвания, да изготвят внимателно социални доклади по случаите на децата в риск до съда.\r\nВ тази връзка председателят на Държавната агенция за закрила на детето има правомощия да контролира (но не и да ръководи) дейността на споменатите дирекции \"Социално подпомагане\". При установяване на нарушения в тези дирекции, ДАЗД може да издава задължителни предписания към тях, както и да дава съответните указания за тяхното изпълнение.    Тъй като в Държавната агенция  за закрила на детето не работят (и никога не са работили) социални работници, ДАЗД не може (и никога не е могла) да предприема мерки за извеждане на дете от неговото семейство. В Агенцията работят експерти и инспектори с контролни функции, но не и социални работници.   Всеки гражданин, който има притеснения относно неправомерни действия от страна на служителите от институции или организации, работещи с деца и смята, че са нарушени правата на дете, може да сигнализира Държавната агенция за закрила на детето (ДАЗД) за проверка на дейността им\", заявяват от ДАЗД.\r\nОт там припомнят, че орган за закрила на детето са и кметовете на общини, т.е. това са органите на местно ниво, към които може да се търси помощ при затруднения на семейството и нужда от подкрепа.\r\nДържавната агенция за закрила на детето изразява позиция, че е крайно време да се спрат манипулациите и да се съхрани психиката на децата и родителите, които се безпокоят от слуховете, че някой ще извежда децата от дома им. Нека си зададем въпросите: Кой ни причинява тези страхове и защо, с каква цел? На кого да вярваме – на официалните източници или на слухове в мрежата? Изборът е у всеки един от нас.\r\n\"Ние – всички хора, независимо в каква роля сме, малки или големи, поставяме и създаваме условията за живот, за нас и за децата ни занапред. Ние избираме да живеем в дух на разбирателство и доверие помежду си, или в дух на подозрения и съмнения. Ние всички имаме страхове и няма по-голям страх от това да не се разболява детето ни и да не му се случи нещо лошо.   И ние, служителите от ДАЗД, сме хора като всички граждани с човешки страхове. Важното е обаче, не дали се страхуваме и дали за малко или за повече време сме се поддали на заблуди, а дали и как успяваме да преодоляваме страховете си, и как ги побеждаваме. И ние, служителите от ДАЗД ще продължаваме да защитаваме позицията, че за децата и родителите семейството е естествената среда за живот, а домът трябва да е най-сигурното и защитено място за тях\", се казва още в позицията. ", "date": "2019.10.08", "title": "ДАЗД: Твърденията за „отнемане“ на деца са категорично неверни "}
{"url": "https://www.actualno.com/europe/bivsh-ruski-diamanten-bos-otkrit-myrtyv-v-zatvora-news_1382832.html", "text": "      Бившият ръководител на гигантска сибирска диамантена мина е намерен мъртъв в затвора си ден, където беше по обвинение за смъртта на миньори, погубени от наводнение, съобщиха разследващите.      Осем миньори загинаха, след като вода изтече в мина „Мир“, собственост на контролирания от държавата производител на диаманти „Алроса“ през 2017 г. Телата им така и не бяха открити въпреки продължилите седмици спасителни операции.\r\nГлавата на мината Алексей Бурксер и главният инженер бяха уволнени след аварията.\r\nБурксер е намерен мъртъв с \"признаци на самоубийство\" в затвора в северната област Якутия, където се намира диамантената мина, казаха разследващи.     В понеделник те заявиха, че Бурксер, заедно с бившия главен инженер, са били задържани под стража и са обвинени в нарушаване на правилата за безопасност при минното дело, което довело до водещи до многочислени жертви, което носи максимален затвор от седем години.\r\nРазследващите отбелязват, че мъжете не са успели да спрат работата в мината, въпреки че знаели, че водата нахлува.\r\nРазположена в град Мирни, диамантената мина е една от най-големите дупки, направени от човека в света.    Тя е с диаметър повече от километър и дълбочина 525 метра. Мината е затворена след аварията през 2017 година. ", "date": "2019.10.08", "title": "Бивш руски диамантен бос открит мъртъв в затвора "}
{"url": "https://www.actualno.com/cars/bum-na-remonti-na-avtomobili-zaradi-nekachestveni-goriva-news_1382774.html", "text": "      Бум на ремонтите на автомобили заради некачествено гориво отчитат от сервизите. Близо 190 000 литра некачествени горива в бензиностанции у нас са забранени за продажба от началото на годината.      Според автомонтьори все по-често шофьорите идват при тях заради проблеми в колата след зареждане с некачествени бензин или дизел, съобщи Нова телевизия.\r\n\"Има оплаквания, свързани с горивната и с изпускателната уредба. Когато горивото не е качествено, то няма пълно изгаряне и се наслагват отлагания по изпусквателната система.   Страдат DPF филтрите, които се запълват лесно, но монтажът им струва скъпо\", коментира Румен Дунев от Съюза на автосервизите.  Той допълни, че колкото по-некачествено е горивото, толкова по-голяма е амортизацията на двигателя.\r\nПо думите му оплакванията на хората са, че двигателят не работи равномерно.\r\n\"Клиентите се оплакват, че двигателят гасне, прекъсва, липсва мощност. След диагностика се вижда, че в много от случаите причината е в лошите горива\", каза още Дунев.       Според него влагата поврежда отделните елементи на автомобилите ни.\r\n\"В резервоара на бензиностанциите от разликата в горивото топло-студено, се получава конденс, който попада в горивото и се получава разреждане с вода. Това обаче е естествен процес\", заяви той.\r\nИ допълни, че всеки водач може да слага стабилизатор на горивото, за да може превантивно да се предпазва от проблеми.\r\nЕкспертите не изключват обаче иззетите незаконни горива да отиват в туби и бидони и да се препродават с 1/3 по-евтино. ", "date": "2019.10.08", "title": "Бум на ремонти на автомобили заради некачествени горива"}
{"url": "https://www.actualno.com/pleven/sypruzi-zadignali-s-karuca-relsi-i-200-metalni-elementa-zastavat-pred-syda-news_1382826.html", "text": "      Двама съпрузи, обвинени в кражба на жп релси и свързващи елементи за тях, ще отговарят пред плевенската Темида. Те вече са осъждани за престъпления от общ характер, съобщиха от държавното обвинение.      На 20 май м.г. обвиняемите И.М. и Е.М. отишли с конска каруца при жп гарата в рафинерия край село Ясен. Тръгнали подготвени с необходимите инструменти и демонтирали близо 14 метра релси . Натоварили ги на талигата заедно със свалените близо 200 скрепителни елемента . После напуснали рафинерията.\r\nСлужители на предприятието установили липсата на жп релсите и подали сигнал в плевенското Второ районно. Започналото издирване на извършителите стигнало до двамата съпрузи.\r\nПредстои насрочване на делото за разглеждане от съда.   ", "date": "2019.10.08", "title": "Съпрузи, задигнали с каруца релси и 200 метални елемента, застават пред съда"}
{"url": "https://www.actualno.com/europe/i-tusk-i-pompeo-raztrevojeni-ot-turskite-sondaji-kraj-kipyr-news_1382814.html", "text": "      „Въпреки най-добрите ни намерения да запазим добросъседските си отношения с , продължаващата ескалация и оспорването на суверенитета на нашата държава-членка неизбежно ще накара ЕС да реагира с пълна солидарност, както беше договорено от Европейския съвет“, написа в социалната мрежа Twitter председателят на Европейския съвет .      Министерството на външните работи на Турция заяви по-рано, че отхвърля твърденията на гръцки и европейски служители, че турското сондиране за газ и нефт край Кипър е незаконно и заяви, че ЕС не може да бъде безпристрастен посредник по кипърския проблем.   Напрежението възникна след като Анкара обяви намерението си да сондира за газ във води, където е лицензирал за търсене европейските енергийни компании.\r\nПостът на Доналд Туск в  Twitter бе цитиран и от гръцкият вестник , който публикува днес обширно интервю с американския държавен секретар Майк Помпео. „Съединените щати използват дипломатически усилия, за да въздействат на Турция заради действията на Анкара във водите около Кипър. Надявам се, че не само международното право ще бъде спазено, но мисля, че всяка държава трябва да признае, че Америка винаги прави това, което трябва да направи, за да защити търговските интереси и да защити собствения си народ, така че ние ще направим всичко възможно да направим това и няма причина да мислим, че тук ще е нещо различно“, каза той.  Помпео изрази безпокойство поради напрежението между Гърция и Турция в Егейско море:“ Винаги се тревожим, когато между някои две страни има напрежение, което може да ескалира, може да се окаже на лошо място и да създаде военна конфронтация. Никой не иска това да се случи. Така че не искам това да се случи между Гърция и Турция. Не искам това да се случи между Северна и Южна Корея. На никое място“, казва Помпео пред гръцкия вестник.\r\nПроменя ли се американската политика по отношение на Балканите - научете в !        ", "date": "2019.10.08", "title": "И Туск, и Помпео разтревожени от турските сондажи край Кипър"}
{"url": "https://www.actualno.com/bgfootball/dimityr-berbatov-se-zavryshta-na-terena-news_1382787.html", "text": "       прекрати кариерата си преди няколко седмици, но отново ще се завърне на терена, макар и само за демонстративен мач. Той  ще вземе участие в минитурнир в далечен Сингапур на 16 ноември, който ще се проведе на местния Национален стадион.      Бившият нападател ще участва в надпреварата, която се нарича \"Битката на Червените\" и всъщност е тристранен турнир.    ,  заяви Бербатов пред сайта на организаторите.\r\nВ него ще участват ветерани на и Ливърпул, както и националният отбор на Сингапур. Освен Бербо, от страна на \"червените дяволи\" ще се появят имена като Теди Шерингам, Уес Браун и Кийт Гилеспи, а от страна на мърсисайдци ще са Йежи Дудек, Дитмар Хаман, Джон Арне Рийзе, Луис Гарсия, Владимир Шмицер и др.           ", "date": "2019.10.08", "title": "Димитър Бербатов се завръща на терена"}
{"url": "https://www.actualno.com/europe/shtajnmajer-uchuden-che-ukraincite-ne-haresvat-formulata-mu-za-donbas-news_1382778.html", "text": "      Президентът на Германия е изненадан от реакцията, с която украинските граждани посрещнаха идеята му за регулиране на конфликта в , съобщава „Дойче Виртшафтс Нахрихтен”, цитиран от БГНЕС.      „Споровете в Украйна малко ме изненадват, защото в преговорите участва и бившият президент Петро Порошенко. Формулата не съдържа нищо по-различно от опит големите стъпки, които и двете страни в конфликта не бяха готови да предприемат, да станат серия от по-малки такива”, заяви държавният глава на Германия.   Той отхвърли спекулациите, че \" “ е създадена под влиянието на Русия.\r\nПреди седмица контактната група съгласува т.нар. „формула Щайнмайер”. Тя предвижда провеждането на избори в областите Донецк и Луганск, в съответствие с конституцията на Украйна. Ако наблюдателите от ОССЕ констатират, че изборите са се провели според стандартите на организацията, трябва да влезе в сила закон за специалния статут на .  Законопроектът ще бъде разработен от Върховната рада (парламента) и ще бъде подложен на обществено обсъждане.\r\nСлед като президентът на Украйна Владимир Зеленски обяви за подписаното споразумение, в различни градове в страната имаше протестни акции и беше създадено „Движение срещу капитулацията”.   Демонстрантите настояват Зеленски „да не престъпва червената линия” по време на регулирането на конфликта в източната част на страната.     ", "date": "2019.10.08", "title": "Щайнмайер учуден, че украинците не харесват формулата му за Донбас   "}
{"url": "https://www.actualno.com/society/cacarov-spodeli-motivite-si-zashto-ne-moje-da-zakrie-bhk-news_1382739.html", "text": "      Главният прокурор Сотир Цацаров не намира основания за искане до съда за прекратяване на Българския хелзинкски комитет (БХК). Според обвинител номер едно, подаденият на е неоснователен.       В подадения сигнал на \"ВМРО Българско национално движение\" от депутата Александър Сиди и Ангел Джамбазки, български представител в Европейския парламент, са направени искания за \"започване на разследване на дейността на БХК поради съмнение за пряка и косвена намеса в работата на съдебната власт и нарушаване на принципа на независимост и безпристрастност на българските магистрати. Другото важно искане е за прекратяване на дейността на сдружението.   Твърди се, че БХК се намесва в независимата съдебна система на Република България, както пряко (чрез становища по дела, лобистки призиви до съда в полза на подсъдимите, осъществяване на процесуално представителство на подсъдими лица), така и косвено (чрез организирането на безплатни семинари и удостояване с награди). , се посочва в мотивите на решението на главния прокурор.   , пише още в мотивите си Цацаров.      , завършват мотивите на главния прокурор.    Припомняме, че по-рано също се разграничи от искането на коалиционните си партньори ВМРО-БНД да бъдат предприети мерки от страна на българската прокуратура за закриване на БХК. \"Дори не сме обмисляли подобен вариант\", заяви Борисов.\r\nПълният текст на мотивите на прокуратурата - ! ", "date": "2019.10.08", "title": "Цацаров сподели мотивите си защо не може да закрие БХК"}
{"url": "https://www.actualno.com/society/4-godishno-momiche-se-nujdae-ot-sredstva-za-da-byde-izlekuvano-news_1382715.html", "text": "       Момиченцето е диагностицирано с тумор на гръбначния стълб и му предстои продължително лечение. \"Всичко се случи много бързо – от игра в детския център в четвъртък, до парализиране в неделя\", обясняват родителите на детето. След двуседмично обикаляне по лекари, за да бъде установена причината за болките в кръста на момиченцето, накрая майката и таткото са чули най-тежката диагноза.       След множество изследвания, проведен ядрено-магнитен резонанс и ПЕТ скенер се оказало, че по гръбначния стълб на детето има огромен тумор, който е започнал да притиска прешлените. Освен него, са се разпространили и множество метастази в белия дроб, както и в костния мозък. След назначаване на спешна химиотерапия, Божидара е започнала отново да се движи, още на втория ден, а \"след четири дни вече ходеше\", обясни пред екипа ни бащата Веселин. За пълното излекуване на момиченцето се налага провеждането на операция за отстраняване на метастазите в бял дроб. Тя ще се състои в клиника в Германия.   Към момента са извършени няколко курса на химиотерапия. Предстои още един курс на химиотерапия и контрола с ПЕТ скенер, който да покаже как се движат нещата. Операцията в Германия не се поема от българската здравноосигурителна каса. \"Съществува минимален шанс тя да не се състои, но не можем да разчитаме на това\", каза Веселин.\r\nТой съобщи, че все още семейството не разполага с конкретна оферта от германската клиника, но са ги предупредили, че ще са необходими около 20 000 евро първоначално, включвайки транспорт, престой и самата операция, като не е ясно дали тази сума няма да нарасне. Родителите са изключително силни и борбени, не се отказват в трудната битка и вярват, че ще се справят с помощта на добродетели и дарители. Те очакват да получат оферта от клиниката през следващата седмица, операцията вероятно ще се състои през ноември. В помощ на семейството е организиран за Божидара, който се провежда онлайн във .  Дарителска сметка:\r\nBG53UBBS80021087251740 BIC: UBBSBGSF Титуляр: Веселин Димитров Дюлгеров paypal.me/veselindulgerov    ", "date": "2019.10.08", "title": "4-годишно момиче се нуждае от средства, за да бъде излекувано"}
{"url": "https://www.actualno.com/sofia/vyzrajdane-na-protest-pred-obshtinata-v-kostinbrod-sreshtu-ciganskija-proizvol-news_1382781.html", "text": "      Във вчерашния ден Възраждане проведе протест пред сградата на общината в Костинброд, заради инцидент, който се случи наскоро със сина на кандидата за кмет на общината, издигнат от партията на Костадинов – Иван Зарев.      Преди около десетина дни в костинбродското село Петърч, пред погледа на полицията Людмил Зарев – местен животновъд и бивш вратар на футболен клуб „Славия”, от нападение на живеещи в селото цигани, след като съпругата му направила забележка на няколко от жените им, на селото.\r\nСлучаят бе отразен от една от националните телевизии, за него писаха и доста вестници и информационни агенции.\r\nОт Възраждане обаче, подозират и , тъй като нападнатият Людмил Зарев е син на Иван Зарев – кандидат за кмет на община Костинброд, издигнат от партията.  Според тях, ако не в самото нападение, то по отношение на и местните власти, може да се търси и някаква форма на умисъл, свързана с факта, че Иван Зарев е най-сериозният опонент на сегашния кмет на Костинброд в изборната надпревара. Зарев беше и един от водачите на протестите на животновъди в Костинброд през лятото, срещу мерките, които властите се опитаха да приложат във връзка с африканската чума по свинете. Тогава Иван Зарев и други животновъди от региона, протестираха пред общината в Костинброд в продължение на дни, успявайки да осуетят разпорежданията на кмета на Костинброд – Трайко Младенов, относно избиването на домашните свине в общината.\r\nКандидатът за кмет на Столична община издигнат от Възраждане – Николай Дренчев, също направи изказване по време на протеста, заявявайки че по време на избори, , включително изпълнявайки мръсни поръчки като тази. Според него, точно заради това и не се пипат незаконните им постройки, с които е осеяна София и близките й общини като Костинброд, например. И това, според Николай Дренчев е само един от многото примери за пълната безнаказаност, която се упражнява целенасочено, спрямо мургавия електорат. В тази връзка той спомена и горенето на гуми и битови отпадъци, които са основният замърсител на въздуха в София през зимата, циганските каруци по улиците, неплащането на местни данъци и такси, както и сметки за комунални услуги и много други.   Дренчев заяви, че когато влезе в кметския кабинет на „Московска” 33, една от първите му задачи ще бъде именно това – да покаже, че в София няма привилегировано население, а законите ще се прилагат спрямо всички, с цялата им строгост.    Кандидатът на Възраждане, също така не пропусна момента да атакува отново столичния кмет Йорданка Фандъкова, заявявайки, че откакто тя е в управлението на общината, вече 14 години, първо като зам.-кмет, а от 2009 г. като кмет, тези проблеми не просто не са се решили, а дори са се задълбочили.\r\nНа прицела на Николай Дренчев застана и кандидатът на т.нар. „ВМРО” Ангел Джамбазки, който започна политическата си кариера през 2007 г. като общински съветник от ГЕРБ, а след това се преориентира към Каракачанов. Според Дренчев, Джамбазки е един от основните виновници за незаконното заселване на цигани от цяла България в София, тъй като бидейки цели 4 години председател на комисията по обществен ред и сигурност в столичния общински съвет, . Напротив, от 2009 г. насам, ВМРО неизменно печели изборите във всички цигански гета в столицата.\r\nКандидатът на Възраждане обвърза с представители на „ВМРО” и събитията с , които според него имали сериозни имотни интереси в региона. За пример даде фактът, че Джамбазки, бившият председател на агенцията за българите в чужбина от партията на Каракачанов – Борис Вангелов и организационният секретар на „ВМРО” Юлиан Ангелов са придобили с инвеститорски интерес големи поземлени имоти в региона, а циганите са им необходими, за да прочистят българското население от Костинбродско, след което да изкупят земите им на безценица. ", "date": "2019.10.08", "title": "Възраждане на протест пред общината в Костинброд срещу циганския произвол"}
{"url": "https://www.actualno.com/europe/katastrofata-v-hesen-verojatno-e-teroristichen-akt-news_1382791.html", "text": "      Властите в Германия разглеждат инцидента с премазаните от камион автомобили в град , провинция Хесен, като терористичен акт, съобщава ZDF, цитирана от БГНЕС.      Девет души са леко ранени, сред които и шофьорът на камиона.   Според източници на ZDF, шофьорът имал „минало на ”. Става въпрос за 30-годишен мъж от сирийски произход. Той измъкнал от кабината шофьора на камиона и без да каже и дума, седнал зад волана, след което се врязал в чакащите на кръстовището автомобили и премазал девет от тях.\r\nДелото е предадено в генералната прокуратура на Франкфурт на Майн. Камионът е откаран за подробен оглед.  На въпрос дали става въпрос за терористичен акт, от полицията заявяват, че при подобни случаи се работи по всички възможни версии и засега нито една от хипотезите не може да бъде изключена\r\nИстинският шофьор на камиона, чието име не се споменава, беше цитиран по-рано днес от всекидневника „Франкфуртер нойе пресе“ (FNP) да казва, че извършителят го „извлякъл“ от кабината.   Около 30-годишният нападател, с къса тъмна коса и брада, е отворил вратата от страната на шофьора и го е \"зяпал с широко отворени очи\", преди да му отнеме камиона.    „Попитах го:„ Какво искаш от мен? Той не каза и дума\", твърди шофьорът.\r\nМинувачи разказали след инцидента, водачът е казвал  \"Аллах \" няколко пъти и е говорил на арабски, съобщава FNP. Полицията обаче не е потвърдила това.\r\nСлед инцидента похитителят на камиона бил намерен да седи до дърво. От носа му течала кръв, ръцете му били окървавени. На въпрос как се казва, той отговорил Мохамед.    ", "date": "2019.10.08", "title": "Катастрофата в Хесен вероятно е терористичен акт"}
{"url": "https://www.actualno.com/starazagora/startira-remontyt-na-banjata-v-starozagorskoto-selo-jagoda-news_1382792.html", "text": "      За 9 месеца трябва да приключи ремонтът на , съобщи пред Радио Стара Загора временно изпълняващият длъжността кмет на община Мъглиж Душо Гавазов. Според договора с консорциума, спечелил обществената поръчка, ще бъде облагородена и прилежащата към банята паркова площ от 5,5 дка. Ремонтът се извършва по проект в размер на . 2 милиона и 82 хиляди лева ще плати държавата по споразумение, сключено с Министерството на регионалното развитие и благоустройството (МРРБ), а 50 хиляди ще се осигурят от бюджета на общината за следващата година. Вече е в ход ремонтът на покрива и на подпокривното пространство на сградата.      За да разсее слуховете, че комплексът ще бъде превърнат в музей след реставрацията, Гавазов уточни, .\r\nEмблeмaтичнaтa cгpaдa нa бaнятa в c. Ягода е . Преди десетина години нейното използване е преустановено, защото сградата е била компрометирана. Със собствени сили и средства общината спира течовете от тръбопровода с минерална вода, за да спре подкопаването на основите. \r\nСградата на Чанакчийските бани, както са били известни минералните извори в миналото, според специалисти (Карлсбад).  Минералната вода в Ягода е с температура 54 градуса Целзий и е . Не е подходяща зa пиeнe зapaди виcoĸoто си cъдържание нa флyop. Вероятно заради това някога се е планирало да бъде център на Българския олимпийски комитет (БОК) за възстановяване на олимпийските ни спортисти. \r\nВъпреки уникалните си показатели, изворите почти не са използвани, а специалисти по СПА и балнео туризъм смятат, че селото има капацитет да стане водещ балнеолечебен център. През последните няколко години инвecтитopи изгpaдиха cпa ĸoмплeĸcи и цeнтpoвe зa възcтaнoвявaнe и вероятно интересът зa cepиoзни инвecтиции ще нараства. ", "date": "2019.10.08", "title": "Стартира ремонтът на банята в старозагорското село Ягода "}
{"url": "https://www.actualno.com/prasspress/djoko-djoko-kogato-ulicata-i-populizmyt-sa-nad-zakonite-news_1382846.html", "text": "      Предсрочното освобождаване на , който бе осъден на 20 години затвор за убийството на студента Андрей Монов в края на 2007 г., разкри няколко притеснителни тенденции в държавата.      Софийският апелативен съд освободи затворника, защото той бе изтърпял над 13 години от присъдата си и бе представил доказателства, че се е поправил – награди, завършено в затвора висше образование, полагане на труд, липса на наказания, тъй като няколкото наложени му в началото на присъдата са заличени.\r\nОсвен това в докладите на затворническата администрация за поведението на Полфрийман съдиите отличиха все по-подобряващите се данни за личността му, включително констатацията, че \"лишеният от свобода напълно приема отговорността от извършеното, разбира мотивите за него и признава вредата от поведението си\".\r\nТова са и двете условия според закона, за да бъде освободен предсрочно затворник, независимо за какво е бил осъден – да е излежал поне половината от наказанието си и да е представил убедителни данни за това, че се е поправил. Смисълът на този правен институт е, от една страна, лишените от свобода да имат стимул да се реинтегрират в обществото и да осмислят извършеното, а от друга – държавата да спести пари от издръжката им, освобождавайки ги условно преди края на наказанието им.  Освобождаването на Полфрийман обаче отключи масово недоволство – първо сред роднините и близките му, а след това и сред политиците. Заваляха призиви за уволнения на съдии и дори затвор. \"Атака\", ВМРО и сайтът \"ПИК\" организираха протестни акции. Управляващи и опозиция вкупом се възмутиха от решението на съда.\r\nВместо да обяснят ролята на процедурата за предсрочно освобождаване, политиците започнаха да коментират откровени неистини – решението не било подписано от всички съдии, не било мотивирано, Българският хелзинкски комитет (БХК) имал основна роля за освобождаването на Полфрийман, а мнението на затворническата администрация не било отчетено.\r\nНа сцената се появи и главният прокурор Сотир Цацаров, който реши да поиска от Върховния касационен съд възобновяване на производството. Нещо, което досега прокуратурата никога не е искала в подобни случаи. Защото няма нито такава съдебна практика, нито такъв правен механизъм.    Резултатът от цялата ситуация бе, че австралиецът бе затворен във Временния център за бежанци в Бусманци, защото нямал лични документи и за него било опасно да бъде на свобода. Последният аргумент бе изтъкнат от ръководството на МВР. Външният министър Екатерина Захариева пък отказа да се види с австралийската си колега, защото била заета. На този фон адвокатът на Полфрийман коментира, че клиентът му, на практика, е отвлечен от държавата и е държан незаконно в лагера в Бусманци до произнасянето на ВКС по искането на Цацаров след месец. В рамките на процедура без аналог до момента.\r\nТази юридическа инфлация и подмяната на правото с “усещане за справедливост” в един момент ще стане като чудовището на Франкенщайн - за тълпата нищо по-малко от линч не е достатъчно! Автор:   ", "date": "2019.10.08", "title": "Джоко-Джоко: Когато улицата и популизмът са над законите"}
{"url": "https://www.actualno.com/curious/5-te-zodii-s-goljama-novina-do-kraja-na-esenta-news_1382806.html", "text": "                     Телците са големи мечтатели и на този етап от живота си мечтаят само за едно нещо. Това нещо е свързано с най-хубавата емоция в живота на всеки – когато семейството се увеличава в резултат на силна и истинска любов. Някои Телци губят вяра, че това ще им се случи, но други вярват искрено, че и тяхното време ще дойде. Ами, идва! До края на есента много представители на зодията ще разберат, че чакат бебе. Какво по-хубаво и вълнуващо от това? Не губете вяра никога и за нищо в живота си, сами ще видите ще хубавите новини изискват време.         Най-хубавата новина за всеки е различна в различните етапи от живота му. Едни мечтаят здравословните им проблеми да се разрешат, други се надяват любовния им живот да потръгне, а трети имат нужда от финансова подкрепа, която да им помогне в трудностите, които имат. За Близнаците именно това ще бъде голямата новина до края на есента. Или ще разберат, че са наследници на голям имот или ще се зарадват на печалба, която отдавна чакат. Както и да дойдат финансите във вашето семейство, използвайте ги разумно! Защото знаем, че имате склонност да пилеете лесно спечелени пари за неща, от които може би нямате такава нужда.  ", "date": "2019.10.08", "title": "5-те зодии с голяма НОВИНА до края на есента"}
{"url": "https://www.actualno.com/curious/izberi-si-kysmetche-ot-1-do-30-i-vij-kakvo-te-chaka-skoro-news_1382805.html", "text": "       Всички обичаме да знаем какъв ще е късметът ни, за това и обичаме да отваряме всяко късметче, което някой поднесе с кафето ни.        Ние днес сме ви приготвили 30 , от които трябва да си изберете едно, ето кои са те:                                              ", "date": "2019.10.08", "title": "Избери си КЪСМЕТЧЕ от 1 до 30 и виж какво те чака СКОРО"}
{"url": "https://www.actualno.com/business/astral-holidejz-bankrutira-koj-shte-potyne-s-turoperatora-news_1382796.html", "text": "      В момента бедстващи туристи на в България и в чужбина няма. Всички могат спокойно да довършат почивката си и да се върнат вкъщи\". Това каза в сутрешния блок на Нова телевизия заместник-министърът на туризма Ирена Георгиева.      Изрично попитана какво да правят клиенти на фирмата, ако се случи така, че някой не си получи парите, въпреки че е застрахован, Георгиева отвърна с половин уста, че пострадали могат да се обръщат към Министерството на туризма, докато уверяваше, че всеки ще си получи обезщетението.   По думите на Георгиева, в момента има по-малко от 200 души, които са платили за екскурзия, но още не са заминали. Тя допълни, че ведомството е получило уверение от изпълнителния директор на фалиралия туроператор, че задълженията им към хотелиери и доставчици са платени.\r\n\"Хората, които са заплатили цяла сума или депозит за почивка могат да си върнат парите като се обадят на застрахователя на , допълни замесник министър Георгиева.    ", "date": "2019.10.08", "title": "\"Астрал Холидейз\" банкрутира - кой ще потъне с туроператора? "}
{"url": "https://www.actualno.com/burgas/gotov-li-e-za-zimata-burgaskijat-tec-news_1382782.html", "text": "      „Топлофикация - Бургас“ ЕАД започва новия отоплителен сезон без дългове и с ритмични доставки на газ , твърди изпълнителният директор на дружеството Христин Илиев.      За той добави още - “Нямаме задължения към фирмите доставчици. Тази година са доста по-различни нещата. Изчистеини са задълженията ни и нямаме притеснения от тази гледна точка. Готови сме за сезона. Имаме необходимите договори за гориво. От три години използваме и биогориво – слънчогледови и сламени пелети“.\r\nПо отношение на пускането на парното всичко зависи от времето и се спазват изискванията за три последователни дни, в които средната денонощна температура ще е под 12 градуса . Според прогнозата на синоптиците това няма да се случи в близките дни.\r\nИма положителна промяна и в плащането на гражданите към ТЕЦ-а казва Христин Илиев :“Задълженията на абонатите към Топлофикация Бургас доста са намалели в сравнение с последните 4-5 години. Хората се научиха да си плащат за услугите които ползват. Имаме да събираме и доста пари, но като цяло процесът е положителен. Предоставяме на гражданите възможността да използват и електронно плащане на сметките, което може да стане след попълване на заявление\".  „Топлофикация - Бургас“ ЕАД е една от най-младите в страната. Тя съществува едва от 1982 година. Въпреки това, нейната основна задача да доставя топлина в домовете на хората се изпълнява успешно. Това е възможно и заради въведеното иновативно за България когенерационно производство.\r\nДа се радваме на циганското лято и на по-малките сметки колкото се може по-дълго, пожелава на бургазлии директорът на отоплителното дружество. ", "date": "2019.10.08", "title": "Готов ли е за зимата бургаският ТЕЦ?"}
{"url": "https://www.actualno.com/curious/pogovorka-za-vsjaka-ot-12-te-zodii-news_1382809.html", "text": "      За всяка зодия си има поговорка, която отговаря най-точно на характера на всяка една от тях. Вижте каква е поговорката, която ви описва най-добре според , която сте:           Овните имат навика да гледат все чуждото и да си мислят, че другите имат повече от тях. Това обаче рядко е така, но представителите на тази зодия просто не умеят да се наслаждават на това, което животът им е подарил. Овните често посягат и към чуждото, когато говорим за любов. Именно за това накрая почти винаги остават сами, защото човекът до тях не би могъл да търпи своеволията им.   Имане без труд лесно се пилей.\r\nТелците обожават хубава храна, скъпите вещи и всичко, което може да направи животът им по-сладък. По възможност – с по-малко труд! Определено представителите на тази зодия не са от най-трудолюбивите хора, за това и когато им попаднат готови пари – почти винаги ги пилеят за ненужни вещи, които им носят кратко щастие. Внимавайте, Телци! Пазете си парите.          Близнаците понякога могат да са много подмолни. Те често обещават целия свят на любимия човек, но рядко дават и една десета от това, което са обещали. Близнаците обичат да изглеждат добре в очите на другите, затова много говорят – но малко действат. Пазете се от тях, особено когато ви свалят звезди още на първа среща.       Раците не обичат промените – това всеки го знае. Затова всичко, което е добре изпитано, удобно и старо – е най-хубавото нещо на света за тях. Затова и смяната на партньори в живота не се случва често. Това обаче понякога им играе много лоша шега, защото дори когато са в неподходяща връзка – предпочитат да не предприемат нищо.  ", "date": "2019.10.08", "title": "Поговорка за всяка от 12-те ЗОДИИ"}
{"url": "https://www.actualno.com/crime/pijan-shofior-pomete-6-parkirani-koli-v-plovdiv-news_1382798.html", "text": "      Пиян шофьор помете 6 паркирани автомобила в пловдивския район \"Тракия\", съобщи bTV. Няма информация за пострадали.      Инцидентът е станал на ул. \"Съединение\", до голям търговски център.   Пробата с дрегер е отчела над 2 промила алкохол. Водачът на джипа е арестуван.\r\nПо думите на един от собствениците на ударените коли, шофьорът се е движил с много висока скорост, тъй като джипът му е бил изместен странично няколко метра.   ", "date": "2019.10.08", "title": "Пиян шофьор помете 6 паркирани коли в Пловдив"}
{"url": "https://www.actualno.com/europe/klient-zaspa-v-taksi-i-se-ozova-na-drugija-kraj-na-shotlandija-news_1382729.html", "text": "      Клиент заспа в такси и без да се усети се събуди на другия край на Шотландия след няколко часа сън. Живеещият в Единбург Джоузеф Фърджи хванал такси след купон до дома си, който се намирал на 3 км. от него, пише в. \"Daily Mail\".      Така 180 км. по-късно шофьорът събудил клиента си и го извадил от колата. Сметката била сериозна – около 400 паунда.   Изведнъж Фърджи осъзнал, че се намира на непознато място. Той успял да разбере къде е едва след като си послужил с приложение на телефона - близо до град Къркубри.\r\nНа шотландеца му отнело около седем часа и няколко прекачвания на автобуси и влакове, за да се добере обратно до Единбург.   ", "date": "2019.10.08", "title": "Клиент заспа в такси и се озова на другия край на Шотландия"}
{"url": "https://www.actualno.com/smartguide/iphone-11-pro-max-e-naj-dobrijat-na-pazara-sochi-prouchvane-news_1382797.html", "text": "      Koмпaниятa Соnѕumеr Rероrtѕ зa пpoвepĸa ĸaчecтвoтo нa пpoдyĸциятa пocтaви нa пъpвo място в peйтингa нa aĸтyaлнитe ĸъм днeшно време cмapтфoни. Eĸcпepтитe нa opгaнизaциятa oбъpнaxa внимaниe на пpeвъзxoдcтвoто нaд пpeдишнитe мoдeли іРhоnе и флaгмaнcĸи мoбилни тeлeфoни нa ĸoнĸypeнциятa.      Πo вpeмe нa тecтoвeтe іРhоnе 11 Рrо Мах e пoĸaзaл 40,5 чaca aвтoнoмнa paбoтa ( ), ĸoeтo e c 29,5 чaca пoвeчe oтĸoлĸoтo іРhоnе ХЅ Мах. іРhоnе 11 Рrо и 11 ca дeмoнcтpиpaли aвтoнoмнa paбoтa c пpoдължитeлнocт cъoтвeтнo 34 и 28 чaca, отбелязва изданието .   іРhоnе 11 Рrо и 11 Рrо Мах пoлyчиxa мнoгo виcoĸи oцeнĸи зa ĸaчecтвoтo нa cнимĸитe и зacнeтитe видea. іРhоnе 11 и 11 Рrо Мах ca ce пpeдcтaвили дoбpe пpи тecтoвeтe зa здpaвинa нa ĸopпyca и диcплeя. іРhоnе 11 Рrо пpи тeзи тecтoвe e пoĸaзaл пo-cлaб peзyлтaт. Дa cи пpипoмним, чe cпeциaлиcтитe нa Соnѕumеr Rероrtѕ пpи тecтoвeтe изпoлзвaт cпeциaлнa poбoтизиpaнa pъĸa, имитиpaщa eжeднeвнaтa дeйнocт нa пoтpeбитeлитe.   От Соnѕumеr Rероrtѕ зaявиxa, чe нoвият пpoцecop А13 Віоnіс нa Аррlе пpeвъзxoждa вcичĸи чипoвe, инcтaлиpaни в Аndrоіd ycтpoйcтвaтa, и пoĸaзвa мнoгo виcoĸa пpoизвoдитeлнocт, вĸлючитeлнo в игpитe и пpи paбoтaтa c 4K видeo.\r\nіРhоnе 11 Рrо Мах e пъpвият cмapтфoн нa Аррlе, oглaвил peйтингa нa Соnѕumеr Rероrtѕ зa пocлeднитe няĸoлĸo гoдини. Πpeз 2018 гoдинa лидep бe Ѕаmѕung Gаlаху Nоtе9, нo oттoгaвa мнoгo нeщa ce пpoмeниxa. ", "date": "2019.10.08", "title": "iPhone 11 Pro Max е най-добрият на пазара, сочи проучване"}
{"url": "https://www.actualno.com/asia/iran-predupredi-turcija-da-se-vyzdyrja-ot-voenni-dejstvija-v-sirija-news_1382795.html", "text": "      Техеран предупреди Анкара да се въздържа от военни действия на територията на Сирия, гласи позиция, публикувана на страницата на иранското Министерство на външните работи, цитирано от РИА Новости.      В нея се казва, че външнополитическото ведомство „следи стриктно новините, предизвикващи безпокойство, за възможно навлизане на сили на Турция на територията на Сирия”.   Подчертава се, че ако подобна стъпка бъде предприета, тя не само, че няма да премахне загрижеността на Турция за сигурността в региона, но ще доведе до големи материални и хуманитарни загуби.\r\nТехеран се обяви против какъвто и да е вид военни операции и е готов да съдейства за установяването на незабавен контакт с Турция и Сирия за разрешаване на възникналата ситуация по мирен път.   ", "date": "2019.10.08", "title": "Иран предупреди Турция да се въздържа от военни действия в Сирия "}
{"url": "https://www.actualno.com/pleven/universitetskata-bolnica-v-pleven-shte-preglejda-bezplatno-za-onkozaboljavanija-news_1382790.html", "text": "      От днес, 8 октомври, до края на месеца Университетската болница „Д-р Георги Странски“ в Плевен ще извършва безплатни профилактични и диагностични прегледи за онкологични заболявания. Така тя ще се включи в инициативите по повод Световния месец за борба с рака на гърдата, съобщиха от здравното заведение.      Прегледите ще се извършват всяка седмица от понеделник до четвъртък в Отделението за диспансерно наблюдение на болни с онкологични заболявания - в онкохирургичен кабинет. Те ще бъдат с предварително записване от 10,00 до 11,00 часа на тел. 064/ 886 345. Ще се осъществяват от онкохирург от Клиниката по онкологична хирургия на Университетската болница. Ако е необходимо, ще се прави и допълнително диагностично изследване. Ще се провеждат и безплатни консултации при психолог . Те ще бъдат всеки вторник през октомври от 08.00 до 10.00 часа в Психологичен кабинет на Отделението за диспансерно наблюдение на болни с онкологични заболявания с предварително записване.   ", "date": "2019.10.08", "title": "Университетската болница в Плевен ще преглежда безплатно за онкозаболявания"}
{"url": "https://www.actualno.com/politics/predizborno-ot-borisov-ne-se-li-radvate-na-naj-visokija-bvp-v-istorijata-na-bylgarija-news_1382730.html", "text": "      Като карате по Южната дъга, не се ли радвате? На най-високия в историята на България БВП не се ли радвате? Така Бойко Борисов започна де факто първото си голямо интервю преди местните избори, провокиран от мнение, че в днешно време България се радва най-много на спортните успехи (бел. ред. - ).       Стратегията за детето Като дойдат избори, има цели щабове, които мислят мръсотии и за съжаление им се получава – Костинброд, козичките, африканската чума, изброи премиерът, визирайки с ромските деца в Сливен, Ямбол и Карнобат. Лидерът на ГЕРБ призова пред bTV да се направи сравнение кога по колко информация има по тези теми и определи случващото се за \"друг вид Костинбродска афера\".\r\nНа опит на водещия на сутрешния блок на bTV Антон Хекимян да каже, че не може всичко да се сравнява с Костинбродската афера, Борисов продължи с думите, че тази афера взела на ГЕРБ между 6 и 10%. . Единствено когато става въпрос за тежко насилие и лишения за дете, когато е системно бито и тормозено, тогава има извеждане, подчерта Борисов. \"Как ще вземеш детето на нормално семейство – при кого ще го заведат, при Хекимян в bTV ли\", възмути се министър-председателят.  На въпрос какво прави държавата, за да намери кой подбужда, Борисов увери, че , които лъжат, защото вече ставало сериозно. Премиерът не пожела обаче да каже коя или кои партии стоят зад това \"мероприятие\". \"Да си отиват децата в училище, да си учат\", призова лидерът на ГЕРБ и обяви, че държавата върнала 50 000 деца в училище – \"представете си, един град като Казанлък\". Изборът на нов главен прокурор Според Борисов, когато Христо Иванов му бил правосъден министър, \"всички ние\" работили така, че да има \"най-демократичен избор\" в съдебната система. Той заяви, че \"повече ни се искаше Бойко Найденов да стане (главен прокурор)\", а не Сотир Цацаров. Същевременно и посочи, че сега прокурорите си избрали Иван Гешев, а не можело политически да се назначава главен прокурор.    Борисов посочи и, че работи по една-единствена тема с главния прокурор – контрабандата. Той разви и тезата, че прокуратурата не можела да е арбитър. \"Политическите партии трябва да оставят прокурорите да си изберат който си изберат\", заключи той.\r\nПо отношение на Пламен Георгиев и новия му пост – консул във Валенсия, Бойко Борисов призна официално, че му е  . \" \", оплака се Борисов. И добави, че не можел да прати Георгиев на улицата, при тези, на които конфискувал парите.\r\nСправя ли се Георгиев с езиците – : \"Ще помоля моя приятел Христо Стоичков да го изпита\". Местните избори и политиката днес Не се меся в местните избори. Мисля, че се справят добре. В София, Фандъкова получи от мен 100% доверие да си направи листите, посочи Борисов, според който той не оказвал никакъв натиск за нищо на Фандъкова. Същевременно премиерът призна, че , явно визирайки времето на Цветан Цветанов.   Борисов каза и, че \"видял крахът в очите\" и затова се намесил. \" \", заяви той и добави \"колко министри, колко депутати отстраних\", за да убеди хората, че това е случайно, не модел. Затова победата на евроизборите показала, че хората повярвали, според лидера на ГЕРБ.\r\nПо отношение на важността на Цветанов за ГЕРБ, Борисов коментира така: \"И ние сме били малко артисти\". Той уточни, че . Борисов пожела успех на новия проект на Цветанов (бел. ред. – ) \"като на Слави Трифонов\", но \"да не ми дава оценки\". Той каза, че бил много огорчен колко бързо Цветанов се обърнал срещу него.\r\n\"БСП са като кукувици сега – търсят да снесат някъде яйчице и ако стане нещо, хоп\", коментира премиерът. И добави, че преди се чувал с Мая Манолова, но след казала, че е репресирана, вече не.\r\nПо адрес на Корнелия Нинова и БСП Борисов каза още, че не трябва Нинова да говори дали той ходи в парламента, след като БСП не ходи там над месец и половина. Той призова и на Нинова да бъде показано \"Работническо дело\" и кога е започнал – заради думите му, че ще си тръгне от политиката, когато магистралата бъде построена. Заплатите на медицинските сестри Има ли някоя държава в света, в която някой да не иска нещо? То им е дадено – 2009 година, когато почваме да управляваме, са дадени малко над 2,4 млрд. лева, сега – 5,256 млрд. лева. Така Борисов обясни какво , конкретно със заплатите за медицинските сестри. Премиерът подчерта, че сега вече никой не идва да му иска пари за здраве, а как да се разпределят и как се разпределят парите.\r\nПри директен въпрос излъга ли Борисов медицинските сестри за заплатите им и , той отрече и обяви, че имало \"недопустима държавна помощ\", без да уточни какво точно има предвид. \" \", добави премиерът, изчислявайки \"прослужен стаж\", без да казва колко точно е.\r\n\"Ако има по-добър модел, да го използват\" – така Борисов отвърна на питане дали ни е много добър моделът постоянно държавата да налива пари в бюджета на НЗОК. \"Как се разпределят парите вътре в сектора, здравното министерство, НЗОК и ръководещите болниците трябва да си направят сметката\", каза още той и почна да говори . \"Ще бъдат удовлетворени – така, както полицаите, както военните\", обеща Борисов. И обеща, че новите обещани пари така ще бъдат разпределени, че да има по-високи заплати, но с уточнението, че не може медицински сестри да вземат повече от лекари. \"Поемам ангажимент, разбира се – кога не съм си ги изпълнявал\", уверено заяви министър-председателят. Северна Македония и членството в ЕС Двете исторически комисии трябва да тръгнат чисто от изворите и да ни помогнат да не ги спираме за ЕС, каза Бойко Борисов. \"Ако спрем Северна Македония, ще пише в учебниците по история, че сме го направили, опасява се Борисов и попита \"коя история ще ни вземат – \"Тодор Александров\" няма да е булевард в София ли? Вкарваме и вдигаме такъв шум и истерия за неща, които в ежедневието нямат никакъв смисъл\", обясни премиерът. ", "date": "2019.10.08", "title": "Предизборно от Борисов: Не се ли радвате на най-високия БВП в историята на България?"}
{"url": "https://www.actualno.com/cite/mnogo-rabota-e-svyrshil-za-dyrjavata-no-ne-moga-da-tyrpja-da-mi-se-zadava-tozi-vypros-news_1382735.html", "text": "      Това заяви премиерът Бойко Борисов в за bTV относно бившия ръководител на Антикорупционната комисия Пламен Георгиев.      Борисов призна официално, че му е поставил ултиматум . \"Да, много работа е свършил за държавата, но не мога да търпя да ми се задава този въпрос – за една тераса. Не мога така, да ми стои месеци наред на вниманието\", оплака се Борисов. И добави, че не можел да прати Георгиев на улицата, при тези, на които конфискувал парите.   Справя ли се Георгиев с езиците – английският му е перфектен, според Борисов, а за испанския му каза: \"Ще помоля моя приятел Христо Стоичков да го изпита\". ", "date": "2019.10.08", "title": "Много работа е свършил за държавата, но не мога да търпя да ми се задава този въпрос"}
{"url": "https://www.actualno.com/actualno/naj-tyjnoto-za-decata-na-bylgarija-snimki-news_1382479.html", "text": "      От сума време насам у нас се развява една Стратегия за децата. Била такава, била онакава. Заради нея такива закони ще приемат, че да ни вземат на всички децата – само ако съседката се оплаче. Сигурно следващата стъпка от предупрежденията срещу това всемирно зло е, че ще направят закон, по който съседката като подаде сигнал, директно на нея ще ѝ дават детето Ви. Истерията обаче стигна дотам, че родители - предимно роми, , за да не им ги вземе просветният министър Красимир Вълчев - вчера, 7 октомври, така стана в Сливен!      А за децата ни има далеч по-страшни неща от тази стратегия и от социалните ни служби. Например – че все повече липсват. И липсват заради много по-елементарни неща от зловещите норвежки гейове, които искат да ни ги вземат всички. Неща, които 30 години тотално провалените ни политици не могат да осигурят, защото гледат на първо място как да си напълнят джобовете.\r\nНаскоро отново бях в чужбина – в Испания, като имах възможност да поогледам малко цените в техните магазини. Няма да се спирам подробно – преди 4 години направих в специално що е то пазар на храна в Испания, сега не е по-различно. Всъщност, ако проверя, може да се окаже, че още повече храни в Испания са по-евтини и в абсолютна стойност, не само в покупателна, спрямо българската действителност.\r\nСъс сигурност обаче има нещо, в което испанците ни бият с много и това е грижата за децата. Макар да мога да говоря много по темата, просто ще дам два примера в снимки:  1. Цената на детските пюрета в кварталния магазин El Hamon. 93 евроцента и 1,05 са обикновените пюрета, 1,25 евро за биопюретата. Всяка майка и куп бащи в България знаят колко струват детските пюрета в България – минимум 2 пъти по-скъпо. 2. Цени на детски колички в една от най-скъпите търговски вериги в Испания El Corte Ingles – тук вече разликата в скъпотията отива далеч над 2 пъти.     Толкова по въпроса кога ще ги стигнем испанците. Затова и като чуете разни болни лидеровци, които крепят задкулисието, да свалят звезди с думи, си ги спомнете тези снимки. Защото като я караме така, догодина пак ще е така – че и по-зле! А план да излезем от тази работа трябва, но трябват и не просто празнодумци като абсолютно всички в парламента ни, за да го изпълнят. Празнодумците сега се вихрят - и най-малкото трябва да си ползваме на елементарно ниво на главата и да не ги слушаме. А трябваше тояга, голяма и чепата при това, но сме шубета и не го направихме в случаите, в които беше моментът (1997, 2013 година). Автор:   ", "date": "2019.10.08", "title": "Най-тъжното за децата на България (СНИМКИ)"}
{"url": "https://www.actualno.com/asia/avstralijski-banki-vryshtat-pari-na-svoi-klienti-koito-sa-mameli-news_1382704.html", "text": "      Австралийската банка Ей Ен Зет (ANZ) обяви, че е заделила 559 милиона австралийски долара (376 милиона щатски долара), за да плати обезщетения на хиляди техни клиенти, които са били ощетени от неправомерни такси за услуги и лоши финансови съвети. С това парите, които ANZ ще връща достигат общо 1,1 милиарда за 2018 и 2019 година, пише БГНЕС.      От финансовата институция, която е една от четирите най-големи банки в Австралия, казаха, че осъзнават щетите, които са причинили на свои клиенти и акционери и са отделили 500 свои служители, които да изготвят списъците с хора, които ще бъдат компенсирани.   Националната банка на Австралия (NAB) също е отделила стотици милиони за компенсации. Тя има фонд от 832 милиона австралийски долара.\r\nОбезщетенията бяха разпоредени, след като държавна комисия проведе разследване на бизнес практиките на големите банки. Разследването приключи по-рано тази година, с унищожителен доклад за ширещи се нарушения и професионална небрежност в банковия сектор. От комисията разкриха, че банките редовно начислявали такси на починали хора, взимали пари за услуги, които изобщо не били извършени и давали на клиентите си лоши съвети, което довело до тежко финансово положение на много от тях.  Разследването продължи близо година, като финалният доклад беше особено критичен към NAB и доведе до оставките на председателя на борда на директорите и изпълнителния директор на банката.\r\nСпоред общата оценка на експерти, банкерите ще трябва да върнат около 6 милиарда долара на ощетените, като освен NAB и ANZ, още две банки ще връщат пари.    ", "date": "2019.10.08", "title": "Австралийски банки връщат пари на свои клиенти, които са мамели"}
{"url": "https://www.actualno.com/education/vylchev-sluchvashtoto-se-v-uchilishtata-granichi-s-opit-da-se-razrushi-obrazovatelnata-sistema-news_1382773.html", "text": "      Ситуацията в Сливенско се нормализира, след като вчера масово родители заради сигнали, че социалните служби отнемат деца от родителите им. Това е провокация и не отговаря на истината, заяви министърът на образованието и науката Красимир Вълчев , който участва във форума \"Образование България 2030\", предаде репортер на БГНЕС.      Вълчев добави още, че родителите са разбрали за предполагаеми неправомерни действия на социалните служби от клипове, публикувани в социална мрежа. Все още не е ясно кой стои зад разпространението на тази дезинформация, допълни министърът на обазованието.    \"Има инструкции в училищата в цялата страна. Родителите започват да осъзнават, че са били . Били са обект на лъжи и дезинформация. Става въпрос за груби манипулации, а това граничи с опит да се разрушат училищата и образователната система\", коментира Вълчев.\r\nНа въпрос на БГНЕС относно отсъствието на децата от училище министър Вълчев заяви, че в следващите един-два дни няма да се пишат отсъствия на децата, както и че не се планира отучване на пропуснатия учебен материал.  Той добави, че такъв опит за дезинформация и фалшиви новини е имало и преди дни в други градове в страната - София и Карнобат, и добави, че това не е единичен случай - и през 2015 г. също са правени опити за дезинформация на обществеността пак по време на избори.     ", "date": "2019.10.08", "title": "Вълчев: Случващото се в училищата граничи с опит да се разруши образователната система"}
{"url": "https://www.actualno.com/healthy/predsedateljat-na-knsb-zagovori-za-mehanizmi-a-ne-precizno-ostojnostjavane-na-medicinskija-trud-news_1382716.html", "text": "      Надявам се, че това са реални сметки. Това заяви председателят на КНСБ Пламен Димитров по въпроса с и като цяло в сектора.      Димитров посочи, че вчера (7 октомври) са му били представени разчетите за бюджета на НЗОК и би трябвало с този бюджет заплатите на медицинските сестри да станат 900 лева, както и да се увеличат заплатите на специализанти и лекари. Важният въпрос обаче бил правната рамка да има реално вдигане на възнагражденията – освен принципалът т.е. държавата и общината да кажат на съответния директорски борд, в Националния рамков договор ще бъде предложено да има специално съотношение за разпределение на парите за болниците – 50% от тези пари поне да отиват към персонала, като по клинични пътеки да има процентно разпределение на заплати – за сестри, за лекари.    Песимист съм, че ще стигнем до прецизно остойностяване на труда сега – по-добре е да се изработят механизмите и после, по места, чрез колективните договори ще бъдат договорени възнагражденията , обобщи Димитров пред БНТ.\r\nИмат право хората да бъдат скептични, призна председателят на КНСБ и попита държавата как е разпределяла парите в болниците, за които директно отговаря. Малко пари са 6 млн. лева, на фона на 41 млрд. лева бюджет, каза синдикалистът. Той предупреди, че може да не стигат парите за фелдшери, за работещи в училища медицински работници.  На въпрос защо няма единство в протестите, Димитров обясни, че протестите на медицинските сестри почнали на 12 май миналата година, с протест, организиран от КНСБ. „Който в България протестира за заплати, аз го подкрепям – по дефиниция синдикатите се борят за повече заплати”, заяви председателят на КНСБ.\r\nКакво направихме – две неща – колективен трудов договор и средства в здравния бюджет за тази година над колективния договор, изброи Димитров, според който от КНСБ са успели да договорят 229 колективни трудови договори по места.    ", "date": "2019.10.08", "title": "Председателят на КНСБ заговори за механизми, а не \"прецизно остойностяване\" на медицинския труд"}
{"url": "https://www.actualno.com/crime/advokatyt-chijato-kola-vzriviha-v-montana-smjata-che-e-najasno-koj-go-atakuva-news_1382721.html", "text": "      Може да става въпрос и за запалителна течност. Това казаха от полицията след вчерашния случай, при който колата на известния адвокат от Монтана Красимир Босев.      Според органите на реда, до 1 месец ще бъдат завършени всички експертизи и ще е ясно каква е причината за взрива и други подробности.   Имам подозрения кой стои зад атаката, няма да кажа обаче, трябва да го установят разследващите органи. Смятам, че този човек трябва да бъде спрян час по-скоро, защото ако не бъде, ще продължи. Това заяви пред Нова телевизия адвокат Красимир Босев.\r\nБосев не каза в детайли заради какъв случай е тормозен, но от думите му вероятно става въпрос за имотен спор. \"Намирам го за изключително отмъстителен\", добави юристът, който преди време е бил нападан и с паве, а друг негов колега от кантората му също е пострадал – по-точно колата му.   ", "date": "2019.10.08", "title": "Адвокатът, чиято кола взривиха в Монтана, смята, че е наясно кой го атакува"}
{"url": "https://www.actualno.com/politics/advokatyt-na-polfrijman-klientyt-mi-stoi-bez-pravno-osnovanie-v-busmanci-news_1382750.html", "text": "      \"Клиентът ми стои без правно основание в Бусманци. Има издадена заповед за експулсация и той трябва да бъде изведен от страната. Основанието да бъде задържан тук, аз все още не съм го видял. Няма кой да следи дали ВКС си спазва сроковете. Решенията му могат да бъдат просрочени с месеци.\" Това каза адвокатът на - Калин Ангелов в интервю за bTV.      Той обясни, че клиентът му е в лагера заради забрана от 2011 г., която е свързана с изпълнение на наказание. По думите му за чужденците има т.нар мярка за , която забранява напускане на страната.   \"Беше ни дадено обяснение, че има забрана от 2011 година, която е свързана с изпълнение на наказанието. Тази забрана действа до изпълнението на наказанието задържане под стража, т.е тя е изтекла на 19 септември 2019 г., когато излезе определението на съда. Въпросът, обаче не е правен, а технически\", коментира юристът.\r\nАдв. Ангелов подчерта, че няма зависимост на части или целия съдийски състав с , като дори в искането на прокуратурата, такава зависимост не му е била показана.  \"Ако я нямаше характеристиката, дадена от Красимир Кънев, нямаше да има фундаментална разлика в обстоятелствата\", допълни още той.\r\nСпоред него, това, което Апелативният съд казва за характеристичните данни на австралиеца,  се вписва с данните на Красимир Кънев, пастор Иводор Ковачев и отец Сергей.    \"Ако главният прокурор беше решил, че това не е определение, а решение, той трябваше да жали решението пред ВКС, а за това си има институционален метод\".    Той каза още, че има документи, които са в консулските власти. Паспортът му е издаден от 23-ти. Представени са и копия на Дирекция \"Миграция\". Той трябва да бъде пуснат\", категоричен бе защитникът.\r\n\"Подзащитният ми отказа да се яви вчера в съда, защото смята, че \"народният съд е нещо ужасно\". Действията на Прокуратурата са наистина такива\", каза адвокат Ангелов. Той смята, че действията прокуратурата са първо, за да се насади медийна истерия и после да се \"качи на нея\". Освен това адвокатът обясни, че ръководството на затвора е внимателно обсъдено в определението на съда.\r\nДжок Полфрийман има намерение да изплаща обезщетение на семейството на Андрей Монов, когато започне да работи, увери защитникът му.   \"Преди 2 години когато започнахме да си говорим с началника на затвора, Полфрийман имаше едно желание – да си изпълни плана, който затвора му беше записал. В плана за изпълнение на присъдата беше отбелязано, че ако той не е наказван, ще получи отпуск\", обясни адвокатът. ", "date": "2019.10.08", "title": "Адвокатът на Полфрийман: Клиентът ми стои без правно основание в Бусманци"}
{"url": "https://www.actualno.com/viewpoint/prilicha-na-prevrat-borisov-veche-nishto-ne-moje-da-napravi-news_1382758.html", "text": "      Според Карл Попър, демокрацията е скучна и досадна работа, но има едно безспорно предимство: властта минава от едни ръце в други без насилие. Можем да продължим това съждение в съвременните условия: всяко засилване на демокрацията смалява ролята на силата в структурирането на властта. И обратното: всяко отслабване на демокрацията укрепва ролята на силата в структурирането на властта.       Не, силата вече не е в Борисов Именно с тази закономерност се сблъска в последните месеци премиерът Бойко Борисов. След като години наред оставяше впечатлението, че работи за отслабване на демокрацията, накрая всичко опря до силата. И се оказа, че силата не е в него.\r\nБорисов кара джип из нивите, защото вече не кара влака на държавата. Други го карат, след като успяха да изземат властта от Борисов. Проведоха един вид държавен преврат - изместиха властта от онзи, за когото народът все пак е гласувал, към хора, за които народът не е гласувал. С избирането на Гешев за главен прокурор този преврат просто ще бъде официализиран. Ще стане ясно в чии ръце е властта, защото оттам насетне именно той, а не премиерът, ще издава разпореждания на държавните институции.  Че Борисов вече не е силата в държавата - това стана ясно отдавна. И е изобилно коментирано. Вече година и половина наблюдаваме как премиерът издава някакво разпореждане, което обаче не се изпълнява. И той просто отстъпва. Подкарва джипа из нивите в търсене на колхознички, с които да се снима. Три примера Последните примери са достатъчно красноречиви. Избухва Борисов, че в БНР едни главанаци саботират правителството и затова трябва да си ходят. Главанаците обаче правят точно обратното: контраатакуват. В какви ситуации главанаците постъпват така? Ами в такива, при които знаят къде е реалната сила. В случая реалната сила не е в Борисов, а в онези, които са се обаждали за свалянето на Силвия Великова и за изключването на сигнала. И така Борисов млъква по въпроса за радиото.    Казва Борисов, че е дал 50 милиона за медицинските сестри, а сетне увеличава сумата на 86 милиона. Неговият подчинен обаче, министърът на здравеопазването, отсича: Не били 86 милиона, а 6. И освен това вече били похарчени. Борисов мълчи.\r\nМълчи и по сагата с предсрочно освободения Полфрийман. А знае много добре (все пак в качеството си на премиер обикаля света), че задържането му представлява грубо нарушение на всички закони, включително и международни. А освен това може да доведе до тежки разправии с Австралия. Но Борисов мълчи за това „отвличане\" на чужд гражданин. Както преди време мълчеше за отвличането на кораб на чужда държава.\r\nСилно впечатление прави рязко нарасналата степен на наглост на различните държавни началници, които вече не смятат за необходимо да се подчиняват на премиера. Сякаш се състезават кой да разяри по-големи групи граждани. Цацаров: Проверихме и не знаем кой спря сигнала на „Хоризонт\". Шефът на БНР: Великова не е сваляна от ефир. И голяма работа, че спрял сигналът на радиото. Здравният министър: Не са 86 милиона, а 6. И не са за вас.\r\nВ една демокрация подобно поведение е необяснимо. Защото управляващите все пак се нуждаят от подкрепата на обществото - и се състезават за нея. Когато обаче демокрация няма и всичко вече се решава със сила, състезанието е друго: кой да изглежда най-силен сред силните. В случая: който днес разяри най-голямо количество граждани, но успее да остане на поста си, той ще вземе голямата власт утре, когато силните се съберат да си я поделят. Кой?    Години наред на Борисов му беше обяснявано: градиш инфраструктурата на диктатура, но няма ти да си диктаторът. Ще те измамят и други ще яхнат тази инфраструктура. Но Борисов не слушаше и не вярваше. Базисното политическо невежество се оказа по-силно от елементарния инстинкт за самосъхранение.\r\nВъпросът е: кой е този, който в момента взима властта от Борисов? По метода на аналогиите, това най-вероятно е ДПС. По времето на Орешарски тази партия вече проведе подобна операция - да превземе властта отвътре, а нейни агитатори да обикалят София с посланието: „Оттук нататък това е правителство само на ДПС”. Знаем, че от ДПС са се обаждали в БНР за свалянето на Великова от ефир. Знаем, че Гешев е кандидатура не на Борисов, а на кръговете около ДПС. И знаем, че ДПС трупа финансов ресурс чрез Българската банка за развитие.\r\nКой друг? Тъй като ДПС има важна роля в службите за сигурност и в прокуратурата (и в две министерства, но в случая те не ни интересуват), значи и тези структури попадат в кюпа на превратаджиите. А също така знаем, че тези структури са обвързани с Кремъл - прокурорите дори не крият редовните си посещения за „обучение” в Москва.\r\nБлизката цел на преврата е очевидно (очевидно за тези, които са чели Аристотел) олигархията да управлява без оглед на резултатите от каквито и да било избори. Както и без оглед на каквито и да било закони. Далечната цел: откъсване на България от съюзите на Западния свят и превръщането ѝ в руски коридор, свързващ Москва с нейните съюзници в Белград и Будапеща. Тоест, отцепване на Балканите от Европа. Голата сила За да се случи всичко това, задължително трябва да се стигне до положение, при което голата, неограничавана от никакви закони сила да се превърне в единствения начин на управление. Несъгласните да са в затворите. Неудобните фирми и организации да са „заличени”. Най-устатите индивиди да бъдат запознати със съответните дози новичок или полоний. На всеки протест да има хайки, а улиците периодично да бъдат запълвани с татуирани мъже, събрани от фитнес-мазетата на Перник, Люлин и Дружба. Това не мина в Черна гора. Не мина и в Македония. Да видим дали ще мине тук.\r\nНо при всички положения спрете да пишете, колеги, че Борисов трябвало да направи нещо. Борисов вече нищо не може да направи. Защото му се подчинява единствено джипът, с който обикаля из нивите. Само гражданите могат да направят нещо. Автор:     ", "date": "2019.10.08", "title": "Прилича на преврат: Борисов вече нищо не може да направи"}
{"url": "https://www.actualno.com/health/istinskata-hrana-i-pytjat-kym-zdraveto-news_1382406.html", "text": "      Здравето е нещо, което обикновено приемаме като даденост. В динамичното съвременно ежедневие често поставяме организма си на изпитание: лишаваме се от сън, храним се некачествено, водим нездравословен и застоял живот, злоупотребяваме с опасни вещества като алкохол, тютюн, енергийни напитки и др.      Казано накратко: пренебрегваме здравето си, без да мислим за последствията. И така, докато \"нищо ни няма\", изведнъж се оказваме с тежък, понякога дори неизлечим здравословен проблем, питайки се \"защо не помислих навреме\".\r\n\"Преминах по този път – оказа се, че страдам от болестта на Хашимото. Освен щитовидната жлеза, беше поразена и хормоналната ми система – тестостерон, надбъбречни хормони, имах тежка кандидоза. Поех по дълъг и тежък път на възстановяване и ми отне около 7-8 години да се върна към нормалния живот.\"\r\nТова разказва Живко Джамяров – предприемач, посветил се на бизнес със здравословни храни, чиято мисия е да помогне на хората да се грижат по-добре за здравето си. Той осъзнава по трудния начин значението на здравословния живот и хранене, а съветите му се базират на собствените му преживявания и опит.   \"През 2013 г., едва на 30 години, претърпях инсулт. Въпреки болкоуспокояващите, главоболието беше нечовешко. Не можех да заспя повече от 30 часа\", споделя Джамяров.\r\nТози повратен момент го провокира да направи сериозна равносметка и промяна в живота си. \"Докато бях в болницата, имах време да помисля върху живота си. Реших, че ако имам втори шанс, ще се занимавам със смислена кауза в услуга на хората. Искам да помагам на хора в моето състояние, както и на такива, които са тръгнали по този път, или имат други здравословни проблеми\", разкрива Живко.    Въпреки тежкия здравословен проблем, благодарение на навременната намеса на лекарите и силната си воля, той успява да се възстанови. \"Имах късмет, защото се разминах без сериозни увреждания\", отчита Джамяров.\r\nТой препоръчва да открием кои са неблагоприятните навици в начина ни на живот и хранене и да ги променим като предпазна мярка срещу заболявания. \"Човек трябва да се събуди и да обърне внимание на здравето си\", съветва Живко. В претовареното от информация и пълно с ангажименти ежедневие лесно се превръщаме в роби на навиците си, а най-голямото предизвикателство е физическото и психическото ни самосъхранение.\r\n\"Живеем на автопилот – животът ни е динамичен, но твърде малко време сме съзнателно в него. Правим много неща наведнъж, за да можем да се развиваме и да оцеляваме в реалността, в която живеем, но без да ги осмисляме. Човек трябва да прави нещата осъзнато, а не по навик или защото трябва\", посочва предприемачът.   Самият той от години е поел по пътя на промяната: изключил е от менюто си всички животински продукти и консумира изцяло растителна храна, преминала през минимална преработка. Препоръчва да използваме максимално свежи продукти – плодове и зеленчуци, млечни и месни продукти, които можем да закупим от малки производители, вкл. и на фермерски пазари.\r\nЧовешкият организъм има нужда от пълноценна храна (т.нар. Whole Food), в която няма изкуствени добавки и вещества, нито Е-та, консерванти, подобрители и др. Те увеличават срока на годност на продукта, но го превръщат в нещо напълно различно от истинската храна, отбелязва Живко.\r\n\"Първо трябва да се осведомим каквa е пълноценната храна, информацията е достъпна на английски и български език в интернет, има и няколко книги по въпроса. После трябва да използваме силата си като потребители и да направим най-доброто за нас, подкрепяйки хората, които произвеждат чиста храна\", съветва Джамяров. Позитивни тенденции в тази насока се забелязват и в България. \"Все повече хора в България започват да се интересуват от храната, независимо от социалния им статус. Вече почти всеки се замисля какво яде и какво слага в себе си\", изтъква той.\r\nЖивко е доказано име в бизнеса с чиста и здравословна храна у нас, като е изпълнявал всякакви дейности в този бранш, а вече е производител и на собствена суперхрана.\r\nНовият му проект се нарича – покълнали и ферментирали функционални храни, които са богати на лесно усвоими хранителни елементи. Те подпомагат имунната система и обмяната на веществата, като част от едно балансирано и здравословно хранене. Продуктите в тях са био сертифицирани, веган, сурови, алкални, обогатени с пробиотици от 100% растителен произход и направени от внимателно подбрани зърнени храни, които естествено не съдържат глутен.\r\nКълновете съдържат 40 пъти повече фитонутриенти от зрялото растение. Фитонутриентите са природни, биологично активни компоненти на растителните храни, които действат като антиоксиданти и ни защитават от разрушаващите клетки – свободни радикали.\r\nПодходящи са за всички активно живеещи хора, ориентирани към здравето и добрия си външен вид. Много подходящи са и за обогатяване на храната на децата. Със суперхраните по модерен и удобен начин се представя традиционната растителна храна. \"Ancestral Superfoods са детето на моите размисли в болничната стая. Те са плод на желанието ми да има европейска суперхрана, в която основните съставки са типични за нашия регион, растат около нас, не са доставяни от цял свят\", обяснява Живко. Продуктите имат свое специфично предназначение – за женско здраве, за мъжко здраве, подпомагане на мисловната дейност. Те са комбинации от вещества, които предпазват от болести, свързани с мозъка и обмяната на веществата. Приемат се с голям интерес от потребителите у нас.\r\nОсновен фокус на Живко и колегите му е да информират хората за ползите от подобни продукти и да обръщат по-голямо внимание на храненето като част от здравето.\r\n\"Най-важните ресурси в живота ни са времето и здравето. Те много трудно се възстановяват. Времето е ограничено и не можем да си го върнем. Ключов е начинът, по който го живеем, в какво здравословно състояние. Дали ще го изживеем пълноценно, или не. Това е най-важното във философията на живота. Ако си здрав, можеш да използваш здравето и времето си за всичко останало и да му се наслаждаваш. Това трябва да е отправната точка в живота ти\", обяснява Джамяров.\r\nПредприемачът се стреми да предаде тази философия и на обществото ни и да накара хората да се замислят за здравето си. \"Начинът на мислене в обществото ни е доста объркан – хората отдават по-голямо значение на други неща, вместо на най-важното – тялото им и това са да физически и психически здрави\", отбелязва Живко. \"Моята кауза е това да се промени\", категоричен е той.  ", "date": "2019.10.08", "title": "Истинската храна и пътят към здравето"}
{"url": "https://www.actualno.com/asia/turcija-zajavi-che-stranata-e-gotova-da-nahlue-v-sirija-news_1382744.html", "text": "      Турция е готова за възможна военна операция на изток от река Ефрат в Северна Сирия, където да установи зона за сигурност, предава министерството на отбраната в Анкара, предава Anadolu Agency.      „Установяването на зона за сигурност е от особена важност за сирийциите, за да имат те безопасен живот заради нейното значение за стабилността и мира в нашия регион, заяви министерството в съобщение в „Тwitter“.   „Турските сили за сигурност никога няма да толерират създаването на терористичен коридор на нашите граници. Всички приготовления за операцията са приключени“, добави турското министерство. Президентът на САЩ Доналд Тръмп ще бъде подложен под увеличаващо се напрежение, след като Белият дом обяви, че ще изтегли войските си от Сирия, преди „отдавна планираната“ турска операция.  Доналд Тръмп все пак изключи варианта САЩ да помогнат на Турция за военната интервенция и се зарече, че „ако Турция направи нещо, което аз, в моята голяма и ненадмината мъдрост, счета за (нередно), то аз тотално ще унищожа и изпепеля икономиката на Турция“.\r\nАнкара стигна до споразумение с Вашингтон за установяването на зона за сигурност в Северна Сирия по-рано, но на няколко пъти заяви, че не е доволна от постигнатия прогрес, като неколкократно заплашваше и с военни действия.    ", "date": "2019.10.08", "title": "Турция заяви, че страната е готова да нахлуе в Сирия"}
{"url": "https://www.actualno.com/curious/gej-li-e-ronaldo-vijte-kakvo-napravi-sled-macha-v-nedelja-news_1382632.html", "text": "       Настроението в Ювентус бе приповдигнато след победата над Интер в \"дерби д'Италия\" в неделя.       \"Бианконерите\" се наложиха над набралия скорост тим на Антонио Конте с 2:1, а за това помогнаха с головете си и Гонсало Игуаин.   По време на интервюто си след мача 25-годишният аржентинец беше изненадан от Леонардо Бонучи и Кристиано Роналдо.\r\nДвамата минаха последователно покрай него и го целунаха по лицето. Дибала остана изненадан, а рекацията му може да видите .  С победата Ювентус събра 19 точки и се изкачи на върха в класирането. Интер, за който това бе първа загуба през сезона дотук, остана на втора позиция с точка по-малко.          ", "date": "2019.10.08", "title": "Гей ли е Роналдо? Вижте какво направи след мача в неделя"}
{"url": "https://www.actualno.com/faces/martin-mihajlov-chalgata-ne-e-prosto-muzika-a-obshtestven-fon-news_1382769.html", "text": "              Аудиторията, на първо място. Доскоро се смяташе, че притегателното е основно в музиката – факт е, че тя ориентира най-добре каква е концепцията на едно заведение и в каква публика се цели то, но все повече социализацията става водеща, а музиката се измества основно като представена под опаковката на конкретни събития.   Не бих казал, че липсва конкретно. Барове и клубове има почти от всякакъв тип в София, просто сме в процес на изграждане на навици у аудиторията и бизнеса. Оттам ще се покаже и количествената нужда. Свидетели сме на появата на все повече барове, което се очакваше, но дълги години явлението липсваше като масово в града. Предполагам, че броят им ще се увеличи в пъти в много близко бъдеще, а все повече хора ще започнат да ползват услугите им още след края на работния ден, както е в повечето развити държави. Все още се броят на пръсти откритите летни барове и сцени, културни средища най-общо казано – надявам се, тенденцията да не е в низходяща посока, каквито опасения навяват някои нелогични и неадекватни законодателни промени напоследък. Мисля, че има неразкрит потенциал в сферата на електронната музика. Тази година много слушах албума на българската група The Lefties. Може да се каже, че не са достатъчно популярни, но пък и до броени дни заминават да опитат щастието си в Англия. Пожелавам им това да ги направи по-опитни и по-широко известни. Харесват ми последните песни на Деси Андонова. Също и новата посока на Миленита. От чуждестранните – мога да отбележа завръщането на The Specials с албум. Както и нов албум от The Skints. Чекнете Ho99o9 – пробиваща през последните няколко години индъстриъл хип-хоп/хардкор-пънк банда. Поканихме ги миналата година в Терминал 1 и продадохме цели 22 билета. Така че още са си от пропуснатите и непопулярните.     По-скоро не избухвам често в сълзи. Предполагам, че се е случвало на някоя песен на Пърл Джем. Например \"I'm Still Here\", особено в края, когато се казва \"Sorry, never been too good at happy endings...\". Но едва ли. Всъщност, сещам се ясно – поплаках си на песни на Gravity Co. в деня, в който почина Явор.      Наблюдавам публиката, посетителите. Радвам им се на това как се обличат в настроение, което никакъв дребен детайл не може да помрачи. Иги Поп, Том Йорк, Еди Ведър, Стейн. За много неща си нямат понятие и така е редно да бъде. Посетителите няма нужда да бъдат товарени с организационни въпроси. Макар че е полезно да е ясно кое се приема за влизащо в границите на нормалното – така си улесняваме живота. Конкретно на въпроса – процесът на договаряне е най-сложен и преминава през доста фази, които си остават конфиденциални, а често и нереализирани. Много малко започнати преговори с множество групи всъщност завършват с успех. Сред стандартните практики, които обикновено убягват и често това води до безмислени словесни упражнения на тема защо еди-коя си група не идва в България, е това, че групите си имат квоти за турнета в различните части на света. Когато Tool обявят в буукинг средите, че са си предвидили двайсет дати за Европа в рамките на месец и половина, тогава един български промоутър вече не се конкурира само на вътрешния пазар, а най-вече на международния, и то с именити фестивали, промоутъри, които на всичкото отгоре оперират на вече развити пазари, където се разпределят непосилни за нашия регион суми. Относно музиката, на която аз съм съвременник, мисля, че това са деветдесетте. За българската музика – края на деветдесетте, може би до 2005 г. Сега има пробуждане, има някакво завръщане към желанието да се слушат и правят песни, в класическия смисъл на думата – куплети, припеви, сола. Не просто \"проекти\". Затова и по радиостанциите и клубовете се завърна много от 80-арската и 90-арската музика – ренесанс за Куин, Били Айдъл, Джой Дивижън, Дейвид Боуи, Блонди и много други. За нощния живот на София най-добрите години още не са настъпили, но е неминуемо да се случат скоро. Има си зависимости и лек превес на един алкохол над друг при различните събития и стилове, но в крайна сметка – и в музиката, и при напитките – важен е вкусът на всеки отделен човек от нас. Сезоните също са от значение. Може би тук е моментът да отбележа, че потребяването на музика, особено на живо, отдавна е комплексно изживяване и се възприема най-добре в пакет от услуги. Опитвам се да се сетя дали го правя, но не успявам. Например прословутото ровичкане в телефонните апарати въобще не ме притеснява. На мен ми харесва младото поколение. И предишното също, както и по-предишното. Не, разбира се. Най-малкото, не и като музикален жанр. Опростачването и посредствеността в музиката като изразно средство или фон за забавление са следствия на други обществени процеси, до голяма степен и от комплекси, трупани в исторически план, до голяма степен и от липсата на качествено поднесена информация в миналото, от занемаряване на образованието и подценяване на значението му до чисто икономически причини. Същата простотия, кресливост и неспособност, срещу която музикалните ценители протестират – и с право – през последните години, е пренесена към други стилове. И това няма да спре, наблюдава се в цял свят всъщност. Колкото до поп-фолка, ако визираме във въпроса този стил като чалга, смятам, че нищо не е задължително – на който не му харесва, да не слуша. Най-важното е да няма цензура и забрани. Има ли интерес към по-високо изкуство, предлагането ще се появи. Такъв интерес много често идва със слушане на повече и по-разнообразна музика. А има и много хора, за които задълбаването не е цел, музиката не е приоритет – просто за тях я има, доколкото им се ще да я ползват в ежедневието си в определени ситуации. Не виждам защо трябва да искаме нещо повече от тях. Никога не съм се заклевал в нещо подобно. Обичам да си почивам, като бъда навън нощем. И след като през всеки един ден съм бил достатъчно сериозен към всичките си задължения. Каквото и да се случи през нощта, трудно може да се повтори през деня, понякога и да се разбере – то често си остава неповторимо. Обикновено спя между 06:00-12:00 ч.   Много общо е казано. Надявам се нищо да не се случва, за да се налага да спирам въобще да ходя по заведения. Според мен, това е особено важна социализация и трябва да се практикува и в напреднала възраст. А и е метод за разтуха. Обожавам да виждам радващи се на живота възрастни хора и най-често това ми се е случвало в Щатите, Англия и особено Ирландия. Водещото е не на колко си, а как се чувстваш. Ако говорим за случаи с конкретни заведения – също нямам проблем, имам висок праг на търпимост. Мога да си тръгна, когато спре да ми бъде интересно. Или когато затворят. Има, да. От позицията на двайсетина години разлика разгледано, може би появата на тези по-отдавнашни посетители в момента е под 10%. Това не е никак малко. Макар и да има определени събития с участието на артисти с творчество с непреходна стойност и неизчерпаема енергия като Panican Whyasker и Остава например – умишлено споменавам точно тези групи, тъй като още този октомври ще свирят в Строежа, при които процентът доста се вдига. Имаме и традиционни вечери за олдскул срещи, рождените дни на Строежа, пикника всеки септември и подобни, когато основно се събираме по-старите лица. Няма как, общата история ни обединява и винаги се радваме да се видим. Всеки ден и във всякакви среди и професионални сфери срещам хора, с които съм се запознал в Строежа. Това е голяма сила. Но все пак, щеше да е странно, ако едни и същи хора зациклят двайсет и две години на едно и също място. Нямаме такива амбиции. Не, никога не съм го правил. В интерес на истината, рядко съм имал основание и обикновено, при такова, пробвам да сигнализирам на самите организатори на партито. Освен това, опитвам се да проявявам разбиране към този род човешки пориви. Не че се чувствам гузно, тъй като съм убеден, че нито в Терминал 1, нито в Строежа, нито в Кино Кабана нарушаваме обществения ред, но не смятам, че точно аз съм човекът, който трябва да се оплаква от силна музика, особено пък на полицията. Разбира се, всичко си има граници – не трябва да се прекалява, както и не обичам, когато се прекалява, това да бъде съпроводено и от арогантност. Досега никога не съм се афектирал толкова, че да се оплаквам публично. Ако искам да ми е тихо, ще си намеря тихо място. Няма да се бутам сред парти-зоните и да се натрапвам. Това би било егоистично. Нека всеки има правото да изживее своите бурни периоди, които – пак наблягам – не са свързани само с възрастта, както и да се наслади на по-кротките такива в живота си. Вероятно това е постоянството. Плюс възможността да установяваме традиционна устойчивост и дългосрочност в работата си с нашите собствени екипи и външните ни партньори от всякакво естество. Не се предаваме лесно. Факт е, че успяваме да бъдем сред хората и във вихъра на събитията – и в клубовете, и по концертите извън тях – вече повече от двайсет години. Умишлено говоря в множествено число, сам човек е невъзможно да се справи с всичко, а и не е професионално. Jaya The Cat – Put A Boombox On My Grave. Само да кажа – след моята смърт трябва да има парти. Както и да не се отменя нито едно събитие, по което вече съм започнал работа, особено ако е обявено. Защото ще се върна да търся сметка (смее се). Генерално, смятам, че имаме нужда по нашите ширини да променим отношението си към смъртта. Все пак, това е една от двете напълно сигурни и нормални случки в живота. Само вие не сте ме попитали дали има още билети за концерта на Ману Чао. Не, няма – свършиха. Интервю на   ", "date": "2019.10.08", "title": "Мартин Михайлов: Чалгата не е просто музика, а обществен фон "}
{"url": "https://www.actualno.com/asia/prof-chukov-vijda-turskata-namesa-v-sirija-kato-opit-na-erdogan-da-reshi-bejanskija-vypros-news_1382714.html", "text": "      Това, което Турция не желае, е да се създаде независима кюрдска държава. А Ердоган смята да върне 2 млн. бежанци от Турция със Сирия – в зоната, където Анкара иска да има демилитализирана зона. Това заяви проф. Владимир Чуков пред Нова телевизия след срещу кюрдски позиции в Сирия.      По думите му, Ердоган опитва да реши бежанския въпрос след местните избори в Турция и загубата на Истанбул, тъй като вече опозицията силно използва темата в ущърб на управлението на турския президент. \"Сирийските бежанци вече бягат от Турция\", каза Чуков и посочи, че вече има канал директно към Кипър.   Чуков видя и проблем за България, като зависело от интензитета на движение на мигрантите дали това ще се превърне в криза и за нашата държава. „Това е като бомба – като гръмне, осколките отиват навсякъде”, предупреди експертът.\r\nЩо се отнася до позицията на САЩ, Чуков припомни, че Тръмп за трети път обявява оттегляне на американски военни от Сирия. Експертът посочи, че преди около месец САЩ са започнали да строят нов, модерен затвор до Ракка и според Чуков именно проблемът с джихадистите и това колко струва задържането им на американските данъкоплатци е предизвикал Тръмп да вземе сегашното решение за изтегляне на американските военни.  Владимир Чуков предупреди и, че вече има игра на изнудване между отделните играчи в Сирия. Например кюрдите спрели да пазят петролно находище, разработвано от американска компания, посочи експертът. И обяви, че със сигурност политическата карта на Сирия ще бъде преначертана. ", "date": "2019.10.08", "title": "Проф. Чуков вижда турската намеса в Сирия като опит на Ердоган да реши бежанския въпрос"}
{"url": "https://www.actualno.com/society/do-kraja-na-meseca-se-priemat-zajavlenija-za-energijni-pomoshti-news_1382751.html", "text": "      Крайният срок за подаване на заявления за е 31 октомври, напомнят от Агенцията за социално подпомагане(АСП).  Дотогава лицата и семействата, нуждаещи се от подпомагане, могат да подават документи в по настоящия си адрес.      Кандидатстването за целево енергийно подпомагане за отоплителен сезон 2019/2020 г. започна на 1 юли. Към 6 октомври 2019 г. над 265 000 лица и семейства са депозирали заявления за отпускане на помощ за предстоящия отоплителен сезон. На близо 210 000 от тях вече са издадени заповеди за отпускане на средства. Отказса получили 33 670 случая.   При съпоставка на данните за за миналата година и периода от 01.07.2019 г. до 06.10.2019 г. се отчита увеличение на отпуснатите средства за целевите групи, чиито праг за достъп беше разширен с промените в Наредбата през 2019 година. Групата вече включва хората с увреждания, възрастните хора и особено онези от тях, които живеят сами. ", "date": "2019.10.08", "title": "До края на месеца се приемат заявления за енергийни помощи"}
{"url": "https://www.actualno.com/asia/pyrvi-turski-ataki-sreshtu-kurdski-pozicii-v-sirija-news_1382690.html", "text": "      Турция е нанесла удари от въздуха срещу щаб на кюрдски отряди в североизточната сирийска провинция Ал Хасеке, предаде БГНЕС, позовавайки се на руската държавна информационна агенция РИА Новости. Информацията беше потвърдена от ливанската телевизия Ал Маяден.      Все още няма потвърждение на ударите от турска страна, нито данни за жертви.   По-рано президентът на Турция Реджеп Ердоган обяви, че американските войници в района на предстоящата офанзива вече са се изтеглили.\r\nКюрдските отряди казаха, че американците не са спазили договорката си с тях, постигната докато бяха съюзници в Сирия.  Същевременно държавната сирийска телевизия съобщи, че турски самолети са ударили позиции на кюрдските милиции край село в покрайнините на Ал Маликия.\r\nМеждувременно, както политическите противници на Доналд Тръмп, така и собствените му съпартийци от Републиканската партия, критикуваха решението му да разчисти пътя пред военна операция на Турция в Сирия, информира Reuters.   \"Това решение представлява сериозна заплаха за регионалната сигурност и стабилност. То изпраща опасно послание към Иран и Русия, както и към нашите съюзници, че на Съединените щати не може да се има доверие като партньор\", написа в Twitter лидерът на демократите в Камарата на представителите Нанси Пелоси.    Лидерът на съпартийците на Тръмп Мич Маконъл също не е съгласен с позицията на американския президент по въпроса. \"Внезапното изтегляне на американските части от Сирия ще е от полза само на Русия, Иран и режима на Асад. То ще увеличи риска от прегрупиране на ИДИЛ и други терористични организации\", написа Маконъл в Twitter. ", "date": "2019.10.08", "title": "Първи турски атаки срещу кюрдски позиции в Сирия"}
{"url": "https://www.actualno.com/health/otkriha-neochakvana-opasnost-ot-paracetamola-news_1382607.html", "text": "             Въпрeки тoвa при нeпрaвилнa упoтрeбa пaрaцeтaмoлът мoжe дa бъдe и oпaceн. Нo в нaучнaтa литeрaтурa имa инфoрмaция зa връзкaтa мeжду приeмa нa пaрaцeтaмoл пo врeмe нa брeмeннocт и пoвишeн риcк oт рaзвитиe нa acтмa и нaрушeниe нa хипeрaктивнocттa c дeфицит нa внимaниeтo.   В cвoe прoучвaнe учeнитe ca oткрили, чe приeмът нa пaрaцeтaмoл пo врeмe нa брeмeннocт e cвързaн c пoвишeн риcк oт рaзcтрoйcтвo нa хипeрaктивнocт и дeфицит нa внимaниeтo при дeцa. Нaй-cилният eфeкт e нaблюдaвaн при дeцa нa възрacт oт три дo ceдeм гoдини, нo изчeзвa в юнoшecкия пeриoд.\r\nAвтoритe нa изcлeдвaнeтo ca aнaлизирaли дaннитe нa жeни и тeхнитe дeцa в прoдължeниe нa 17 гoдини. Прeз тoвa врeмe учeнитe ca прoвeждaли физиoлoгични и пcихиaтрични тecтoвe нa учacтницитe, кaктo и ca прoвeрявaли кoгнитивнитe им умeния. Oбщo учeнитe ca aнaлизирaли 135 пoкaзaтeля.   Учeнитe oткрили cъщo, чe кoрeлaциятa e пo-cлaбa при мoмичeтaтa, oткoлкoтo при мoмчeтaтa. При първитe ce прoявил eфeктa дo ceдмaтa гoдинa гoдини, a при втoритe - дo дeвeтaтa. При 15-гoдишнитe нe ce e зaбeлязaлa cтaтиcтичecкa връзкa мeжду пaрaцeтaмoлa и хипeрaктивнocттa или липcaтa нa внимaниe.   Aвтoритe нa изcлeдвaнeтo нe ca изучили причинитe зa връзкaтa мeжду пaрaцeтaмoл и хипeрaктивнocт. Нe e извecтнo cъщo дaли упoтрeбaтa нa пaрaцeтaмoл oт мaйкaтa влияe върху рaбoтaтa нa пo-гoлeми дeцa и здрaвeтo нa възрacтнитe. Учeнитe oбaчe призoвaвaт зa пoвeчe прeдпaзливocт при приeм нa лeкaрcтвa пo врeмe нa брeмeннocт.     ", "date": "2019.10.08", "title": "Откриха неочаквана опасност от парацетамола"}
{"url": "https://www.actualno.com/curious/mladojenec-beglec-izmami-bulkata-si-s-90-000-evro-news_1382755.html", "text": "      Мъж, който се представял за заможен в , организирал луксозна сватба, но не платил за нея и изчезнал, като зарязал булката с голям дълг, съобщава Bangkok Post, цитиран от БГНЕС.      Тайландката, трийсетгодишна, със символичното име Да, се е срещнала с 50-годишен мъж, който се е наричал Нат, през март тази година. Той се представил като изпълнителен директор на голяма компания в Хонконг и заявил, че е приказно богат. Само няколко дни след като се срещнали с Нат, той внезапно ѝ направил .   През април двойката официално регистрирала обвързването си и изпратила покани на семейството и приятелите за сватбената церемония в луксозен хотел в тайландската провинция Бурирам.\r\nСамото тържество се състояло през май. По време на тържеството младоженецът информирал гостите, че трябва спешно да замине за , и изчезнал, като не забравил да вземе чека, написан на булката като зестра.  Сватбата, според майката на булката, струвала повече от три милиона бата (около 90 000 евро). В същото време организаторът на тържеството заявил, че всъщност струва 300 хиляди бата (9000 евро).\r\nВ хотела, в който се състоя сватбата, предложили на ужилената булка да плати дълга разсрочено, а организаторът на събитието завел срещу нея дело.   Момичето веднага потърсило правна помощ и подало молба за развод.     ", "date": "2019.10.08", "title": "Младоженец-беглец измами булката си с 90 000 евро"}
{"url": "https://www.actualno.com/europe/masovi-protesti-sreshtu-klimatichnite-promeni-v-cjal-svjat-zaedno-s-masovi-aresti-news_1382678.html", "text": "      Полицията в Лондон обяви, че е арестувала за нарушаване на обществения ред екоактивисти са поне 276, предаде БГНЕС. Те бяха задържани в рамките на прояви от така наречения \"Бунт срещу масовото измиране\" (Extinction Rebellion).      От вчера, 7 октомври, започнаха митинги, протести и блокади в десетки градове по целия свят.   Екоактивистите смятат \"бунтовете\" да продължат две седмици, като посочват като причина за недоволството бездействието на властите по целия свят по отношение на климатичните промени. Според природозащитниците човечеството е заплашено от масово измиране, каквито е имало в историята на Земята в миналото, при изчезването на динозаврите и други видове. До този момент на Земята е имало на биологични видове.\r\nПо-рано през вчерашния ден бяха арестувани поне 100 души в Амстердам, 30 в Сидни, както и стотици други в Германия, Испания, Австрия, Франция и Нова Зеландия.  \"Нямаме друг избор, освен неподчинение, докато нашето правителство не обяви климатичните промени и замърсяването на природата за извънредна ситуация и не вземе мерки, за да ни защити\", казва екоактивистката Джейн Мортън, която е сред протестиращите в Австралия.\r\nНа места протестите се смесиха с други недоволни. В Париж около 1000 екоактивисти бяха подкрепени от антиправителствения протест на \"жълтите жилетки\", като групата окупира търговски център.   В Амстердам и Берлин изникнаха палаткови лагери на протестиращите. В германската столица лагера е пред офисите на канцлерката Ангела Меркел, а в Холандия палатките бяха разпънати пред сградата на националния музей в Амстердам.     ", "date": "2019.10.08", "title": "Масови протести срещу климатичните промени в цял свят, заедно с масови арести"}
{"url": "https://www.actualno.com/europe/desetki-raneni-sled-katastrofa-s-kamion-v-germanija-podozira-se-teroristichen-akt-news_1382692.html", "text": "      Тежък инцидент остави 17 души с различни наранявания и един човек в критично състояние в германския град Лимбург ан дер Лан, предаде БГНЕС.      Краден камион се врязал в автомобили, които чакали на светофар. Някои от шофьорите на леките коли се оказали притиснати от смачканите ламарини.   Поне 8 автомобила са тежко повредени от удара. Шофьорът на камиона е задържан. Той също е получил наранявания.\r\nНе е ясно какви са причините за сблъсъка и дали става дума за инцидент или умишлени действия. Полицията уточни, че проверява поредността на събитията и засега е установено, че белият камион е бил откраднат недалеч от мястото на сблъсъка, най-вероятно от мъжа, който го карал.  На въпроси на журналисти дали може да става дума за терористичен акт, от местната полиция отговорят, че не искат да спекулират. Истинският шофьор на камиона обаче вече каза пред пресата, че е бил насила издърпан от возилото от човека, който го е управлявал при катастрофата. ", "date": "2019.10.08", "title": "Десетки ранени след катастрофа с камион в Германия, подозира се терористичен акт"}
{"url": "https://www.actualno.com/society/biser-petkov-za-detskata-isterija-tova-e-provokacija-nadjavam-se-da-ne-ostane-beznakazana-news_1382740.html", "text": "      \"Това е една провокация срещу усилията на държавата да обхване децата в училище и се надявам, че няма да остане безнаказано, защото тя идва след няколко месечни атаки и всяване на психоза, че децата им ще бъдат отнемани, една линия на сатанизиране на социалните работници.\" Това каза социалният министър Бисер Петков в коментар за случаите в , когато родители панически прибраха децата си от училище заради слухове, че те ще им бъдат отнети.      Петков за пореден път повтори, че Стратегия за детето няма и работата по нея е спряна. Той уточни, че най-страшното е, че проектът на стратегията е станал повод да се атакува цялата система за , съществуваща вече 20 години.   Министърът призна, че системата има някои несъвършенства, но те не са толкова тежки и не може да се асоциират с чужди системи. Той подчерта, че за детето няма нищо по-добро да израсне в своето биологично семейство, но реалността е, че стотици деца са изоставяни и имат нужда от мерки за закрила. \r\n\"Не бива родителите да се притесняват, че нещо се прави против \", категоричен бе Петков в интервю за БНТ.  От своя страна заместник-министърът на труда и социалната политика Зорница Русинова повтори, че \"нито има подобна стратегия, нито има подобни намерения. България има собствена стратегия за закрила на детето, която има за цел единствено да подпомогне децата, които имат нужда.\r\n\"Много внимателно следим социалните мрежи, където атакуват стратегиите на министерството. Всяка една организация, която си поставя за цел в България да има неграмотни деца, трябва да бъде много внимателно разследвана\", подчерта Русинова пред Нова телевизия.   \"Забелязваме, че тези организации се активизират покрай избори. Тези организации са различни и нямат единни искания. Надявам се съдбата на децата да бъде използвана като предизборен елемент\", допълни още тя.    По думите ѝ тези организации очевидно имат и външно финансиране. \"Част от тези организации са си направили и неправителствена организация, затова е странно защо казват, че правителството не трябва да взаимодействат с НПО\", каза още Русинова.\r\nВижте какво смята един от ромските лидери за случващото се в  ", "date": "2019.10.08", "title": "Бисер Петков за \"детската истерия\": Това е провокация, надявам се да не остане безнаказана"}
{"url": "https://www.actualno.com/interview/romski-lider-za-detskata-isterija-njakoj-iska-da-povlijae-na-mestnite-izbori-news_1382709.html", "text": "              За съжаление някой има интерес от тази манипулация. Но дано да не съм прав. Не може да се гаврят с , защото през изминалия петък (04.10.19 г.), когато за първи път се разпространи въпросният слух, те бяха изключително изплашени. Преживяха огромен стрес. Още вечерта в деня на ситуацията ние събрахме около 500 жени на площада в ромския квартал \"Лозница\" на Асеновград и трябва да ви кажа, че хората бяха страшно притеснени. . За съжаление, същото е станало и в Сливен, Ямбол и Карнобат и навсякъде ще се случи.    Не го разбират хората. Но колкото и да е интелигентен човек, когато става въпрос за най-милото - детето - ще се притесниш. Тези, които са го предизвикали, използват емоцията на общността, за да я манипулират. И за съжаление, мисля, че има връзка с политиките и с изборите, както и с много други неща.  Предполагам, че специализираните органи ще решат проблема, но временно. Защото най-важното е да се открият хората и организациите, които имат интерес от всичко това, и те да бъдат подведени под отговорност. Не искам да се връщам назад, за да припомням и 2017 г., когато отново имаше напрежение сред ромската общност в Асеновград. А това, което се случва сега, ще продължи и в други училища и градове.     Абсолютно! Не само върху други етноси тук, а би могло да рефлектира и върху сигурността на държавата. . Искаха да стачкуват. Някой им беше внушил, че трябва да излязат на протест. Попитах ги срещу кого и защо ще стачкуват. Отговориха, че гледат по телевизията, че хората протестират. Искам да отбележа, че служители от РУ на МВР в Асеновград взеха напълно адекватни мерки. Лично началникът Петър Бабугеров стоя часове наред там, за да участва в организацията. Директорът на ОУ \"Никола Вапцаров\" Атанаска Темелкова, както и аз и членовете на нашата гражданска организация - също. Въпреки усилията ни, притеснението в общността остава. Страхуват се и децата. Представете си някои хора до каква степен са стигнали в жаждата си за власт и влияние, че да извършат мерзостта да манипулират дечица. Аз за толкова години за първи път виждам подобно нещо. Какъв ужас изживяха и продължават да преживяват децата , защото незнайно кой им внушава и им казва, че някой ще дойде и ще ги вземе. Имало е борба, напрежение, плюене обаче никога по този начин не са били използвани децата. Освен това, тези, които го правят, не си дават сметката, че ще запалят държавата ни. И или не ги интересува, или не се сещат, или имат интерес да се случи точно това. Аз вече не изключвам нищо, щом се стигна до там да се ползват невинните дечица. Питам се тези, които създават напрежението в момента, деца и внуци нямат ли?! Няма ли да проявят емоция и как биха се чувствали, ако с техните деца се случи същото? Има някакъв умисъл в цялата тази работа. За усложняване ситуацията в държавата. А ромите са податливи. Когато някой каже, те вярват . Последният случай, на който бях свидетел и е доказателство, че децата са много стресирани, е от сутринта в понеделник. Тогава дядо води детето си на училище и то му казва, че се страхува и не иска да остава там. Питайки го от какво го е страх, детето отговаря на дядо си, че се притеснява някой да не влезе в училището и да го отведе. Аз понякога се ядосвам на родителите, но пък за други неща ги разбирам. За да се справим с този проблем, трябва да се предприемат мерки на високо равнище - премиер, президент знаят как да го направят.   Абсолютно категорично не. Всичко това е външно влияние. Аз познавам общността. А тази ситуация не е случайна и обикновена работа. Организаторите на всичко това знаят отлично какво ще се случи. Но в Асеновград не се получи, защото се събрахме около 15 души, които успяхме да успокоим временно хората.\r\nАз обмислях и анализирах дълго време случващото се. Но и за мен остава въпросът кой или кои организации или индивидуални личности имат полза от това. Сигурен съм, че ще бъдат открити и заловени виновните и, че ще получа най-тежкото наказани. Много ме заболя, когато видях страхуващите се и плачещи деца в двора на училището. . И имайте предвид, че в организацията на събитието се ползва една много тънка струна. А в опит да успокоим родителите им пуснахме на запис моментът, в който министър-председателя на България Бойко Борисов казва ясно, че .\r\nИменно този документ е ползван за въпросната манипулация и вълна от недоволство. Въпреки това, иди обяснявай на хората, че не е прието това. Изводът, до който достигам, е, че определени сили или личности имат интерес да се дестабилизира държавата. Нека не забравяме, че през 2017 г. конфликтът между ромски и български деца предизвика реакции в цяла България и тръгна точно от Асеновград. Сега се случва същото. Пак Асеновград дава модела. В петък се случи тук в 09:30 сутринта, организаторите виждат модела, веднага го разработват и го повтарят в други градове на страната. Тук обаче ние се намесихме и не позволихме да се случи по-нататъшния му ефект.  Не бих искал да го коментирам. Защото тероризмът има различни измерения. Даже се притеснявам да го кажа. Но ще ви кажа само, че щом се стигна до тук, няма да се спре. Надявам се, че до няколко дни и премиерът, и президентът Румен Радев, и службите за сигурност ще открият извършителите и ще направят каквото е необходимо.  Не ми се ще да кажа какво очаквам, защото така създаваме един готов модел за разработване и реализиране. Мисля, че има и още по-лош сценарий, но не искам да го споменавам.  Първоначално проведохме открит разговор на площада в ромската махала \"Лозница\", както споменах по-горе. Майките, с които се срещнахме там, бяха много агресивни и притеснени, искаха да започват стачка, бунтуваха се. Разговаряхме с тях около два часа и половина и успяхме да тушираме настроенията. Успяхме да ги успокоим и им обещахме, че заедно с ръководството на ОУ \"Никола Вапцаров\" поемаме цялостния ангажимент в грижата те да посещават учебни занятия. След това, говорихме обстойно и с бащите. В неделя вечерта пък заедно с директорът на ОУ \"Никола Вапцаров\" Атанаска Темелкова обикаляхме повече от четири часа къща по къща и човек по човек.\r\nВсичко това даде резултат в Асеновград и вчера (понеделник) голяма част от децата дойдоха на училище. И така до края на този месец всяка сутрин в 07:30 ч. до 11:30 ч. по двама души има наши в ОУ \"Никола Вапцаров\". Целта е родителите да ни виждат нас и да се успокоят. Правим го, защото те заявиха, че ще си водят децата на училище, само ако ние сме там. Затова решихме да направим график и да стоим на смени в училището. Въпреки че не съм сигурен дали и тогава всичко това ще свърши.  Според мен е необходимо научни експерти, но не кабинетни, а теренни - социолози, етнолози, криминалисти, експерти по тероризма. Трябват шест-седем души да се съберат да коментират и да очертаят целия модел, който да е ефективен. Така че за да се успокои общността и да няма опасност за държавността са необходими мерки на ниво \"добра експертиза\". Такава стратегия трябва да бъде разработена и предложена на правителството и всички компетентни органи. И мисля, че държавата ни има сили, възможност и потенциал да сложат в ред ситуацията. Интервю на Атанаска Маркова  ", "date": "2019.10.08", "title": "Ромски лидер за \"детската истерия\": Някой иска да повлияе на местните избори"}
{"url": "https://www.actualno.com/books/majkata-na-dyshterja-prijatelstvo-lubov-obsesija-news_1382615.html", "text": "      Приятелство, трагедия и дълго пазени тайни преплитат неразривно съдбите на две жени в дебютния роман на Даниела Петрова. Докъде може да стигне майчината любов? И къде започва тя?      Лана води съвсем нормален, спокоен живот. До момента, в който дългогодишният ѝ приятел внезапно и необяснимо я напуска – точно преди поредната медицинска процедура за забременяване, с която младата двойка се бори с безплодието от години. Подреденият живот на Лана е изкаран извън релси. Решена да вземе съдбата си в ръце, тя все пак преминава през процедурата. И също толкова изненадващо процедурата се оказва успешна.   Нещата не спират дотам. Тогава – когато най-малко го е очаквала – Лана се сблъсква на улицата не с кого да е, а с младата жена – донор на яйцеклетка, благодарение на която бебето в корема ѝ расте. Въпреки всичките си инстинкти и притеснения, Лана не може да устои на чара на младата Катя и това е началото на едно неочаквано приятелство.\r\nКатя е свободен дух, студентка, дошла от България да следва в Америка. Макар и пълна противоположност на прагматичната Лана, момичето бързо се превръща в част от живота ѝ. Катя не би могла да знае, че Лана носи нейното бебе в корема си – донорството е винаги анонимно в крайна сметка. И Лана няма намерение да ѝ каже. Все още. Въпреки това близостта между двете жени процъфтява.  Но изведнъж – точно толкова внезапно, колкото се е появила – Катя изчезва. И Лана може би е последният човек, който я е видял. Лана се заравя в миналото на Катя, решена да разбере какво се е случило с жената, на която дължи толкова много. Но коя всъщност е Катя? Каква е силата, придърпала я в живота на Лана? Кой е виновен за изчезването ѝ?\r\nИ дали младото момиче наистина не е знаело, че говори с майката на дъщеря си?   Дебютният роман на Даниела Петрова е публикуван първо на английски от едно от най-големите световни издателства, „Penguin Random House”. Книгата веднага се превръща в хит – тя попада в повече от десет класации за най-очаквани книги в Щатите и е специално препоръчана в книжния клуб на Опра. Даниела пише отдавна – нейни кратки разкази, есета и поеми са се появявали многократно в редица престижни световни издания, сред които „Ню Йорк Таймс”, „Уошингтън Поуст” и „Мари Клер”.    Българското издание на „Майката на дъщеря ѝ” (ИК „Сиела”) е специално редактирано от авторката за българския читател. Официалната премиера ще се проведе с участието на самата Даниела, която се връща в София за представянето, на 14 октомври (понеделник) от 19:00 часа в литературен клуб „Книгата” (ул. „Георги С. Раковски” 193, София). ", "date": "2019.10.08", "title": "\"Майката на дъщеря ѝ\": Приятелство. Любов. Обсесия."}
{"url": "https://www.actualno.com/education/zapochvat-dopylnitelni-razgovori-s-roditeli-i-uchiteli-zaradi-sluha-za-prinuditelno-otnemane-na-deca-news_1382710.html", "text": "       Регионалните структури на Министерството на образованието и науката ще инициират допълнителни разговори с учители и родители във връзка с разпространението на дезинформация сред учениците и техните семейства, свързана с категорично неверни твърдения за принудително отнемане на деца.        Това е решението, което Министерството на образованието и науката (МОН) е взело, като възможност за справяне с кризата с назряващия ромски проблем, при който родители взимат децата си от и не искат да ги пускат да излязат. От ведомството са категорични, че не може да се допусне учебните заведения да бъдат обект на такава атака, чиято цел е създаване на напрежение и внушаване на страхове .   \"В същото време можем да го считаме и за целенасочена атака към една от най-важните задачи пред образователната система и усилията на цялата общност – всяко дете да посещава училище. Призоваваме при съмнения и притеснения родителите да се обръщат за информация и съдействие към институциите – училище, регионално управление на образованието, структури на МТСП и МВР.\r\nМОН е сигнализирало компетентните органи за получените сигнали за организирани акции по отписване на ученици от училища.   ", "date": "2019.10.08", "title": "Започват допълнителни разговори с родители и учители заради слуха за принудително отнемане на деца"}
{"url": "https://www.actualno.com/celebrate/sv-prepodobna-pelagija-news_697531.html", "text": "      Преподобна Пелагия живяла в петия век. Родила се в Антиохия. Животът й е описан от илиополския дякон Яков, който я познавал лично.      Веднъж антиохийският архиепископ свикал на съвещание по църковни дела подчинените си епископи. В Антиохия пристигнал и блажени Нон, епископ Илиополски. Нон бил известен с високата си мъдрост и с праведния си живот. Другите епископи обичали да слушат поученията му.\r\nЕдин ден, седнали при вратите на катедралната църква, те внимателно слушали неговата назидателна беседа. В това време минала покрай тях една жена, известна в Антиохия със своята красота и лекомислие – известна и като блудница. Тя с гордост гледала наоколо, обкръжена от тълпа млади жени и мъже. Всички били разкошно облечени. Но тя се отличавала от тях по чар и накит. Косата й била украсена със злато и скъпоценни камъни. Вратът й бил открит. Когато минавала, въздухът се изпълвал с благоухание от парфюмите й. Нямало в Антиохия по-красива жена от нея.\r\nКогато тя съвсем се отдалечила, епископ Нон заплакал и рекъл:- На много неща може да ни научи тая жена. Тя си е поставила за цел на своя живот да се харесва на хората. И погледнете как се старае за това! Как внимателно е избрала своите накити, как е умила тялото си с благоухания! Как се е нагиздила! А ние имаме безсмъртен Жених, за Когото не украсяваме старателно душите си, както тя старателно е украсила своето тяло. Не умиваме душите си с покайни сълзи. Не ги обличаме с красотата на добродетелите, за да можем достойно да се явим пред Господа!  Като казал това, блажени Нон станал и влязъл в своята килия при църквата. Там в усамотение паднал на колене и със сълзи на очи молил Бога за грешницата – да яви Бог над нея Своето милосърдие и я приведе към покаяние.\r\nНа другия ден след утринното богослужение епископ Нон разказал на своя дякон Яков, че е имал странен сън. Присънило му се, че през време на светата Литургия летяла около него непрестанно една черна гълъбица, която изпълвала въздуха със зловоние. Когато дяконът произнесъл \"Оглашени, излезте...\", тя отлетяла от църквата. Но след литургията започнала отново да лети около него. Епископът я хванал и потопил във водата, която била при църковната врата. След като била потопена във водата, гълъбицата излязла от нея бяла като сняг. Епископът я пуснал и тя полетяла право към небето и изчезнала.\r\nКато разказал тоя сън, епископ Нон отишъл в църквата да служи литургия заедно с другите епископи. След службата архиепископът му казал да произнесе проповед пред богомолците. Думите на епископ Нон били прости, понятни за всички, изпълнени с топла вяра и любов към ближните. Той говорил тоя път за страшния Божи съд, за наказанието на грешниците, за блаженството на праведниците. Слушателите се просълзили.    В онова време в храма влязла и оная жена, за която се молил епископ Нон. За пръв път в живота си тя влизала в християнски храм. За пръв път чувала да се говори за грях и покаяние, за прощение на грешниците, за блаженство на праведниците. Изведнъж в душата й бляснал лъч. В ужас тя си спомнила в какви грехове прекарва своя живот и разплакана, излязла от храма.\r\nПродължавала да плаче и у дома си. С безпокойство разпитвала християните за Христовото учение. Минала пак покрай храма и запитала служители от храма къде може да намери и поговори със светия епископ Нон. Като узнала неговото жилище, тя му изпратила следното свое писмо:\r\n\"До светия Христов ученик Нон – писмо от грешницата, ученичка на дявола – Пелагия ... Аз чух за твоя Бог, че Той оставил Небето и слязъл на земята не за праведниците, а грешниците да призове към покаяние. Той смирил Себе Си, скрил божеството Си, ял с митарите, живял с грешниците, беседвал с блудниците. А между това херувимите на небесата не смеели да погледнат към Него. Чух от християните, че ти си истнски служител Христов. Не отхвърляй мене, грешницата, която иска чрез тебе да дойде при Спасителя на света и да види Неговото пресвето лице!\"\r\nКато получил това писмо, епископ Нон й съобщил, че е готов да я приеме, но в присъствието на другите епископи. Грешницата с радост се запътила към църквата \"Св. Юлиан\". Когато влязла в събранието на епископите, с плач паднала в нозете на епископ Нон и промълвила:\r\n- Моля те, господарю мой, приеми ме, както твоят учител Христос е приемал грешниците! Прояви към мене, грешницата, милост и ме направи християнка! Аз съм море от грехове! Аз съм бездна от беззакония! Умий калта на душата ми чрез светото тайнство кръщение!   Всички присъстващи се просълзили, като видели това дълбоко, искрено разкаяние.\r\nСв. Нон казал, че църковните правила забраняват да се дава веднага кръщение на хора, известни със своя порочен живот.\r\nКато чула това, тя пак се хвърлила в нозете му и с лице, обляно в сълзи, му заговорила:\r\n- Ти ще отговаряш пред Бога за душата ми, ако още днес не ме кръстиш! От твоите ръце трябва Господ да приеме преобразена душата ми. Ако аз се върна към предишния живот и отново се поклоня на идола, ти ще отговаряш за това!\r\nБлажени Нон видял как сърцето на грешницата гори от желание час по-скоро да приеме светото Кръщение. Понеже на това събрание архиепископът не присъствал, епископ Нон пратил до него молба за разрешение. Антиохийският архиепископ с радост дал благословение епископ Нон да извърши кръщението. Същевременно пратил благочестивата Романа, първа дякониса в града, за възприемница.\r\nКогато Романа влязла в събранието на епископите, каещата се грешница лежала при нозете на епископ Нон. Той и наредил да стане с висок глас пред всички да изповяда греховете си.\r\nПелагия с плач заговорила:\r\n- Като се вглеждам в душата си, не намирам нищо добро. Греховете ми са по-многобройни от морския пясък. Водата на цялото море не може да умие греховете ми ... Надявам се на Твоята милост, всеблаги Господи! Знам, че Ти милостиво ще ме приемеш и ще облекчиш тежкото бреме на моите беззакония...\r\nЕпископът я запитал за името й. Тя оговорила, че родителите й я наричали Пелагия, но в Антиохия била известна под името Маргарита, което значи \"бисер\". Наричали я така поради блестящите накити, с които се украсявала.\r\nКато й дал наставления във вярата, епископ Нон я кръстил в името на Отца и Сина и Пресветия Дух. Помазал я със свето Миро и веднага я причастил със светите Христови Тайни.   Романа станала нейна възприемница – кръстница и я взела при себе си в жилището на новообърнатите християнки.\r\nПелагия веднага не могла да почувства радостта от покаянието и утехата от молитвата. Сатаната я преследвал постоянно с изкушенията си. Внушавал й да съжалява за оставените от нея удоволствия. Тя се обръщала с гореща молитва към Бога. Молила добрата Романа да усили молитвите си за нея.\r\nНа третия ден от кръщението Пелагия поръчала на своя служител да пресметне нейното богаство и всичко да предаде на епископ Нон. По нареждането на същия епископ богатството й било раздадено на бедните.\r\nПелагия не оставила за себе си нищо. Тя получавала храна и облекло от Романа. Не искала да притежава нищо от своето предишно греховно богатство.\r\nЧаст от него получили нейните преки служители, с които се разделила. При раздялата си тя им казала:\r\n- Ние дълго живяхме заедно. Помолете се за мене, грешната, за да бъдем пак заедно в Небесното царство!   Когато настъпил осмият ден, в който, според обичая на древните християни, трябвало да се снеме бялата дреха, дадена при светото кръщение, Пелагия облякла груба черна власеница. Като взела старата дреха на блажени Нон, рано сутринта напуснала Антиохия.\r\nНикой не знаел къде отишла. Романа много плакала за изчезването на Пелагия. Епископ Нон я успокоявал:\r\n- Не плачи! Пелагия избра добрата част, която няма да й се отнеме. Тя се уподоби на оная Мария, за която се говори в Евангелието.\r\nСкоро след това блажени Нон се върнал с дякона си в своя град Илиопол.\r\nТри години по-късно дякон Яков, който предал на Църквата тоя трогателен разказ, отишъл в Йерусалим да се поклони на Гроба Господен. Като го изпращал, епископ Нон му поръчал непременно да отиде при един отшелник, който доброволно живеел в килия – затвор на Елеонската планина, близо до Йерусалим. Казал му, че от него ще научи много назидателни неща.\r\nСлед като се поклонил на светия Гроб и на другите свети места в Йерусалим, Яков отишъл на близката Елеонска планина, където наистина намерил затворника. Почукал на прозореца на килията. После със затаен дъх дълго слушал неговите душеспасителни беседи. Благодарил му и тръгнал след това да разглежда други манастири и църкви.   На връщане пак дошъл при килията на затворника. Напразно чукал на прозореца. Никой не се обадил. През прозореца видял, че вътре отшелникът лежи мъртъв. Със скръб обадил това на съседните манастири. Монасите, които знаели за светия живот на доброволния затворник, дошли да го погребат. Влезли в килията, след като счупили вратата й, понеже отшелникът се бил заключил отвъртре.\r\nЗапочнали да го готвят за погребение. Дякон Яков се приближил до тялото. Познал, че мъртвецът е в расото на неговия владика свети Нон. В чертите на извънредно отслабналия отшелник разпознал оная знаменита красавица, която някога пълнела Антиохия с мълвата за своите грехове и похоти. Всички останали изумени, като узнали, че в тая килия се спасявала жена, известна някога със своя порочен живот.\r\nПелагия дошла тук да спасява душата си с благословението на епископ Нон. Едва сега дякон Яков разбрал защо епископът му поръчал непременно да се отбие при тоя пустинник.\r\nПри строго постническо житие преподобна Пелагия блажено починала в своята килия – затвор на 8 откомври 461 година.\r\nМонахините от околните манастири се стекли на нейното погребение със свещи и кандилници. Тялото й било тържествено погребано в същата килия, където тя предала в ръцете на Бога своята разкаяна душа.  ", "date": "2019.10.08", "title": "Св. преподобна Пелагия"}
{"url": "https://www.actualno.com/analysis/euractiv-balkanite-zamenjat-zapadna-evropa-v-prioritetite-na-sasht-news_1382516.html", "text": "      Визита в няколко балкански държави на американския държавен секретар Майк Помпео в рамките на месец потвръждава, че САЩ се концентрират все повече върху Балканите. Междувременно, напрежението в отношенията на Вашингтон със Западна Европа продължава да ескалира. Това пише базираният в Брюксел портал Euractiv в материал, представен без редакторска намеса, цитиран от Агенция \"Фокус\".      На официално посещение в през уикенда Помпео подписа разширено споразумение за отбрана с Гърция. Той също разкритикува Турция за сондажите за въглеводороди в Източното Средиземноморие, като нарече действията на страната \"незаконни\" и \"неприемливи\".   \"Искаме да гарантираме, че правилата уреждат международното проучване за енергийните ресурси в Средиземно море и никоя държава не може да държи Европа като заложник“, каза той. Новата отбранителна сделка е свързана с използването на американската военноморска база Суда Бей, авиобазите Стефановикейо и Лариса в Централна Гърция, както и пристанището в Александруполис, търговският център на Североизточна Гърция.\r\nАлександруполис ще играе ключова роля за преминаването на американските войски от Средиземноморието към Европа и балтийските страни, заобикаляйки Турция. Той ще се окаже полезен и за транспортирането на втечнен природен газ от САЩ до Европа.   на енергетиката Теменужка Петкова спомена интерконектора Гърция-България (известен още като Стара Загора-Комотини) и участието на България в изграждането на терминала за втечнен природен газ в Александруполис в последните интервюта. Министърът заяви пред националния канал БНТ в неделя (6 октомври), че интерконекторът ще бъде готов през втората половина на 2020 г. Тя добави, че в четвъртък (10 октомври) ще бъде подписано споразумение за финансиране с Европейската инвестиционна банка и че строителят на тръбопровода и доставчик на тръби вече са избрани. Очаква се България да изкупува 1 млрд. куб. м. азерски газ годишно от Южния газов коридор (почти една трета от годишното й потребление). Газът ще се транспортира чрез интерконектора Гърция-България.\r\nТочно преди това Помпео посети . По отношение на Северна Македония той каза, че очаква страната да стане 30-тата членка на НАТО до края на годината и похвали дългоочакваното споразумение за промяна на името с Атина.\r\nВ Черна гора, която вече е член на НАТО, Помпео призова страната да направи повече за борба с корупцията и да гарантира свободата на печата. Той добави, че Подгорица споделя мнението на САЩ по няколко външнополитически въпроса, позовавайки се на сътрудничество в областта на киберсигурността. Например, Подгорица е помогнала за разработването на защита срещу най-новия софтуер на Русия, която ще подобри сигурността на милиарди устройства по целия свят.       При всяко посещение Помпео предупреждаваше за рисковете от в чувствителни технологии и призовава лидерите да вземат \"правилните решения\". Той каза също, че Пекин може да предложи подкупи, за да спечели някои инфраструктурни сделки на Балканите.\r\nПрез юли експерт от китайския технологичен гигант Huawei заяви за EURACTIV, че това е \"историческа\" възможност за Гърция и Кипър да заемат водеща позиция при въвеждането на 5G технологията в Югоизточна Европа. Междувременно Белият дом иска американският посланик в Германия Ричард Гренел да бъде негов специален пратеник за диалога между Белград и Прищина.\r\nКоментирайки въпроса, говорителят на Европейската комисия Мая Кочиянчич заяви, че САЩ и ЕС имат споделен интерес към стабилността на Западните Балкани. И Белград, и Прищина приветстваха този ход. Но от другата страна на континента отношенията с американците се влошават.\r\nВ петък испанското правителство привика посланика на САЩ в Дюк Бучан, за да се оплаче от новото увеличение на тарифите, обявено от администрацията на САЩ. Вашингтон реши да наложи 10-25% тарифи за европейски стоки, след като Световната търговска организация (СТО) се произнесе в полза на САЩ и срещу ЕС заради субсидии за Airbus, европейски производител на самолети.\r\nВ случай, че САЩ отхвърлят диалога, испанското правителство заяви, че ще реагира \"незабавно с твърдост и яснота\" в защита на испанските интереси. Правителството ще използва всички възможни правни пътища и ще си сътрудничи с Европейската комисия и други страни от ЕС, според официално изявление.      се насочиха към Google във връзка с европейското законодателство за авторското право. Френският президент Еманюел Макрон заяви, че Париж и Берлин ще работят по съвместна инициатива срещу Google. И двете държави искат американската компания да плати за показване на връзки към статии в печата, докато американската компания възнамерява да преустанови позоваването на статии, за да избегне необходимостта от поемане на сметката. Темата ще бъде обсъдена на френско-германския Министерски съвет, който ще се проведе в Тулуза на 16 октомври. ", "date": "2019.10.08", "title": "Euractiv: Балканите заменят Западна Европа в приоритетите на САЩ"}
{"url": "https://www.actualno.com/balkani/ungarija-ne-dava-nikola-gruevski-na-makedonskoto-pravosydie-news_1382700.html", "text": "      Унгария официално е известила Северна Македония, че няма да екстрадира бившия премиер на страната Никола Груевски, предаде БГНЕС.      Министерството на правосъдието в Скопие съобщи, че още на 5 август са получили становището, че унгарски съд смята, че не са изпълнени законовите изисквания за екстрадирането на Груевски, след като искането му за политическо убежище е било одобрено, в резултат на което, формалното известяване не е новост, пише агенция МИА.   \"Съгласно член XXXVIII за международната правна помощ по криминални дела, лице, което е получило политическо убежище, не може да бъде екстрадирано в страната, от която бяга. Затова Министерството на правосъдието на Унгария отхвърли исканията за екстрадиция, за което нашето министерство беше уведомено в началото на август\", казват от институцията в Скопие.\r\nМинистерството на правосъдието на два пъти искаше екстрадирането на Никола Груевски, който е осъден ефективно по аферата \"Танк\" и заподозрян за събитията на 27 април 2017 година.   ", "date": "2019.10.08", "title": "Унгария не дава Никола Груевски на македонското правосъдие"}
{"url": "https://www.actualno.com/chronicles/bylgarskata-cyrkva-e-objavena-za-avtokefalna-news_1382417.html", "text": "      Българската православна църква – Българска патриаршия е автокефална поместна източноправославна църква. Признатият ѝ през 927 г. ранг на патриаршия я прави първата автокефална църква след античните в Рим, Константинопол, Александрия, Антиохия и Йерусалим, в най-старата народностна църква в Европа.      Самоуправляващата се Българска православна църква – Българска патриаршия е правоприемник на Плисковската архиепископия, Преславската патриаршия, Охридската архиепископия, Търновската патриаршия и Българската екзархия.   През 2013 г. Българската православна църква е номинирана за Нобелова награда за мир заради ролята си в спасяването на българските евреи по време на Втората световна война, ставайки така първата религиозна институция с подобна номинация.\r\nСпоред Устава ѝ, самоуправляемата Българска православна църква, под име Патриаршия, е неотделен член на Единната, Света, Съборна и Апостолска Църква. Основа на устройството и управлението на БПЦ са Свещеното Писание, учението и каноните на Вселенската църква и устава. Българската православна църква се управлява от Светия синод, който избира патриарха, чието седалище е град София. Храмът „Свети Александър Невски“ в София е патриаршеската катедрала.   ", "date": "2019.10.08", "title": "Българската църква е обявена за автокефална "}
{"url": "https://www.actualno.com/sliven/ruo-sliven-normalizira-se-obstanovkata-v-uchilishtata-news_1382766.html", "text": "      Нормализира се обстановката в училищата в Сливен с преобладаващ брой ромски ученици и тази сутрин родителите са започнали да водят децата си на училище и на детска градина. „Тази сутрин направих проверка в Шесто училище „Братя Миладинови“ и Осмо училище „Юрий Гагарин“, както и в детската градина в кв. „Надежда“, където вчера децата бяха изведени от родителите си. Децата вече се връщат в класните стаи“, съобщи пред Радио „Фокус“ – Сливен Милена Чолакова - началник на Регионално управление на образованието (РУО) – Сливен.      „Мисля, че положението започва да се нормализира, но сега трябва да направим малко повече разяснителни кампании сред родителите, да ги успокояваме, че това са фалшиви новини и усилията ни ще бъдат в тази насока. Не мога да кажа, че сме спокойни, но все пак важното е, че започнаха да водят децата си в училище и детската градина“, допълни Чолакова.   Припомняме, че на 7 октомври учебният процес в двете училища и детската градина в кв. „Надежда“ бе прекратен, тъй като родителите изведоха децата си от училищата заради страх, че социалните служби ще им ги отнемат в изпълнение на Националната стратегия за детето.\r\nВижте как социалният министър Бисер Петков и неговият заместник Зорница Русинова коментираха ситуацията в    ", "date": "2019.10.08", "title": "РУО-Сливен: Нормализира се обстановката в училищата"}
{"url": "https://www.actualno.com/america/nov-udar-ot-sankcii-na-sasht-sreshtu-kitaj-sreshtu-tehnologichni-kompanii-news_1382699.html", "text": "      Министерството на търговията в САЩ вкара 28 китайски компании в черен списък с организации, на които е забранена търговия с американски фирми и граждани, предаде БГНЕС, позовавайки се на BBC. Причината са подозрения, че тези организации участват или помагат за репресиите срещу малцинствената група на , населяваща предимно северозападната китайска провинция Синдзян.      Сред санкционираните е един от най-големите световни производители на техника за наблюдение и охрана.   Правозащитни организации от години обвиняват Китай, че целенасочено дискриминира уйгурите, като ги затваря в лагери за превъзпитание. Китайците не отричат съществуването на лагерите, които са толкова големи, че лесно се различават на сателитни снимки, но ги нарича \"центрове за професионално обучение\".\r\nЗаедно с обявяването на санкциите Вашингтон посочи, че 28-те санкционирани компании \"са замесени в репресии, своеволни масови арести и следене на уйгури, казахи и други изповядващи исляма малцинствени групи\". Службата за обществена сигурност на провинция Синдзян е в списъка, както и 19 по-малки правителствени агенции.  \"Хиквижън\", \"Дахуа текнолъджи\" и \"Мегвий текнолъджи\" са сред осемте търговски компании, на които се налагат санкции. И трите разработват софтуер и технологии за лицево разпознаване, като \"Хиквижън\" е една от най-големите компании в света в сферата на производство на системи за наблюдение.\r\nЧерният списък, в който влизат 28-те организации, е същия, в който през пролетта беше вкаран телекомуникационния гигант .    ", "date": "2019.10.08", "title": "Нов удар от санкции на САЩ срещу Китай - срещу технологични компании"}
{"url": "https://www.actualno.com/society/prognoza-za-vremeto-8-oktomvri-vtornik-news_1382688.html", "text": "      Днес преди обяд над по-голямата част от страната ще е предимно облачно, на места в Южна България ще превалява слаб дъжд. Около обяд от северозапад облачността ще започне да се разкъсва и да намалява и до края на деня над повечето райони ще се установи предимно слънчево време. Ще продължи да духа слаб, в източните райони до умерен вятър от север-североизток. Максимални температури - между 12° и 17°. Това съобщи за Агенция „Фокус“ Красимир Стоев, дежурен синоптик в Националния институт по метеорология и хидрология (НИМХ).      Атмосферното налягане ще продължи да се повишава и ще бъде значително по-високо от средното за октомври.   Над Черноморието преди обяд облачността ще е предимно значителна и на места, главно по-южното крайбрежие, ще превалява дъжд. След пладне от север ще настъпи процес на намаление на облачността. Ще духа до умерен североизточен вятър. Максимални температури на въздуха: 14°-16°. Температурата на морската вода е 19°-21°. Вълнението на морето ще бъде 2-3 бала.\r\nНад планините облачността ще е предимно значителна и на места, предимно в масивите от Южна България ще има слаби превалявания от дъжд, над 1800 метра – от сняг. По-късно през деня от запад валежите ще спрат, а облачността ще започне да се разкъсва. Ще духа до умерен вятър от северната четвърт. Максимална температура на височина 1200 метра около 7°, на 2000 метра – около 0°.  В сряда вятърът ще се смени с югозападен, в източните райони ще бъде до умерен и бързо ще се затопли. Максималните температури в повечето места ще бъдат между 18° и 23°. Ще бъде предимно слънчево. В четвъртък облачността от запад отново ще се увеличи, висока и средна. Вятърът ще се ориентира от запад. Максималните температури ще бъдат с още 2-3° по-високи. През нощта срещу петък и в петък ще има по-значителни увеличения на облачността и на места от запад на изток ще превали, с по-голяма вероятност в Северна България и планините. Вятърът временно ще стане северозападен и дневните температури слабо ще се понижат. ", "date": "2019.10.08", "title": "Прогноза за времето - 8 октомври (вторник)"}
{"url": "https://www.actualno.com/books/hajku-bojuri-razcyfvat-v-stolichna-biblioteka-news_1382601.html", "text": "      На 8 октомври 2019 г., вторник, от 18:30 часа, в Литературния клуб на Столична библиотека ще бъде представена двуезичната (а на места дори – триезична) хайку антология \"Peonies/Божури’\" Редакторът Илияна Стоянова е подбрала хайку от 57 поетеси от 24 държави.      Към рецитала на българските автори ще се присъединят Дарина Денева, Весислава Савова и Франк Уилямс (гост от Британското хайку общество), които ще прочетат и хайку на някои от чуждестранните автори.   Публиката ще има удоволствието да види и специален танка пърформънс от Марико Китакубо (Япония) в съпровод на традиционни музикални инструменти. ", "date": "2019.10.08", "title": "Хайку божури разцъфват в Столична библиотека"}
{"url": "https://www.actualno.com/curious/rojdenijat-den-na-putin-stigna-i-do-holivud-news_1382706.html", "text": "      Малък самолет изписа поздрав за Владимир Путин в небето над Холивуд, съобщава БГНЕС, позовавайки се на РИА Новости.      Самолетът изписа в небето VVP67, което означава \"Владимир Владимирович Путин, 67\".   Путин отбеляза рождения си ден в понеделник, като според говорителя на Кремъл Дмитрий Песков е празнувал с роднини и приятели. Преди това той посетил сибирската тайга. ", "date": "2019.10.08", "title": "Рожденият ден на Путин стигна и до Холивуд "}
{"url": "https://www.actualno.com/sofia/v-obshtina-pancharevo-se-nalaga-spirane-na-vodopodavaneto-news_1382412.html", "text": "      „Софийска вода” временно ще прекъсне водоснабдяването в някои части на столицата на 8 октомври. Това съобщиха от пресцентъра на дружеството.      Във връзка с механично почистване и дезинфекция на резервоар „Ловджийска чешма“ в община „Панчарево“ се налага спиране на водоподаването от 11.00 до 23.00 часа на клиентите на „Софийска вода”, живеещи в района на: вилна зона „Градищe“, вилна зона „Ловджийска чешма“ вилна зона „Белика“ – ул. „Славей“, ул. „Роза“, ул. „Невен“. При продължителност на строително; ремонтните дейности над 12 часа „Софийска вода” ще осигури алтернативно водоснабдяване с водоноски на адрес: вилна зона „Градище“ – ул. „Младежка“ - ъгъла с ул. 3-та - от 23.00 часа на 8 октомври 2019 г.; във вилна зона „Ловджииска чешма“ – до Ловджийската чешма - от 23.00 часа на 08 октомври 2019 г.   Във връзка с изграждане на сградно водопроводно отклонение на ул. „Позитано“ в центъра се налага спиране на водоподаването от 10.00 до 20.00 часа на клиентите на „Софийска вода”, живеещи в района на: ул. „Позитано“, бул. „Христо Ботев“, бул. „Александър Стамболийски“, ул. „Княз Борис I“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Позитано“ ъгъла с ул. „Цар Самуил“.\r\nВъв връзка с реконструкция на уличен водопровод на ул. „Борован“ местност „Карпузица“, се налага спиране на водоподаването от 09.00 до 21.00 часа на клиентите на „Софийска вода”, живеещи в района на: ул. „Борован“ от ул. „Евлия Челеби“ до ул. „Кореняците“; ул. „Евлия Челеби“ от ул. „Дамяница“ до ул. „Околовръстен път“, ул. „Сияйна“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Сияйна“ ъгъла с ул. „Евлия Челеби“.  Във връзка с превключване на уличен водопровод на ул. „Асен Джаков“ във вилна зона „Киноцентъра“ се налага спиране на водоподаването от 09.00 до 21.00 часа на клиентите на „Софийска вода”, живеещи в района на: ул. „Марин Големинов“, ул. „Емануил Манолов“, ул. „Паскал Паскалев“, ул. „Нарцис“, ул. „Пчелица“ и ул. „Никола Анастасов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Ненов“ ъгъла с ул. „Марин Големинов“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.     ", "date": "2019.10.08", "title": "В община \"Панчарево\" се налага спиране на водоподаването"}
{"url": "https://www.actualno.com/politics/borisov-kym-slavi-trifonov-choveshkata-glupost-e-bezkrajna-news_1382728.html", "text": "      \"То може да има и \"Няма такова предаване\" – човешката глупост е безкрайна, 1300-годишна държава\", коментира Борисов на Слави Трифонов. \"Да, няма такава държава, години наред да си промотираш по телевизията партията – къде има такава държава, на кой му е позволено това\", добави още премиерът.      На припомняне, че съвсем наскоро Слави Трифонов каза, че ще прави партия, Борисов заяви, че още от \"Ку-ку бенд\" Трифонов се държал политически. \"Сега нещата са честни – години той седи от своя пиедестал да дава оценки и СЕМ не го санкционира, е няма такава държава\", каза министър-председателят.   Същевременно Борисов обяви Трифонов за много умен човек, който виждал откъде идвал крахът на политиците. И предупреди, че когато се разберат кандидатите на Слави Трифонов за министри, кметове, общински съветници, \"ореолът ще бъде надупчен”. Така станало и със самия Борисов, по собствените му думи. ", "date": "2019.10.08", "title": "Борисов към Слави Трифонов: Човешката глупост е безкрайна"}
{"url": "https://www.actualno.com/europe/policajat-ubiec-ot-parij-e-bil-povlijan-ot-idil-news_1382694.html", "text": "      Френските следователи откриха пропаганда на терористите от Ислямска държава сред вещите на полицая, който уби четирима свои колеги в Париж, пише БГНЕС по информация на РИА Новости.      В дома на Микаел Арпон била намерена USB флаш памет, на която имало множество видеоклипове и друга пропаганда на ИДИЛ. Освен това Арпон бил събрал досиета с лични данни на десетки свои колеги в префектурата на полицията в централен Париж.   На 3 октомври Микаел Арпон нападна с два ножа служители на полицията в Париж и в 30-минутната атака по време на обедната почивка уби четирима, преди да бъде елиминиран от друг полицай с изстрел в главата.\r\n45-годишният програмист, който по произход е от задморската френска територия Мартиника, работел в полицейската префектура от 2003 г.  Министърът на вътрешните работи на Франция е под натиск от медиите и общественото мнение да обясни, как не са били забелязани никакви признаци на радикализация на Арпон, който е работел в разузнаването.\r\nВестниците във Франция излязоха в понеделник със заглавия за \"сериозни пропуски\" и \"лоша работа\" на полицията, като някои искаха оставката на министър Кристоф Кастанер, пише британския вестник Гардиън.   Въпреки че министърът каза, че не е имало никакви сигнали, че Микаел Арпон е радикализиран, негови колеги твърдят, че той е предизвикал учудване, когато през 2015 г. защитил действията на двама братя терористи, които нападнаха редакцията на хумористичното издание Шарли Ебдо.    Тогава срещу Арпон не е било подадено оплакване или наредена проверка. ", "date": "2019.10.08", "title": "Полицаят-убиец от Париж е бил повлиян от ИДИЛ "}
{"url": "https://www.actualno.com/america/amerikanskijat-syd-postavi-trymp-v-trudno-polojenie-za-danychnite-mu-deklaracii-news_1382697.html", "text": "      Американският президент Доналд Тръмп не може да използва имунитета си като президент на САЩ, за да крие данъчните си декларации. Това реши съд в Манхатън, предаде БГНЕС, позовавайки се на британския вестник The Guardian.      Федералният съд в Ню Йорк определи като \"несъвместими\" исканият на адвокатите на Тръмп да не публикува документите за приходите и платените данъци, защото заема позиция, която осигурява имунитет. Решението означава, че прокуратурата на Манхатън може да изиска финансовите документи на Тръмп и неговите компании за 8 години.   Доналд Тръмп стана първия американски президент от 40 години, който не публикува данъчните си декларации. Милиардерът отказа, въпреки че беше обещал да го направи по време на кампанията си през 2016 година.\r\nМиналият месец прокуратурата в Манхатън поиска финансовите документи на Тръмп за период от 8 години, като част от разследването на плащания на жени, сред които порноактрисата , получили пари, за да мълчат за отношенията си с президента. Федералното разследване на тези плащания доведе до признанията на бившия адвокат на Доналд Тръмп , че е нарушил законите за финансиране на политически кампании.  Доналд Тръмп, който отрича да е имал връзка със Сторми Даниълс, казва, че плащанията са били личен въпрос, а не разход на предизборната му кампания.\r\nПрокуратурата започна проверка и дали наистина на Майкъл Коен са дадени 130 хиляди долара като възстановяване на разходите, които е направил, за да плати на Сторми Даниълс или плащането е фиктивно, което би било закононарушение в щата Ню Йорк.   Адвокатите на Тръмп пледираха, че президент на САЩ не може да бъде подведен под отговорност за такова нарушение, докато е на поста и прокуратурата ще трябва да чака края на престоя му в Белия дом.    Съдия Виктор Мареро обаче нарече аргумента за имунитета на Тръмп \"удивителен\" и каза, че представлява \"домогване на изпълнителната власт до конституционните ценности и управленската структура на страната\". В решение, простиращо се върху 75 страници, съдията добавя: \"Съдът не може да се съгласи с представата за имунитет на президента, който да го поставя над закона.\"\r\nВъпреки че е притиснат от процедура, която може да доведе до процес на импийчмънт и критики за действията му в Сирия, Тръмп намери време да коментира решението на съдията. \"Радикалните леви демократи се провалят на всички фронтове, затова сега притискат местните прокурори в Ню Йорк и демократите на щатско ниво да подгонят Доналд Тръмп. Нищо такова не се е случвало на никой друг президент, когато и да е било!\", написа Тръмп в Twitter. ", "date": "2019.10.08", "title": "Американският съд постави Тръмп в трудно положение за данъчните му декларации"}
{"url": "https://www.actualno.com/society/novini-ili-novini-kartinata-na-pechata-za-8-oktomvri-news_1382680.html", "text": "              Масова истерия изпразни ромски училища в Сливен и Карнобат, информира медията. Според просветния министър Красимир Вълчев \"добре организирани групи\" спекулират със страховете на родителите. Полицията тепърва ще проверява кой, как и защо е подплашил хората, а от Министерството на образованието определиха случилото се като \"целенасочена атака към една от най-важните задачи пред образователната система и усилията на цялата общност - всяко дете да посещава училище\".   Измама с лозе в основата на къщата за гости на бивш зам.-министър, пише вестникът. Бившият зам.-министър на икономиката отива на съд заради къщата за гости в Сандански, финансирана от Европа със 700 хил. лв., съобщиха от Окръжната прокуратура в Благоевград. Заедно с него пред Темида ще се изправи и дъщерята на детегледачката му Анна Димитрова, която е използвана за подставено лице. Имаме ли защита от уволнение по време на изпитателен срок, пита ежедневникът. При прекратяване на трудовото правоотношение на това основание закрилата при уволнение, предвидена в чл. 333 от КТ не се прилага. В чл. 70, ал. 1 от Кодекса на труда /КТ/ е предвидено, че окончателното приемане на работа на работника или служителя може да се предшества от договор със срок за изпитване до 6 месеца, показва справката на медията.     На международна новина акцентира медията. Британският премиер Борис Джонсън отново отхвърли възможността за отлагане на Brexit. Той подчерта в телефонен разговор с , че това е \"последната възможност за постигане на споразумение, което иска всяка от страните\". ", "date": "2019.10.08", "title": "Новини или Novini – картината на печата за 8 октомври"}
{"url": "https://www.actualno.com/analysis/v-novite-strani-chlenki-na-es-se-raboti-poveche-otkolkoto-v-starite-news_1382693.html", "text": "      Три седмици повече се работи в новите страни членки на Европейския съюз, в сравнение със старите. Това показва най-новият доклад на Eurofound за работното време, предаде Нова телевизия.      През 2018-а средното колективно договорено годишно работно време в старите страни членки е било 1687 часа, а в новите - 1803. Разликата е 116 часа или три работни седмици.   Най-къса е работната седмица във Франция - малко над 35 часа, а най-дълга е в Малта, Гърция и Хърватия. Най-дълго работят служителите на пълно работно време във Великобритания - 42 часа. Най-малко часове седмично се трудят в Дания. А у нас часовете са малко над 40.\r\nСредно в Европа се излиза за близо 24 дни платен годишен отпуск, а в по-новите държави членки, като в България, платеният отпуск е малко над 20 дни.   Докладът се основава на информация от мрежата на кореспондентите на Eurofound. В него се посочва, че данните, представени в прегледа, трябва да се тълкуват внимателно.   Международни сравнения за дължината на колективно договореното работно време може да са проблемни, защото не всички страни събират данни, а дори и където такива има, данните от различни източници може да не подлежат на стриктно сравнение.    Предизвикателство е да се сравнява работното време в различните страни и защото данните за обичайното седмично работно време не взимат предвид фактори като извънреден труд, дължина на годишен или други форми на отпуск, използване на гъвкави форми на организация на работното време. ", "date": "2019.10.08", "title": "В новите страни членки на ЕС се работи повече, отколкото в старите"}
{"url": "https://www.actualno.com/politics/jitelite-na-bosilegrad-informirat-za-povishavane-na-zlokachestvenite-zaboljavanija-news_1382771.html", "text": "      Жителите на информират за повишаване на броя на злокачествените заболявания сред местното население във връзка със замърсяване на почвата и водата от обогатителната фабрика в село Караманица. Това каза в интервю за сутрешния блок „Добро утро, България“ на Радио „Фокус“ омбудсманът Диана Ковачева.      Тя подчерта, че наши сънародници и сръбски граждани от Босилеград са сигнализирали за това обществения посредник на България и на Сърбия Зоран Пашалич в изнесената обща приемна.   „Става въпрос за поречието на река Драговищица, където се извършват минни обогатителни дейности в района на община Босилеград, които замърсяват както почвата, така и водата. Гражданите, които ни сезираха с оплакването, съобщават, че са замърсени не само водата, която те използват за напояване и за отглеждане на селскостопански животни, но и подпочвените води, които се използват за пиене. Един от най-тревожните сигнали, които ние получихме, е свързан с тревога за здравето на хората. Те изнесоха данни, че многократно се е увеличил броят на злокачествените онкологични заболявания на хората, живеещи в района“, обясни тя.\r\nОмбудсманът Диана Ковачева допълни, че българското малцинство в Босилеград е изразило тревога по отношение на обучението на майчин език на децата в предучилищна възраст, което към момента липсва като възможност. Те настояват да има притурки към учебниците по български език, които да са свързани с историята, географията и културата на България. Дава се възможност от страна на Сърбия 30% от учебниците да бъдат свързани именно с България, но това все още не е факт, обясни омбудсманът.  Проблем има още с липсата на инвестиции в района и намаляване на броя на хората от българско малцинство на територията на Босилеград, каза още тя. ", "date": "2019.10.08", "title": "Жителите на Босилеград информират за повишаване на злокачествените заболявания "}
{"url": "https://www.actualno.com/politics/gerb-predlaga-vsjako-bylgarsko-delo-na-evropejskata-prokuratura-da-se-gleda-ot-specsyda-news_1382707.html", "text": "      Специализираният съд в София да разглежда делата, по които обвинения повдига новосъздадената Европейска прокуратура. Тази промяна в Наказателно-процесуалния кодекс (НПК) предлагат управляващите от ГЕРБ, пише в. \" \".      Автори на промяната са ръководителят на правната комисия в парламента Анна Александрова, както и депутатите Красимир Ципов и Иглика Събева. Самата промяна влиза като предложение за второ четене на промените в НПК, свързани с отмяната на съкратеното съдебно производство при убийства. Днес, 8 октомври, предстои обсъждане в правна комисия.   Европейската прокуратура, за чийто началник бе избрана румънската прокурорка Лаура Кьовеши, ще разследва финансови престъпления и корупция, свързани с европейските фондове и интересите на ЕС. Тя обаче ще завежда делата си пред съответните национални съдилища - там, където е извършено предполагаемото престъпление.\r\nКорупцията и финансовите престъпления, както и организираната престъпност в България са от компетенциите на Специализирания съд и заради това към него се насочват и обвиненията, които ще повдига Европейската прокуратура, става ясно от мотивите на тримата депутати от ГЕРБ. От основаването си Специализираният съд обаче е един от най-натоварените и съдиите в него често се оплакват, че са в невъзможност да изпълняват нормално задълженията си.  Наказанието за длъжностно присвояване от 8 години затвор, което предвижда Наказателният кодекс, да важи не само за български, но и за чужди политици и чиновници, предвижда пък свързана с Европрокуратурата поправка на НК, която предлагат Александрова, Ципов и Събева. ", "date": "2019.10.08", "title": "ГЕРБ предлага всяко \"българско\" дело на Европейската прокуратура да се гледа от Спецсъда"}
{"url": "https://www.actualno.com/cosmos/saturn-veche-e-planetata-s-naj-mnogo-luni-v-slynchevata-sistema-news_1382683.html", "text": "      Сатурн изпревари Юпитер като планетата в Слънчевата система с най-много луни, пише BBC.      Американски учени потвърдиха наличието на още 20 естествени спътника на Сатурн, което увеличи общия им брой на 82, предаде БГНЕС.   Досега астрономите смятаха Юпитер за планетата с най-много луни, като е потвърдено наличието на 79.\r\nОткритието беше направено с телескопа Субару, разположен на Хавайските острови. Всеки един от новооткритите обекти е с диаметър поне 5 километра, като 17 от тях обикалят около планетата \"на обратно\". Това е познато в астрономията като \"ретроградно движение\" и на практика означава, че небесните тела се въртят по орбита около Сатурн в посока обратна на тази, в която се върти самата планета. Някои от новооткритите луни обикалят по толкова широка орбита, че им отнема 3 години да завършат една обиколка.  \"Изучаването на тези луни може да помогне да научим повече за техния произход и условията около планетата Сатурн, във времената на нейното създаване.\", казва Скот Шепърд от Научния институт Карнеги във Вашингтон.\r\nУчените смятат, че ретроградно движещите се луни, както и тези, които обикалят Сатурн в същата посока на въртене, като на планетата, са части от три по-големи небесни тела, които са били разцепени от удари с други луни или външни обекти, като преминаващи астероиди.   Според доктор Шепърд, около Сатурн обикалят и други луни, за които не знаем. Учените се нуждаят от по-мощни телескопи, за да засекат и картографират движението на тези спътници, които имат диаметър около 1 километър.    Екипът от учени даде началото на анкета с какви имена да бъдат кръстени новооткритите 20 луни на Сатурн. Условието е, да се предлагат имена на гиганти от норвежката, галската и инуитската митологии за всяко едно от трите струпвания на спътници на Сатурн. ", "date": "2019.10.08", "title": "Сатурн вече е планетата с най-много луни в Слънчевата система"}
{"url": "https://www.actualno.com/bgfootball/domuschiev-reshi-koj-da-e-trenior-na-ludogorec-news_1382857.html", "text": "       не планира треньорска промяна в момента, след като Станислав Генчев преобрази  отбора, след като дойде на мястото на Стойчо Стоев. Той вече има 7 победи в  8 мача във всички турнири, включително и две изключителни срещу ЦСКА  (Москва) и Ференцварош за Лига Европа.      Генчев също се появи през лятото в  Разград, като първите планове бяха той да води втория отбор. След това  обаче бе решено да е помощник на Стойчо Стоев. На 31 юли обаче Стоев бе  уволнен точно преди плейофите за и младият треньор пое тима.   Освен това за първи път в историята си Лудогорец използва лицензоносител заради наставника си Станислав Генчев. И това е бившият помощник на Ивайло Петев в Алекси Желязков. Периодът, в който отборът може да бъде воден от временен наставник, който да е без лиценз ПРО на УЕФА, отдавна изтече и при положение, че в тимовия лист е вписан треньор без права, следват санкции за клуба, пише \"24 часа\".\r\nЖелязков е водил тренировките на отбора и по време на предната пауза на първенството за националните отбори, защото Станислав Генчев е помощник на Красимир Балъков в държавния ни тим. Бургазлията бе привлечен преди началото на сезона в новото скаутско звено на шампионите и директно е подчинен на Георги Караманджуков.    ", "date": "2019.10.08", "title": "Домусчиев реши кой да е треньор на Лудогорец"}
{"url": "https://www.actualno.com/europe/skandal-mejdu-velikobritanija-i-sasht-zaradi-jena-s-diplomaticheski-pasport-ubila-chovek-na-pytja-news_1382703.html", "text": "      Лично премиерът на Великобритания Борис Джонсън призова Съединените щати да върнат в страната съпругата на дипломат, която се възползвала от статута си, за да избяга от разследване на смъртоносна катастрофа, предаде БГНЕС.      Борис Джонсън каза пред американски телевизии, че не вярва Вашингтон да смята, че е правилно дипломатическият имунитет да се използва за такива цели, информира NBC.   Джонсън посочи жената, която е заподозряна в престъпление във Великобритания. Това е 42-гoдишната Ан Сакулас. Според известното досега, на 27 август тя предизвикала тежка катастрофа, в която загинал 19-годишния Хари Дън.\r\nСпоред полицаи, младежът карал мотоциклета си по двулентов път северозападно от Лондон, а Салкулас, по неизвестна причина, шофирала джипа си в платното за насрещно движение. При сблъсъка Хари Дън бил убит на място. Ан Сакулас казала на полицията, че няма намерение да напуска Великобритания, след което се възползвала от дипломатическия си паспорт и заминала за САЩ.  Според Виенската конвенция от 1961 г., дипломатите и техните семейства не могат да бъдат подвеждани по отговорност в държавите, в които са изпратени по официален път, ако не са граждани на тези държави. Имунитетът им може да бъде вдигнат от държавата, която ги е изпратила.\r\nТаблоидите във Великобритания пишат, че съпругът на Ан Сакулас, Джонатан, който е бил във Великобритания с дипломатически паспорт, всъщност е шпионин с висок ранг, който е бил базиран във военновъздушната база Кроутън, която се използва и от американската армия. Според вестник The Sun, в Кроутън е базиран комуникационен център, което означавало, че поне единия от семейство Сакулас работи в разузнаването, а това давало обяснение защо Вашингтон действа по този начин.   Обичайно имунитет ползвали само дипломатите, базирани в Лондон, но САЩ и Великобритания имат договор, който покрива с дипломатически имунитет служителите в база Кроутън и техните семейства.     ", "date": "2019.10.08", "title": "Скандал между Великобритания и САЩ заради жена с дипломатически паспорт, убила човек на пътя"}
{"url": "https://www.actualno.com/asenovgrad/predlojiha-bivsheto-kmetstvo-v-s-kosovo-da-byde-prodadeno-news_1382712.html", "text": "       Обявяват за продажба сградата на бившето кметство в асеновградското Косово. Постройката се води полумасивна и е на два етажа. Общата й площ е 92 квадратни метра, а застроената - 53 квадратни метра, като е с ниско застрояване (до 10 метра). Тя се води еднофамилна жилищна сграда, но през годините се е ползвала за кметство.        С докладна записка кметът не село Нареченски бани Васил Куртев е уведомил община Асеновград, че постройката се е срутила и за нея има изготвено конструктивно становище, че трябва да се разруши . После обаче следва или да се възстанови от общината, или теренът да бъде продаден. Тъй като сградата отдавна е загубила предназначението си да изпълнява функциите си на кметство, с решение на Общинския съвет в града тя бе обявена за частна общинска собственост, а в началото на тази година сградата е включена в Годишната програма за управление и разпореждане с имотите общинска собственост за 2019 г.    Така, съдбата на бившето кметство в село Косово е то да бъде обявено на търг и продадено. Решението дали това да се случи и на каква цена е в ръцете на Общински съвет-Асеновград и то ще бъде обсъдено и гласувано утре (09.10.19 г.). А предложението за продажба на имота е отправено до местния парламент от заместник-кметът на Асеновград инженер Петър Бояджиев - временно изпълняващ длъжността кмет на общината.\r\nВъв входираната от него докладна е описано, че за имота е изготвена пазарна оценка от лицензиран оценител в размер на 1 900 лева без ДДС (само за имота, без сградата) , която не е по-ниска от данъчната оценка - в размер на близо 830 лева (около 126 лева земя и малко над 700 лева сграда). Ако предложението на Бояджиев бъде прието от общинските съветници, то началната тръжна цена ще е също в размер на 1 900 лева без ДДС. Депозитът за участие в търга ще е 1 000 лева, а стъпката за наддаване - 100 лева. Задължение на купувача е да поеме разходите по събаряне на сградата и изчистване на поземления имот от строителни отпадъци.    В писмо до община Асеновград Васил Куртев съобщава и за други обекти общинска собственост в района си, които са неизползваеми и опасни. Училището в село Нареченски бани, след закриването му, и физкултурния салон към него не се ползват, поради което постоянно се саморазрушават. Куртев предлага да бъде направена промяна в статута на постройките. Читалището в същото село е с частично разрушена покривна конструкция, която подлежи на ремонт. Когато бъде поправен покривът, Куртев предлага сградата да бъде отдадена под наем или продадена. Покривната конструкция на читалището в село Косово също се нуждае от ремонт и по думите на кмета на Нареченски бани, следва да се съхрани като паметник на културата. \"Имаме и воденица и ковачница. Първата би могла да се отдаде под наем или да се превърне в туристически обект. Сградата на ковачницата обаче е паднала и остава празен терен, който да се продаде\", пише още Куртев.   Районът на село Косово, община Асеновград, е една от туристическите дестинации, която със своята магнетична природа привлича множество туристи ежегодно.     ", "date": "2019.10.08", "title": "Предложиха бившето кметство в с. Косово да бъде продадено"}
{"url": "https://www.actualno.com/mestniizbori2019/pencho-milkov-rjazkoto-namaljavane-na-naselenieto-na-ruse-e-mnogo-pritesnitelno-news_1382815.html", "text": "      В дебат по bTV Радио кандидатът за кмет на Русе, издигнат от коалиция “БСП за България”, сподели своята визия за промяна на  града. “Време е да се превърнем от догонващ в иновативен град. Искам да видя Русе отново като един от най-зелените и чисти градове в България, отново привлекателен и желан за живот,  работа и бизнес“, заяви той. Милков обясни, че въпреки големите проекти, които са започнати, пред града има много проблеми. \"Считам, че са необходими енергия, единение, професионализъм и честност, за да ги решим и вярвам, че мога да се справя”, допълни социалистът.      Милков очерта три важни теми , които имат голямо значение за превръщането на Русе в модерен, стабилен и привлекателен град, а именно:  чистотата на въздуха; подобряване на инфраструктурата на града и  овладяване на трайното и рязко обезлюдяване на Русе.\r\n„ Чистотата на въздуха и на средата е от първостепенна важност “, сподели Пенчо Милков. Според него години наред на русенци не се казва истината за предприятията, които замърсяват въздуха. “Едва след въпросите на опозицията  в НС- държавата осигури мобилни станции. Констатира се и един от промишлените замърсители, на когото беше наложена глоба от 400 хиляди лева ”, коментира кандидатът за кмет. Той заяви, че е нужно на хората да бъде казана истината, защото гражданите нямат точна информация.\r\n“Дължат им я държавните органи, които не казват кои са основните замърсители. Така, че първото нещо, което бих направил, е да дам на хората точна информация за промишлените замърсители. Второ, ще се определи каква част от замърсяването на въздуха се дължи на битовото замърсяване и какво се прави в тази насока. Ще запитам гражданите дали са съгласни нашият град да придобие собствена мобилна станция. Трето,  трябва да имаме предвид, че кметът на общината вече е орган по чистота на атмосферния въздух и трябва да заеме това си място”, каза  Милков.     По въпроса, засягащ подобряване инфраструктурата на града, Пенчо Милков коментира, че за осем години община Русе е получила 500 милиона лева финансиране само от еврофондове , а отделно е изтеглен и заем.  “Ще продължа работата по проектите, ще ги завърша с изключителна настойчивост по отношение на качеството и срочността”, подчерта Милков.  Той обясни, че след приключване на започнатите мащабни ремонти общината ще насочи своите ресурси и сили за подобряване на микроградската среда– междублокови пространства, тротоари, паркове, осветление, пейки и други елементи на градската среда.\r\nТрайното и рязко намаляване на населението на Русе Милков очерта като тревожна тенденция, която трябва да бъде овладяна.\r\n“Напускането на жителите се базира на всичко, което споделих до момента: въздуха, средата, икономическата ситуация. В Русе средната работна заплата е с повече от 200 лева под средната за страната и с близо 700 лева по-ниска от тази в София“, каза кандидатът за кмет на Русе . Той подчерта, че всички тези въпроси искат паралелно решаване. \"Когато аз управлявам общината, ще се боря за всеки един гражданин. Но трябва да се преборим за въздуха, трябва да помогнем на бизнеса в града да бъде представен на национално и международно ниво”, завърши Пенчо Милков.      ", "date": "2019.10.08", "title": "Пенчо Милков: Рязкото намаляване на населението на Русе е много притеснително*"}
{"url": "https://www.actualno.com/america/zukyrbyrg-nikoj-ne-zaslujava-da-ima-chak-tolkova-mnogo-pari-news_1382866.html", "text": "      Може и да звучи парадоксално, но един от най-богатите хора в света - Марк Зукърбърг, който е създател на Facebook и има състояние в размер на близо 70 милиарда долара, заяви, че според него не трябва да съществуват милиардери.      Изявлението беше направено по време на Q A сесия (въпроси и отговори) със служители на неговата компания. Дали това е само поза и опит да се хареса на своите служители и милиардите потребители на социалната мрежа, или предприемачът наистина мисли така?   Истината е, че отговорът на Зукърбърг е малко по-балансиран.\r\n\"Мисля, че ако правиш нещо хубаво, трябва да бъдеш възнаграден, но според мен част от богатството, което може да бъде акумулирано, е неприемливо\" - посочва той по време на сесията и добавя - \"Не знам дали имам точна представа за прага на богатството, което някой трябва да притежава, но от едно ниво нататък никой не заслужава да има чак толкова много пари.\"  Марк Зукърбърг стана най-младия милиардер в света още по време на първите по-значими рискови инвестиции в началния етап от развитието на Facebook.\r\nДнес създадената от него компания струва стотици милиарди и усилено придобива перспективни ИТ фирми като Instagram, WhatsApp, Oculus и др., инвестирайки милиарди долари в тях.    ", "date": "2019.10.08", "title": "Зукърбърг: Никой не заслужава да има чак толкова много пари"}
{"url": "https://www.actualno.com/cite/poemam-angajiment-razbira-se-koga-ne-sym-si-gi-izpylnjaval-news_1382788.html", "text": "      Това заяви министър-председателят Бойко Борисов в за bTV по темата със заплатите на медицинските сестри.      \"Ще бъдат удовлетворени – така, както полицаите, както военните\", обеща Борисов. При директен въпрос излъга ли Борисов медицинските сестри за заплатите им и прословутите , той отрече и обяви, че имало \"недопустима държавна помощ\", без да уточни какво точно има предвид. \"Медицинските сестри получават много добри заплати, никак не е заплатата 950 лева\", добави премиерът, изчислявайки \"прослужен стаж\", без да казва колко точно е. ", "date": "2019.10.08", "title": "Поемам ангажимент, разбира се – кога не съм си ги изпълнявал"}
{"url": "https://www.actualno.com/crime/nameriha-ubit-feldshera-na-topolovgradskoto-selo-oreshnik-news_1382875.html", "text": "      Намериха убит в кабинета си фелдшера на тополовградското село Орешник, съобщиха от МВР Хасково.      След оглед са установени множество следи от насилие по тялото на мъжа.   Според източници на полицията в град Тополовград заподозрян е бившият легионер Иван Пачелиев, по-известен като Дюмона.\r\nПрипомняме, че през 2018 г. по полицаи, които се опитали да му връчат призовка. В продължение на часове къщата му бе под полицейска блокада, като в операцията бяха включени отрядът Кобра на СДВР и Специализираният отряд за борба с тероризма.  Иван получи масова подкрепа от свои съграждани, които дори протестираха в негова защита. По думите им той е невинен и това е пореден опит на силите на реда да демонстрират сила.\r\nТой бе пуснат на свобода от 5000 лв. ", "date": "2019.10.08", "title": "Намериха убит фелдшера на тополовградското село Орешник"}
{"url": "https://www.actualno.com/burgas/remonti-promenjat-organizacijata-na-dvijenieto-v-burgas-news_1382801.html", "text": "      Усилените пътни ремонти по важните пътни артерии в Бургас доведоха до нова, временна организация на движението . Първият ремонт, който започна днес, e на булевард \"Захари Стоянов\". От 8 до 18 октомври в часовете от 09:00 до 16:00 часа, ще се извършват строително-монтажни работи по булеварда, който води до жилищен комплекс „Меден рудник“ . Там ще се работи по предпазните бетонните елементи, които разделят двете платна. Ремонтите са в участъка от кръстовището за квартал \"Горно Езерово\" до кръстовището с улица \"Георги Попаянов\". Там движението в крайната лява лента ще бъде ограничено и в двете посоки.      Временна организация на движението се въвежда и за друг натоварен участък в града. На 9-10 октомври ще бъде затворено платното на булевард \"Струга\" от кръстовището с булевард \"Даме Груев\" до кръстовището с улица \"Стефан Стамболов\". Същото се отнася и за и улица \"Лазар Маджаров\" от кръстовището с улица \"Яни Попов\" до кръстовището с улица\"Стефан Стамболов\".\r\nОт община Бургас призовават всичко шофьори да се съобразяват с временните ограничения и да използват обходни маршрути.   ", "date": "2019.10.08", "title": "Ремонти променят организацията на движението в Бургас"}
{"url": "https://www.actualno.com/education/giote-institut-kani-uchastvajte-v-da-prepodavash-e-jako-news_1382847.html", "text": "      „LEHREN IST COOL!“ (Да преподаваш е яко). Това е мотото на кампанията на Гьоте -институт България, която започна в началото на  учебната и академичната 2019/2020 година. Нейната цел е да създаде креативна връзка между уценици и учители, а основната задача -  да насърчи младите хора, които учат немски език, да помислят за възможността да изберат професията на учител по немски език в България. За да мотивира младите да превърнат  учителската професия в свое бъдеще,  кампанията показва положителните страни на този избор. Научете още за кампанията на       На 26 септември, датата, избрана за Европейски ден на езиците, в профила на Гьоте-институт започна Инстаграм играта #MeinDeutschlehrerIstCool (Моят учител по немски е як). Тя продължава до 26 октомври и кани учениците, изучаващи немски език, да покажат отношението си към любимите им учители чрез социалните мрежи.  Правилата на играта са лесни: всеки ученик, който смята своя учител по немски за „як“, е поканен да си направи селфи с него/нея, да го качи в профила си в Инстаграм с хаштаг #MeinDeutschlehrerIstCool. Ученикът трябва и да напише защо този преподавател е важен и специален. Всеки, изпълнил горните две условия, участва в томболата за една от следните награди: таблет iPad, 2 комплекта Bluetooth  слушалки, 10 външни батерии за смартфон. #MeinDeutschlehrerIstCool започва на 26 септември, когато се отбелязва Европейският ден на езиците и ще приключи 26 октомври. Победителите ще бъдат обявени на 01 ноември, Деня на народните будители. \r\nПетима са учителите по немски, които са посланици на кампанията на Гьоте-институт. Те имат задачата да популяризират учителската професия сред младите, като споделят своя опит и мотивите си да изберат преподаването по немски език.\r\n Партньори на кампанията са Министерство на образованието и науката на Република България, Посолство на Федерална република Германия в България, Софийски университет „Св. Климент Охридски“, Нов български университет, Пловдивски университет „Паисий Хилендарски“, Шуменски университет „Епископ Константин Преславски“, Дружество на преподавателите по немски език в България, Съюз на германистите в България и „Заедно в час“ .“     ", "date": "2019.10.08", "title": "Гьоте-институт кани: Участвайте в „Да преподаваш е яко!“"}
{"url": "https://www.actualno.com/europe/bylgarski-grajdanin-e-postradal-pri-incidenta-v-limburg-news_1382873.html", "text": "      Един български гражданин е сред деветимата пострадали при , Германия, при който камион блъсна 8 автомобила, съобщават от Министерството на външните работи (МВнР).      По информация на германската полиция българският гражданин е получил леки наранявания, оказана му е медицинска помощ, след което е бил освободен от медицинско наблюдение. Това беше потвърдено и от външния министър Екатерина Захариева.   Генералното ни консулство във Франкфурт е във връзка с германските власти и е готово при необходимост да оказва съдействие.\r\n Към момента няма официални данни за мотивите за инцидента, разследван от германските власти.   ", "date": "2019.10.08", "title": "Български гражданин е пострадал при инцидента в Лимбург"}
{"url": "https://www.actualno.com/business/ako-ste-klient-na-astral-holidejz-eto-kak-moje-da-tyrsite-obezshtetenie-news_1382880.html", "text": "      Клиенти на \"Астрал Холидейз Интернешънъл\" АД могат да заявяват претенциите си за обезщетение на телефон 0700 11 50, който работи денонощно, както и на сайта на компанията. Това съобщават от изпадналия в несъстоятелност туроператор.      Срокът за обработка на документите е 15 работни дни, като от застрахователна компания \"Уника\", с която \"Астрал\" има застраховка \"Отговорност на туроператора\" от 700 000 лева уверяват, че предприемат допълнителни мерки за по-бърза обработка на претенции на клиенти, на които им предстоят пътувания до края на седмицата. Изисква се единствено попълване на уведомление за настъпила вреда без нужните допълнителни документи.   От \"Уника\" изразяват съжаление за случилото се с един от най-големите български туроператори, но уверяват, че потърпевшите ще бъдат обезщетени по реда и условията на Закона за туризма и застрахователния договор. ", "date": "2019.10.08", "title": "Ако сте клиент на \"Астрал Холидейз\", ето как може да търсите обезщетение"}
