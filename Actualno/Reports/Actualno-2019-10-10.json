{"url": "https://www.actualno.com/society/cacarov-ako-polfrijman-poluchi-pasport-izliza-na-svoboda-no-ostava-v-stranata-news_1383745.html", "text": "      Главният прокурор Сотир Цацаров отказа да разкаже какво са си говорили с австралийския посланик за , но уточни, че ако Полфрийман получи паспорт – остава на свобода, но в страната.  Запитан на какво основание австралиецът Полфрийман е в центъра за мигранти в Бусманци, Цацаров заяви, че законовото основание не е свързано с правомощията на прокуратурата и че центърът се управлява от дирекция „Миграция“ към МВР. По думите му, основанието Полфрийман да се намира в центъра за настаняване е липсата на валидни документи за самоличност, които са извадени от австралийската страна. „Има изявление, че такива документи са издадени. Физически той не разполага с тях. Това знам аз. Ако тези документи му бъдат предадени, той няма основания да стои в центъра в Бусманци, това е ясно“, заяви главният прокурор. Според него, „ако Полфрийман разполага с документи за самоличност ще може да пребивава свободно извън този център, но не и да напуска страната“. Това е положението към този момент, категоричен е Цацаров.      Той отказа да коментира , че са пресъздадени неточно думите от срещата на правосъдния министър Кирилов с австралийския посланик. „Прессъобщението, което беше публикувано след моята среща с временно изпълняващия длъжността посланик на Австралийския съюз, отразяваше позицията на прокуратурата, а ние не сме твърдели никакви факти, каквито посланикът е изрекъл, за да мога да ги коментирам, а и не е било редно да ги твърдим“, добави Цацаров. Той отказа да съобщи дали при неговата среща с посланика е станало ясно, че документите на Полфрийман са в ръцете на представителя на австралийската страна. По въпроса има ли документи Полфрийман или няма, Цацаров заяви, че не може да предава изявления на посланика и коментира, че това е дипломат с изключително коректно поведение. „Смея да кажа, че за времето на мандата си съм видял доста посланици, видял съм доста лица, които са били меко казано нахални на българска територия. Човекът бе изключително коректен, изключително добре информиран и изключително добросъвестен и в изпълнението на своята мисия, и в защитата на правата на австралийския гражданин, но не е коректно аз да предавам негови изявления“, добави главният прокурор.   За и по-конкретно дали в разследването на прокуратурата има установени данни за нерегламентирани контакти на Корнелия Нинова с ген. Решетников по отношение на издигане на кандидатурата на Румен Радев за президент и изобщо дали има данни за намеса на ген. Решетников в президентските избори, Цацаров заяви: „Има данни за намесата на ген. Решетников в много неща, които са свързани с ориентацията на политическия и не само политическия живот в България. Нито личността на г-жа Нинова, нито личността на президента Радев, нито техни твърдяни контакти с ген. Решетников са послужили като повод за образуване на това досъдебно производство, нито досега в страниците на досъдебното производство има доказателства в тази насока. Тази насока не е насоката, в която се работи“ и обобщи, че към този момент няма такива данни.\r\nЦацаров сподели още, че не е мислил дали би приел да оглави КПКОНПИ, ако му бъде предложено. „Не съм разсъждавал по този въпрос“, каза той.   ", "date": "2019.10.10", "title": "Цацаров: Ако Полфрийман получи паспорт излиза на свобода, но остава в страната"}
{"url": "https://www.actualno.com/starazagora/chudotvorni-ikoni-sprjaha-v-zatvora-i-onkodispansera-v-stara-zagorasnimki-news_1383727.html", "text": "      Затворници и служители посрещнаха и се поклониха пред чудотворните икони на Пресвета Богородица Скоропослушница и Пресвета Богородица Касперовска от украинския град Ананиев. Украйна, в най-големия храм в местата за лишаване от свобода - „Св. Николай Чудотворец\" на територията на Старозагорския затвор.          Кратка молитва и благословия на присъстващите на службата отправи Негово Високопреосвещенство Старозагорският митрополит Киприан, по чиято инициатива иконите са в България. Той благодари на старши комисар Иван Карушков, началник на затвора, и на свещеноиконом Йордан Карагеоргиев за добрата им съвместна работа.   На територията на Старозагорския затвор има и 4 параклиса, един от тях е предназначен за близките на лишените от свобода, който беше осветен през тази година. За 25-те години на богослужения в него православната вяра са приели около 2500 лишени от свобода, извършени са 10 венчавки и са правени кръщенета на деца и близки на затворници. Старозагорският затвор е и първият в България, в който влизат чудотворни икони, каза отец Карагеоргиев.    В късния следобед иконите бяха пренесени в Комплексния онкологичен център, където да дадат надежда и вяра на болните и семействата им. След това ще отпътуват за храм „Св. Възнесение Господне“ в с. Богомилово, осветен през 1940 г., където владиката ще отслужи вечерно богослужение.    Пред чудотворните икони имаха възможност да се помолят хиляди миряни от Стара Загора, Казанлък, Павел баня, Чирпан, Нова Загора, Гълъбово, Харманли, Свиленград, Шипка, Мъглиж и Раднево. ", "date": "2019.10.10", "title": "Чудотворни икони спряха в затвора и онкодиспансера в Стара Загора (СНИМКИ) "}
{"url": "https://www.actualno.com/europe/makron-brexit-e-britanska-vytreshna-kriza-news_1383730.html", "text": "      Френският президент Еманюел Макрон предупреди Великобритания, че Brexit е \"британска вътрешна криза\" и Лондон ще трябва да поеме отговорност за това как напуска Европейския съюз.      \"Brexit е британска вътрешна криза, а не европейска\", каза Макрон и добави, че сега е важно да бъдат финализиране преговорите и да се види дали има \"нещо, което се надявам да излети.\"   Но той добави: \"В крайна сметка отговорността е британска \", относно това дали напуска ЕС със или без сделка или дори отменя процеса Brexit окончателно.\r\nМакрон заяви, че е време да се реши въпросът, тъй като \"вече прекарахме много време\" за обсъждане на Brexit и приоритет сега беше да се обсъдят бъдещите отношения на Великобритания с ЕС.  \"Трябва да подготвим бъдещето\", каза той, говорейки на английски във френския град Лион.\r\nИзтича времето за подписване на каквото и да било споразумение на срещата на върха на ЕС на 17-18 октомври, преди планираното напускане на Великобритания на  блока в края на месеца след близо пет десетилетия на членство.   Коментарите на Макрон дойдоха малко преди британския премиер Борис Джонсън и ирландския му колега Лео Варадкар да кажат, че могат да видят „път“ към постигане на евентуална сделка за развод по Brexit.     ", "date": "2019.10.10", "title": "Макрон: Brexit е британска вътрешна криза "}
{"url": "https://www.actualno.com/society/zaradi-klimatichnite-promeni-cherno-more-stava-po-toplo-news_1383765.html", "text": "      Ефектите от глобалните климатични промени започнаха да оказват влияние върху турската част на Черно море, съобщи в. „Сабах“, цитиран от БГНЕС.      За последните 40 години температурата на водата в Черно море през юни е средно 19 градуса по Целзий. Но тази година температурата на водата е достигнала до 26 градуса по Целзий, нарушавайки атмосферния баланс. Това изкривяване е увеличило валежите в региона, което доведе до загуба на домовете от хиляди хора.   Директорът по метеорология в Трабзон Абдула Джейлан заяви, че поради обилните валежи в региона почвата е погълнала цялата вода, която може, и по-нататъшните валежи могат да причинят свлачища.\r\nПрофесор Осман Бекташ от Техническия университет Карадениз също се съгласи, че внезапната промяна в температурата причинява обилни валежи в Черноморския регион.  \"Според научните изследвания, направени през последните няколко години, източното Черноморие става по-топло от западното в резултат на глобалните промени в климата. Това доведе до повече валежи и наводнения, носещи вреди на живота и имуществото\", каза Бекташ. ", "date": "2019.10.10", "title": "Заради климатичните промени Черно море става по-топло "}
{"url": "https://www.actualno.com/society/v-banicite-sys-sirene-njama-sirene-ustanovi-proverka-news_1383775.html", "text": "      \"От 15 анализирани проби „баници със сирене“ в нито една не открихме сирене – в 1 не открихме пълнеж, в 3 установихме извара, в 7 сиренето е заместено изцяло с палмов продукт, а в 4 частично\", съобщават от българска национална асоциация \"Активни потребители\".      От закупените 15 проби банички със сирене в една изобщо не открихме пълнеж. Възможно е да не е влаган такъв или „сиренето“ да се е стопило напълно при изпичането. Останалите 14 са анализирани чрез метод за разделяне и визуализация на белтъци. Резултатите показват, че 3 (от 14) банички съдържат извара. В други 2 проби се открива смес от извара и сирене. Наличието на извара не вреди на здравето на консуматорите, но в случая представлява търговска измама. Производителите декларират на етикета съдържание на сирене, а на практика влагат извара, която има различни вкусови и хранителни стойности.   След първия етап на изследването останаха 11 проби банички в които пълнежа притежава привидни характеристики на сирене. Тези проби са подложени на допълнителен химичен анализ за идентификация на мазнините. Крайните резултати от тестването показаха, че всички 11 проби съдържат палмово масло в различни съотношение. Казано по друг начин във всички банички е вложен имитиращ млечен продукт, вместо саламурено сирене. В 4 от продуктите дялът на палмовата мазнина варира от 26 до 80%. Останалите 7 закуски са със 100% съдържание на палмова мазнина. Последните не отговарят на нито един от критериите за сирене. Технологията по която се произвеждат е коренно различна, а суровините представляват смес от индустриално добити млечни протеини, палмова мазнина, вода, емулгатори и други технологични добавки – така наречените Е-номера.\r\nКонсумацията на имитиращи млечни продукти представлява директна заплаха за здравето на потребителите. Те съдържат високи нива на палмово масло, включително наситена палматинова киселина и вероятно частично хидрогенирани мастни киселини. Тези компоненти увреждат сърдечно-съдовата система и увеличават риска от инфаркти и инсулти. В много страни по света влагането на частично хидрогенираните мазнини в храните е забранено, твърдят от асоциацията.  Пълното изследване вижте ! ", "date": "2019.10.10", "title": "В баниците \"със сирене\" няма сирене, установи проверка"}
{"url": "https://www.actualno.com/analysis/brexit-nikoj-ne-iska-boris-news_1383655.html", "text": "      „Или Великобритания променя тона, или ЕС няма да промени срока за след 31 октомври“. Това заяви държавният секретар на Франция по европейските въпроси Амели де Мончалин на парламентарно изслушване в сряда, цитирана от . „Но като се даде повече време при същите условия, това не дава много надежда, че нещата ще тръгнат по различен начин“, каза тя. \"Още три месеца няма да разрешат проблема. От друга страна, това, което може да ни помогне е, ако имаме други събеседници или по-съгласувана позиция между  казаното от  парламента, какво мисли населението и какво казва правителството “.Само седмица преди решаващата среща на върха на лидерите на Европейския съвет Лондон и Брюксел са песимисти по отношение на решаването на проблема Brexit, пише .      В Брюксел очакват френския президент Еманюел Макрон да заеме твърда позиция срещу всяко бъдещо забавяне на Brexit  предвид продължаващия политически хаос в Лондон и въпреки многократното настояване на други лидери на ЕС, че има някакъв шанс за сделка. Макрон почти еднолично оказа натиск на своите колеги на срещата на върха през април, за да предложат на Обединеното кралство само краткосрочно удължаване до 31 октомври, докато други, включително председателят на Европейския съвет Доналд Туск, искаха отлагане с една година или повече.   Макрон посочи, че ще оцени до края на тази седмица вероятността да постигне сделка въз основа на предложение, направено от премиера на Великобритания Борис Джонсън. Други ръководители на ЕС казаха, че предложението не е приложимо. Сред тях е и главният преговарящ за , Мишел Барние, който каза в Европейския парламент в сряда: „В този конкретен момент ние не сме в състояние да намерим споразумение.\"\r\nПо време на изслушването в Париж в сряда, дьо Моншалин направи своите забележки, като отбеляза, че френската позиция по отношение на забавянето е била същата като преди шест месеца, когато за последно Великобритания поиска удължаване. Туск, Макрон и други ръководители призоваха в Обединеното кралство да се възползват добре от допълнителното време.  Но като Тереза ​​Мей подаде оставка след трето отхвърляне на Споразумението , общата политическа парализа не се промени. Всъщност  отношенията между Брюксел и Лондон изглежда се влошиха, след като Джонсън пое контрола на  Даунинг Стрийт 10 и снабди правителството си с пламенни поддръжници на твърдия Brexit.\r\nВъпреки че официалната позиция на ЕС е, че все още се опитва да разбере всички технически аспекти на предложението на Джонсън - и все още остава много отворен за сделка - повечето длъжностни лица и дипломати са на мнение, че удължаването е практически неизбежно и че единствената алтернатива е Джонсън да намери начин да се противопостави на парламента си и да наложи напускане без сделка. Но за мнозина в Брюксел Макрон остава най-големия печеливш от . Франция става единствената страна-членка на ЕС със седалище в Съвета за сигурност на ООН. След като германският канцлер Ангела Меркел е в края на кариерата си, много представители на ЕС казват, че Brexit ще остави Макрон с по-голямо влияние.   Новата комисия трябва да встъпи в длъжност на 1 ноември и Макрон е нетърпелив да види новото ръководство на ЕС да започне бързо с агресивна програма, особено в борбата срещу изменението на климата.    В същото време с излизането на Великобритания, още в първия ден, когато Комисията започне работа, ще трябва председателката Урсула фон дер Лийен и нейния нов екип незабавно да преминат в режим на управление при извънредни ситуации. Поради тази причина някои служители очакват, че Макрон може да бъде убеден да предостави още едно кратко удължаване, само за да позволи на новия екип да стъпи на краката си. И че всъщност френският президент просто играе лошото ченге. „Това е просто стратегията за моркова и тоягата при която французите играят тоягата, а Берлин - моркова“, заявява пред друг служител на ЕС. Асоциацията е заради телефонния разговор между канцлерката и Джонсън отпреди дни, който още отдалечи развръзката за Brexit. ", "date": "2019.10.10", "title": "Brexit: Никой не иска Борис"}
{"url": "https://www.actualno.com/smolyan/zam-ministyr-na-turizma-v-rodopite-se-regenerirame-duhovno-i-fizicheski-news_1383676.html", "text": "      В Родопите ние, софиянци, а и не само, намираме възможност да се регенерираме духовно и физически. Тук успяваме да създадем отново сили за творческа работа, за ентусиазъм във взаимоотношенията. Тук осъзнаваме и какво значи патриотизъм, заяви зам.-министърът на туризма Любен Кънчев при откриването на Родопската туристическа борса в Смолян.      По думите му в Смолян и Родопите всичко е естествено. „Природата е автентична. Взаимоотношенията между хората са автентични. Гостоприемството е естествено и нормално поведение. Тук някак естествено се редуват четирите сезона в годината и привличат почитателите на природата. И ето как съвсем естествено за 16-ти пореден път в Смолян се провежда това туристическо изложение. Приветствам специално и гостите от чужбина, защото е очевидно, че и те оценяват качествата на българската природа“, посочи Кънчев. Той гарантира, че Министерството на туризма винаги ще участва и ще подпомага „това позитивно и качествено събитие, защото то е от полза за хората, които живеят тук, за обществото, за туризма и за България въобще“.  Туристическото изложение в Смолян „Планините на България – гостоприемство в четири сезона“ започна днес и ще продължи до събота. 18 щанда в него са на български. Има и два на побратимените на Смолян общини – Въру (Естония) и Гостивар (Северна Македония), с делегации, водени от двамата кметове.\r\nПроявата се организира от Регионална туристическа асоциация “Родопи”, Организацията за управление на туристически район “Родопи” и община Смолян. Партньор на събитието е Министерството на туризма, областната администрация и национално представени туристически организации. Марияна Цекова – вр. и. д. кмет на общината заяви, че туризмът е приоритетен отрасъл както за региона, така и за страната ни като цяло.     „Поради тази причина смятам, че е важно на този форум да представим своите нови идеи и продукти и да обсъдим общото развитие на бранша. Община Смолян се стреми да подпомага всякакви инициативи, които представят региона като привлекателна туристическа дестинация“, подчерта Цекова.  \r\nСпоред областния управител Недялко Славов изложението е полезно не само защото привлича участници от България и чужбина, а и заради полезните дискусии, които се провеждат. По думите му те са един вид сверяване на часовника и нерядко са ставали причина за промени в нормативни документи и в политиката, която страната ни води.\r\nЗа втори път в изложението се включват и местни фермери. В обособена зона от първия етаж на Родопския драматичен театър се представят произведени в Родопите храни.\r\n„Участниците в изложението са били бенефициенти на Държавен фонд \"Земеделие\" - Смолян, и за нас е радост, че чрез техния труд ние можем да видим резултатите и на нашия труд като финансираща агенция“, заяви Денислав Костов – директор на ДФ „Земеделие“ в Смолян.    Той обеща, че ще продължат да работят всеотдайно за развитие на сектора и в помощ на земеделските стопани от Смолян и региона.\r\nНамерението е съвместно с общината този земеделски пазар да се превърне в регулярно събитие и да се обособи специално място за неговото провеждане.  \r\nКостов и Росен Коцев, който е шеф на ДФЗ в Смолянска област и председател на оценителната комисия , одобрила близо 900 проекта, връчиха договорите на част от младите фермери от Смолянска област. Одобрени са проектите на 56 млади фермери от областта на обща стойност 2,8 млн. лв.  \r\nИма и щанд с еко чаши, чинии, вилици, лъжици и др. Точно с това щандът им привличаше внимание, защото стана ясно, че изделията, предлагани от Христо Филев и Пенчо Малинов са произведени от естествени продукти. „Предлагаме над 400 артикула - различни чашки, чинийки, вилички, кутии за храна, торбички, сламки, прибори. Те са направени от различни неща, но от напълно естествени продукти - палмови листа, захарна тръстика, царевично нишесте, картофено нишесте. Всички изделия се разграждат до три месеца в компостируема среда. Хубавото за тези продукти е, че са на био основа. Тези опаковки са направени са от растения . Те не са вредни нито за човека, нито за околната среда“, поясни Пенчо Малинов, управител на „Био Пак БГ“. „Ето тези чашки например, понеже на ден милиони хора пият кафе. Малко хора обаче се замислят каква чаша ползват. Обикновено отвън те са картонени и всеки си мисли, че няма проблем. Пие кафето, хвърля чашата с убеждението, че е еко. Но каква е разликата - в обикновените чаши за кафе вътрешният слой е с найлон и не може да се рециклира, докато тези са с вътрешен слой от царевично нишесте. Чашата е изключително устойчива и е разградима“, допълни Малинов. ", "date": "2019.10.10", "title": "Зам.-министър на туризма: В Родопите се регенерираме духовно и физически  "}
{"url": "https://www.actualno.com/plovdiv/fabrika-za-shampioni-sportnoto-uchilishte-v-plovdiv-otbeljaza-70-godishen-ubilej-snimki-news_1383770.html", "text": "      Едно от най-титулуваните учебни заведения в България – пловдивското спортно училище „Васил Левски“, отпразнува своя 70-годишен юбилей. Празникът бе уважен от едни от най-големите имена в спорта, които са възпитаници на училището.          „Днес не е празник само за Пловдив и нашето спортно училище. Днес е празник за цяла България, защото нашите имена са записани със златни букви в спортната съкровищница на страната ни. Поклон, гордея се с вас!“. Това заяви пред събралите се председателят на Българския олимпийски комитет Стефка Костадинова. Тя благодари на всички, които са допринесли за развитието на спортното училище – от ръководството до най-ниските звена.   Голямата Стефка Костадинова се обърна и към тримата треньори, които имат огромна заслуга за нейните спортни успехи – Добри Иванов, покойният вече Еньо Петров и Николай Петров. „Благодаря ви, че вече 32 години нашата България и едно момиче от Пловдив стоят горе в Космоса“, заяви развълнувана легендата. Нейното постижение от 209 сантиметра във високия скок и до днес остава ненадминато.    Спортното училище в Пловдив е основано през 1949 година като Техникум за физическа култура и спорт. През 1972 година се обособява като Средно спортно училище, а от 2004 година вече е Спортно училище \"Васил Левски“. В богатата си история то има общо 9 златни медала от олимпиади, 49 от световни първенства и 47 от европейски първенства или както отбелязаха по време на тържеството днес – учебното заведение е завоювало повече титли от някои държави в света. Общо медалите от такива големи форуми са над 250.     Училището е дало на България и света спортисти като Стефка Костадинова, Николай Бухалов, Йордан Йовчев, Ваня Гешева, Иван Абаджиев, Стоян Делчев, Пенка Стоянова, Севдалин Маринов, Милен Добрев и много други. ", "date": "2019.10.10", "title": "Фабрика за шампиони: Спортното училище в Пловдив отбеляза 70-годишен юбилей (СНИМКИ)"}
{"url": "https://www.actualno.com/europe/gyrcija-poiska-nato-da-uvelichi-morskite-patruli-v-egejsko-more-news_1383786.html", "text": "      Гръцкият премиер Кириакос Мицотакис призова НАТО да увеличи морските патрули в Егейско море след заплахата на Турция да позволи на повече мигранти да влизат в Гърция, съобщи АФП, цитирани от БГНЕС.      „Поисках от генералния секретар на Алианса, от Алианса, от държавите-членки да засилят своето присъствие в Егейско море с още кораби“, заяви Мицотакис след разговори с генералния секретар на НАТО Йенс Столтенберг. „Искаме мисията да бъде разширена към южната част на Егейско море, така че да покрие изцяло морските граници на страната“, заяви Мицотакис и допълни, че ще повдигне въпроса на срещата на НАТО през декември.   По-рано турският президент Реджеп Ердоган заплаши, че Анкара ще позволи на милиони бежанци да се отправят към Европа, ако Блокът продължи да критикува турската военна операция в Сирия.\r\nВ момента НАТО има шест кораба, които патрулират в северната част на Егейско море и следят движението на идващите мигрантски лодки, след което предупреждават бреговата охрана на Турция и Гърция и европейската служба Фронтекс.  Йенс Столтенберг заяви, че вече е поискал от съюзниците да осигурят още кораби, но всеки допълнителен ангажимент изисква консенсус между държавите-членки на НАТО. ", "date": "2019.10.10", "title": "Гърция поиска НАТО да увеличи морските патрули в Егейско море "}
{"url": "https://www.actualno.com/starazagora/ne-se-poddavajte-na-spekulacii-prizovavat-ot-starozagorskija-kompleks-za-socialni-uslugi-news_1383510.html", "text": "      \"Нашият призив към родителите е - не се поддавайте на спекулации за родителстването, имайте критично мислене към публикации в социалните мрежи, свързани с , сверявайте източниците си на информация, търсете хората, работещи на терен, които най-добре отразяват действителността\". Това се казва в призив на Комплекса за социални услуги в Стара Загора.      Хората, които ползват неговите услуги срещат трудности и преминават през страдания, нo с подкрепата на работещите в комплекса успяват да върнат достойнството си и да продължат напред.   За 14-те години работа Комплексът за социални услуги в Стара Загора е подкрепил над 6000 деца и семейства. Близо 400 от тях са майки и деца. Над 90 специалисти и 60 доброволци са работили и работят за повишаването на благополучието на семействата, потърсили помощ. Средно месечно услугите му ползват близо 150 деца и възрастни. Работата на екипа на комплекса остава невидима за обществото, но реално това са хората, които ежедневно работят и подкрепят семействата с трудности, а в нея им помагат дарители, които са повече от 1000 в различни инициативи. ", "date": "2019.10.10", "title": " Не се поддавайте на спекулации, призовават от старозагорския Комплекс за социални услуги "}
{"url": "https://www.actualno.com/crime/uchitelka-hvyrli-chin-po-uchenichka-deteto-e-v-pirogov-news_1383717.html", "text": "      Инцидент с учител и ученик  разбуни духовете в училище в софийското село Яна. Дете е прието в Пирогов след спречкване с учител в час по история, предава bTV. След спор за дисциплината в часа, учителят е повдигнал чина, в следствие на което едно от децата на него е с наранявания на ребрата.      Всъщност, \"нападателят\" е учителката по физическо, която обаче искала на закъснели деца за час по история да им бъдат писани отсъствия. Учителката е влязла в часа, след като преди това подканяла децата да отидат в час. Последвал спор, при който учителката \"повдигнала\" чин и ударила с ръба в корема момиче на име Соня - поне това е версията, представена от директорката.   Подаден е сигнал и в полицията. Образователният инспекторат също ще провери случая.\r\n\"Звъннаха ми от вкъщи и ми казаха, че госпожата е метнала с чина по детето, което е на 12 годинки и е 20 кила с мокри дрехи. В момента е в \"Пирогов\" и не знам точно къде е. Причина не мисля, че има, тя е една от най-добрите ученички, нито отговаря, нито се налага. Как си позволява тази госпожа да го направи? Ние си не си бием децата, тя ще ми хвърля чин по детето\", разказва бащата Христо Кондов.  \"В случая е пострадало дете, което няма вина”, казва пък Райна Стоилова - директор на 116 ОУ \"Паисий Хилендарски\". ", "date": "2019.10.10", "title": "Учителка хвърли чин по ученичка, детето е в \"Пирогов\""}
{"url": "https://www.actualno.com/society/myj-postrada-pri-katastrofa-s-vlekach-kraj-kresna-news_1383740.html", "text": "      Мъж пострада леко след катастрофа на главния път Е-79 край Кресненското дефиле, предаде  БГНЕС. Пътният инцидент е станал към 18 часа в района на бензиностанцията.      Влекач Рено с унгарска регистрация и без ремарке, пътуващ в посока Кресна, прави ляв завой към бензиностанцията, но отнема предимството на идващият отсреща му лек автомобил.   Той се е блъснал в задната дясна гума на влекача, и я е спукал. Вследствие на удара е пострадал около 40-годишен мъж, пътник в лекия автомобил.\r\nТранспортиран е към УМБАЛ – Благоевград, с болки в гръдната област, като нараняванията му са вследствие на предпазния колан.  На лекия автомобил са нанесени значителни материални щети. Движението в участъка се извършва в едната лента до приключването на огледа. ", "date": "2019.10.10", "title": "Мъж пострада при катастрофа с влекач край Кресна"}
{"url": "https://www.actualno.com/asia/60-000-dushi-prokudeni-za-den-ot-voennata-ofanziva-na-turcija-news_1383701.html", "text": "      Военната офанзива на Турция в Североизточна Сирия прокуди над 60 000 души за по-малко от ден.      \"От сряда повече от 60 000 души избягаха от граничните райони\", заяви Сирийската обсерватория за правата на човека (СОПЧ) и добави, че по-голямата част от разселените са отпътували на изток към град Хасаке.   Рами Абдел Рахман, шеф на СОПЧ, заяви, че най-голямото изселване е от граничните райони на Рас ал Айн, Тал Абяд и Дербасие.\r\nТурската армия, подкрепена от сирийски марионетки, започна офанзива срещу контролираните от кюрдите райони в североизточна Сирия, въпреки широко разпространените международни предупреждения да не предприема тази стъпка.  След първоначална фаза на въздушни удари и артилерийски огън войските прекосиха границата и нападнаха някои от ключовите градове в района.\r\nАнкара има за цел да създаде буфер с дълбочина от около 30 километра на територията на Сирия, в който да изпрати обратно част от 3,6-те  милиона сирийци, които намериха убежище на турска земя след началото на войната в Сирия през 2011 г.   Хуманитарните организации предупредиха, че този последен епизод в смъртоносния осемгодишен конфликт може отново да има катастрофални последици за цивилното население.    \"Приблизително 450 000 души живеят в рамките на пет километра от границата между Сирия и Турция и са изложени на риск, ако всички страни не упражняват максимална сдържаност и не дават приоритет на защитата на цивилните лица\", се казва в съвместно изявление.\r\nТекстът, подписан от 14 хуманитарни организации, предупреди, че голям брой цивилни могат скоро да бъдат отрязани от жизненоважната помощ, която получават.\r\n„Животоспасяващият хуманитарен отговор ще бъде застрашен, ако нестабилността принуди агенциите да преустановят или преместят своето програмиране и персонал, както вече се случва“, се казва в изявлението. ", "date": "2019.10.10", "title": "60 000 души прокудени за ден от военната офанзива на Турция "}
{"url": "https://www.actualno.com/business/15-mlrd-evro-gubjat-bylgarskite-prevozvachi-ot-paket-mobilnost-news_1383697.html", "text": "      С 1,5 млрд. евро ще се свие бизнесът на българските компании за международни товарни превози до 2023 г., ако пакетът за мобилност на ЕС бъде прие в пълния му обем. Това показва проучване на KPMG, оценяващо ефекта от готвените промени.      14 000 служители на транспортни компании ще останат без работа. Не са представени изчисления как те ще се отразят на съпътстващите бизнеси - застраховане, лизингови компании, логистика, куриерски услуги и др.   Промените са вече на етап \"триалог\", тоест преговори между ЕК, Eвропарламента и Съвета на ЕС, припомни министърът на транспорта Росен Желязков.\r\nВ момента секторът е оценен на над 2,8 млрд. евро, или 6% от БВП, а ако промените бъдат приети, той се свива на 1,3 млрд. евро. Очаква се преустановените или преместените бизнеси да са малко над 1 млрд. евро, или компании, които държат 36% от камионите ще преустановят или ще преместят бизнеса си в към Централна и Западна Европа.  Ако промените са балансирани, то ръста на този бизнес през 2023 г. ще достигне 3,96 млрд. евро, показва анализът на консултантската компания.\r\nАдминистративните разходи на транспортните фирми ще се увеличат с 40 млн. евро, а целта на промените, декларирани от ЕК, е да се намали административната тежест. Йордан Арабаджиев, изпълнителен директор на Съюза на международните превозвачи, даде пример с Австрия, която е разделена над 20 области и българският шофьор трябва да отговаря на 23 различни ставки на минималната работна заплата. Изисква се допълнителен административен персонал за управление на подобни процеси.\r\nПо думите на Желязков има много големи неясноти как ще се прилагат нормите за командироването - дали ще обхваща 24 часа в денонощието, ще обхваща ли почивката или само времето за шофиране, по какъв начин ще бъде контролирано до въвеждането на второ поколение интелигентен тахограф, ще има ли дерогация на правилата. Това са теми, които тепърва ще бъдат анализирани.       Със 155 млн. евро ще се увеличат плащанията за гориво, заради изискването за връщането на камионите на 4 седмици в страната, в която са регистрирани. 53% от българските камиони, които извършват превози в страните в ЕС, ще се връщат празни, а това ще увеличи емисиите въглероден диоксид с 88,5 т, което е 3% ръст на емисиите от превозни средства на компаниите за международни превози.\r\nРазходите за хотел са изчислени на 119 млн. евро, а за паркинг за камионите - на 24 млн. евро. Пропуснатите ползи са изчислени на 509 млн. евро.\r\nСтатистиката показва, че около 12 700 компании от България предоставят сухопътен международен транспорт. 75 на сто от тях са с до 5 камиона, т.е. малки фирми. Заетите в сектора са 42 500 с около 1750 евро средна заплата.\r\nОбщо 25 800 са българските камиони, които са оперирали в Европа през 2018 г. и тяхната средна възраст е 3 години, за разлика от тези в Европа, които са средно на 11 години, посочиха анализаторите. Средната възраст на тежкотоварния автопарк общо за страната е 6 години, а около 1,5 млрд. евро са направените инвестиции, показва проучването.\r\n\"Ние не сме против Мобилен пакет 1, а за равнопоставеност между отделните превозвачи в ЕС. За целта ще търсим конструктивен диалог и онова златно сечение, което устройва и българските, и холандските превозвачи\", коментира Арабаджиев.      Имаме аргументи с оценка на въздействието от призната и уважавана в ЕС компания, казаха министър Желязков и превозвачите. Желязков заяви още, че страната ни търси балансиран подход. Посочи, че има разминавания между това, което са приели Еврокомисията и парламента. Даде пример с решение на Съвета на ЕС, че не е предвижда камионите да се връщат, и това на Европарламента - да не се връща шофьорът.\r\n\"Така че ние търсим това, което е изгодно за нас и подкрепяме решението на съвета. Ще проявяваме гъвкавост между решенията на съвета и на парламента, заставайки на ясна позиция в противоречията, които съществуват. А с отделните държави да търсим онази група, която би ни подкрепила и не принадлежи към нито един от двата лагера. Но няма да кажем с коя държава за какво преговаряме и това е напълно обяснимо\", заяви още той. ", "date": "2019.10.10", "title": "1.5 млрд. евро губят българските превозвачи от пакет \"Мобилност\""}
{"url": "https://www.actualno.com/politics/radev-i-micotakis-se-dogovoriha-za-obshta-ohrana-na-vyzdushnoto-prostranstvo-na-severna-makedonija-news_1383774.html", "text": "      Президентът Румен Радев и гръцкият премиер Мицотакис обсъдиха в Атина двустранното партньорство в сферата на сигурността и увеличения миграционен натиск към Европа. Това съобщиха от прессекретариата на държавния глава. Двамата постигнаха принципно съгласие Военновъздушните сили на България и Гърция да си сътрудничат за охраната на въздушното пространство на Република Северна Македония.      Двамата бяха единодушни, че отчетеното засилване на миграционните потоци в Югоизточна Европа изисква общи усилия от страна на засегнатите страни и своевременна реакция и подкрепа от страна на Европейския съюз за охраната на външните европейски граници. Румен Радев отново подчерта, че ЕС трябва да изработи план за действие в случай на рязко увеличение на миграционния натиск по сухопътните граници на съюза и България и Гърция следва да обединят усилия в тази насока.   Енергийната диверсификация, строежът на междусистемната газова връзка между България и Гърция и транспортната свързаност в региона, също бяха сред акцентите на разговора. Румен Радев и Кириакос Мицотакис обсъдиха и възможността българската страна да участва в бъдеща приватизация на пристанището в Александруполис.\r\nНа срещата беше коментирана и ескалацията на напрежение в Близкия Изток и беше споделена обща позиция за намирането на мирно решение на кризисната ситуация.  Българският президент е на работно посещение в Гърция за участие в срещата на върха на държавните глави от групата „Арайолуш“, която ще се проведе утре в Атина. ", "date": "2019.10.10", "title": "Радев и Мицотакис се договориха за обща охрана на въздушното пространство на Северна Македония"}
{"url": "https://www.actualno.com/crime/jena-be-otkrita-myrtva-v-avtomobila-si-v-mladost-news_1383795.html", "text": "      Намерена е 46-годишна жена мъртва пред блок в столичния квартал „Младост”, съобщава МВР. Сигналът е подаден с 20.47 часа тази вечер.      Тялото на жената е открито в семейния автомобил от мъж, с когото живеела на съпружески начала. Той съобщил в полицията. Предполагаемата причина за смъртта е огнестрелна рана на главата.   На място има полиция и линейки, съобщава Нова телевизия. Предстои да се изясни дали се касае за убийство, или за самоубийство. Започнал е оглед. Действията по разследването продължават.\r\nИма информация, че жената е дължала значителни суми пари на бизнесмени и участвала в пирамида, източила десетки милиони левове.  По-късно , че името на застреляната е Станка Марангозова. Тя е дъщеря на д-р Кънчо Марангозов, бивш директор на бургаската болница и депутат от БСП в 38-ото Народно събрание. А за участието ѝ във финансовата пирамида има обвинителен акт, от който става ясно, че то е било в периода 2008 - 2011 година, като освен това има слухове, че е излъгала с пари Румен Николов-Пашата. Марангозова дори обвинява в телевизионен ефир синът на Емилия Масларова - Иво, че я излъгал, но властите не установяват доказателства за това. ", "date": "2019.10.10", "title": "Жена бе открита мъртва в автомобила си в \"Младост\" "}
{"url": "https://www.actualno.com/europe/moskva-vyprosyt-s-krim-e-prikluchen-news_1383690.html", "text": "      Заместник-министърът на външните работи на Русия Андрей Руденко заяви, че Русия няма да обсъжда темата Крим на никакви форуми, тъй като този въпрос е приключен, съобщи ТАСС.      Изказването е във връзка с коментар на украинския президент Владимир Зеленски, че срещата на „нормандската група” може да се използва за обсъждане на ситуацията около Крим. Според Москва, подобен сценарий е нереалистичен.   „Нормандският формат е създаден за решаване на конфликта в югоизточната част на Украйна и не е предназначен за никакви други ситуации”, заяви заместник-министърът. Според него, желанието на президента на Украйна не съответства на съществуващите реалности от последните пет години след създаването на формата.\r\nТемата Крим няма да се обсъжда нито в нормандския формат, нито по време на други форуми – този въпрос е закрит, категоричен беше Руденко.  По време на днешния прес-маратон Владимир Зеленски заяви, че възнамерява да внесе въпроса за Крим на срещата на върха в „нормандския формат” (Русия, Германия, Франция, Украйна), тъй като не вижда друга платформа, където този въпрос може да се обсъжда. Той заяви, че Украйна ще си върне Крим с помощта на международните партньори, но засега не съществува аналог на „формулата Щайнмайер”, която се отнася до конфликта в Донбас. Според Зеленски, въпросът за Крим е „сложен”.\r\nПрез 2014 г. властите в Крим и Севастопол проведоха референдум по въпроса за присъединяването към Русия, в който участваха повече от 80 % от имащите право на глас. За присъединяването гласуваха 96,77 % от избирателите. На 18 март тази година президентът на Русия Владимир Путин подписа договор за приемането на Република Крим и Севастопол в състава на Руската федерация. Независимо от резултатите на референдума, Киев не признава Крим за част от Русия.    ", "date": "2019.10.10", "title": "Москва: Въпросът с Крим е приключен "}
{"url": "https://www.actualno.com/starazagora/orel-poshtalion-krasi-stara-zagora-veche-pochti-devet-desetiletijasnimki-news_1383732.html", "text": "      Покрай Международната седмица на писмото и Световния ден на пощите, който се отбелязва на 9 октомври, се сетих, че макар интернет, електронна поща и телефони - стационарни и мобилни, да изместиха писането на писма на хартия,        Една от емблематичните сгради на Стара Загора, например, е , държащ писмо в клюна си. Пощенската палата е построена за по-малко от две години с държавни средства по проект на през 1932 г. Тя е в модерен стил, но съдържа и елементи от египетската архитектура, а през годините е преустроявана три пъти. През септември 1935-а тук е открита и от тогавашния министър-председател Андрея Тошев.   През 1936 г. на часовниковата кула на пощата в Стара Загора са монтирани доставеният от Германия , които са произведени от часовникарската фабрика “Гномон” - Георги Хаджиниколов - София. Стари старозагорци разказват, че . Камбаната на върха й е поставена също в този период, но преди десетина години заради напукването й спира да работи часовникът. Старозагорското предприятие \"Прогрес\" АД през 2014-а която отговаря по размери на старата. За отливането й не трябвало много време, но детайлите по външната й част изисквали повече време. Макар и да имаше търкания и противоречия около монтирането й, то стана факт и стрелките отново започват да отмерват времето. Интересен е фактът защо на върха на колоната пред южната фасада на пощенската палата има орел, а не гълъб, използван в миналото за доставяне на писма. Още приживе архитектът на сградата - Христо Атанасов, разказва, че Макар повечето гласове да настоявали да е гълъб, за да се вижда скулптурата на върха на 7-метровото съоръжение, той трябвало да е неестествено голям и да изглежда гротескно. .     С художественото изпълнение на фигурата бил натоварен , който наскоро бил завършил художествената академия, а по-късно става професор, декан на факултета по приложни изкуства и заместник-ректор. 21-годишният тогава Лозенски нарисувал фигурите на орлите, които трябвало да са два. Те напомняли птиците на Орлов мост в столицата. В свое изследване проф. д-р Светла Димитрова, дългогодишен директор на старозагорския исторически музей, разказва, че той сключил през октомври 1931 г. договор за 13 хиляди тогавашни лева, но по-късно сумата е намалена и орелът остава един. Превозът и монтажът на орловата фигура също като сградата на пощенската палата се финансират от държавата. . Според художника Димитър Караджов (1907-2000) за изработването му майсторите използвали специална скулптурна смес. При една от реконструкциите на сградата на Централна поща в Стара Загора които са музеен обект, който може да се види в сутерена. В постоянната експозиция на Регионалния исторически музей (РИМ) пък има макет на сградата в оригиналния ѝ вид. \r\nИ макар писмото в плик да отмира с всяка година като комуникация между хората, . В много градове по света - Париж, Прага, Москва, Самарканд и още, и още, отдавна са станали символи за жителите и гостите им. Така е и с Централната поща в Стара Загора.    ", "date": "2019.10.10", "title": "Орел пощальон краси Стара Загора вече почти девет десетилетия (СНИМКИ) "}
{"url": "https://www.actualno.com/health/5-znaka-che-v-tjaloto-vi-sa-se-natrupali-toksini-news_1383647.html", "text": "                 Ако се чувствате замаяни, объркани и не можете да се концентрирате дори сутрин, след като сте се наспали, в тялото ви може да са се натрупали вредни токсини. Те предизвикват редица реакции, които \"изсмукват\" основните витамини и минерали, с помощта на които организмът ви трябва да функционира. Нещо подобно на това, което се случва, когато налеете нискокачествен бензин в колата си.   Взели сте сутрешния си душ, нанесли сте дезодорант и въпреки това в метрото хората се отдръпват, когато се приближите до тях. Познахте: токсините могат да ви накарат да миришете неприятно. Когато се усвояват, те произвеждат газове и миризми, които се отделят през порите ви и се разнасят като отвратителна смрад.    От една страна, натрупването на токсини ви кара да се чувствате изтощени, а от друга - може да развали съня ви.       ", "date": "2019.10.10", "title": "5 знака, че в тялото ви са се натрупали токсини"}
{"url": "https://www.actualno.com/burgas/prokuraturata-vnese-obvinenie-sreshtu-bencho-benchev-news_1383703.html", "text": "      Районна прокуратура-Бургас внесе обвинителен акт срещу Бенчо Бенчев. Той е обвинен за това, че в периода от 02 август 2018 г. до 04 август 2018 г. в Република Гърция и Република Турция, спомогнал Димитър Ж. да избегне и да бъде осуетено спрямо него наказателно преследване, като на 02 август 2018 г. е транспортирал с лек автомобил Димитър Ж. от град Солун, Република Гърция, през границата между Република Гърция и Република Турция, до град Истанбул и за периода 02 август 2018 г. до 04 август 2018 г. му предоставил за ползване стая в хотел „Рамада“, която била резервирана на името на Бенчо Бенчев.      Бенчо Бенчев е обвинен и за това, че на 05 август 2018 г.в град Бургас, в дома си, в спално помещение е държал 57 броя фабрични патрони, представляващи боеприпаси по смисъла на Закона за оръжията, боеприпасите, взривните вещества и пиротехническите изделия (ЗОБВВПИ), без да има за това разрешително, изискуемо съгласно ЗОБВВПИ. Бенчо Бенчев е обвинен и за това, че на 05 аегуст 2018 г. в град Бургас, в дома си, в спалното си помещение е държал огнестрелни оръжия и боеприпаси за тях, както следва: В гардероб – огнестрелно оръжие – ловна карабина и 100 броя боеприпаси за същото огнестрелно оръжие, за чието съхранение е имал издадено разрешително за съхранение, но не е взел необходимите мерки за сигурност и особено мерките предвидени в надлежните правилници, наредби или инструкции, а именно чл.98, ал.1 от ЗОБВВПИ – „Огнестрелните оръжия и боеприпасите за тях се съхраняват в метални каси, неподвижно закрепени, снабдени със секретно заключващи се устройства – за физическите лица на постоянния им адрес\". В метална каса – огнестрелни оръжия - три пистолета „Байкал – 442“ и 90 броя боеприпаси за посочените пистолети, за което е имал разрешително за съхранение, издадено на търговското дружество „Бенмар“ ЕООД - град Бургас, но не е взел необходимите мерки за сигурност и особено мерките предвидени в надлежните правилници, наредби или инструкции, а именно чл.98, ал.1 от ЗОБВВПИ - „Огнестрелните оръжия и боеприпасите за тях се съхраняват в метални каси, неподвижно закрепени, снабдени със секретно заключващи се устройства – за физическите лица на постоянния им адрес\". Очаква се Районен съд – Бургас да насрочи дата за провеждане на разпоредително заседание по делото.    ", "date": "2019.10.10", "title": "Прокуратурата внесе обвинение срещу Бенчо Бенчев"}
{"url": "https://www.actualno.com/society/novinite-naj-vajnoto-za-denja-10-oktomvri-news_1383785.html", "text": "      Редакционният екип на ви представя най-важните новини за изминалия ден.       Главният прокурор Сотир Цацаров отказа да разкаже какво са си говорили с австралийския посланик за Джок Полфрийман, но уточни, че ако Полфрийман получи паспорт – остава на свобода, но в страната.    Турски сухопътни войски са пресекли границата и са навлезли на територията на Сирия малко след 22:00 часа снощи. Това съобщи в Twitter министерството на отбраната на страната, подчертавайки, че това е вторият етап от военната операция. Френският кандидат за еврокомисар, отговарящ за вътрешния пазар в ЕС беше отхвърлена и след второто си, поправително изслушване от ресорните комисии в ЕП.     От генералния директор на БНР Светослав Костов има сигнал в ДАНС за нарушения при обществени поръчки в БНР, включително \"надписани\" договори, със завишени суми, с платени дейности, които не са включени в предмета на договора, за изчезнала информация от служебни компютри. Държавният глава на Турция Реджеп Тайип Ердоган предупреди Европейския съюз (ЕС), че ще позволи на милиони бежанци да се отправят към страните му, ако продължава да критикува военната офанзива на Анкара в Сирия. Това предаде агенция France Presse, цитирана от \"Фокус\".    От 15 анализирани проби „баници със сирене“ в нито една не открихме сирене – в 1 не открихме пълнеж, в 3 установихме извара, в 7 сиренето е заместено изцяло с палмов продукт, а в 4 частично\", съобщават от българска национална асоциация \"Активни потребители\". Ефектите от глобалните климатични промени започнаха да оказват влияние върху турската част на Черно море, съобщи в. „Сабах“, цитиран от БГНЕС. За последните 40 години температурата на водата в Черно море през юни е средно 19 градуса по Целзий. Но тази година температурата на водата е достигнала до 26 градуса по Целзий, нарушавайки атмосферния баланс. Това изкривяване е увеличило валежите в региона, което доведе до загуба на домовете от хиляди хора. „Или Великобритания променя тона, или ЕС няма да промени срока за Brexit след 31 октомври“. Това заяви държавният секретар на Франция по европейските въпроси Амели де Мончалин на парламентарно изслушване в сряда, цитирана от Politiko.  ", "date": "2019.10.10", "title": "Новините: Най-важното за деня, 10 октомври"}
{"url": "https://www.actualno.com/asia/oon-ako-vojnata-prodylji-jemen-shte-stane-naj-bednata-strana-v-sveta-news_1383619.html", "text": "      Разрушеният от войната Йемен е на път да се превърне в най-бедната държава в света, ако конфликтът продължи. Това се казва в нов доклад на Организацията на обединените нации (ООН), цитиран от световните агенции.      \"Ако бойните действия продължат до 2022 г., Йемен ще стане най-бедната държава в света, където 79% от населението живее под прага на бедността, а 65% са класифицирани като изключително бедни\", сочи още текстът на документа, който е част от програмата за развитие на ООН, отбелязва БГНЕС.   Заради войната, бедността в Йемен е скочила от 47% от населението през 2014 г. до прогнозираните 75% към края на 2019 г.\r\nЙемен, дълго време най-бедната страна на Арабския полуостров, затъна във война, след като бунтовниците хуси превзеха столицата Сана в края на 2014 г. Воената коалиция, ръководена от Саудитска Арабия, започна интензивна офанзива месеци по-късно, за да подкрепи международно признатото правителство на Абедрабо Мансур Хади срещу подкрепяните от Иран въстаници.  Поради това при боевете загинаха десетки хиляди, повечето от които цивилни, а Йемен се изправи на ръба на глада.\r\nКонфликтът също така разсели милиони и е оставил повече от две трети от населението, нуждаещо се от помощ. По-рано от ООН определиха ситуацията в Йемен като най-лошата хуманитарна катастрофа в света. ", "date": "2019.10.10", "title": "ООН: Ако войната продължи, Йемен ще стане най-бедната страна в света "}
{"url": "https://www.actualno.com/balkani/parlamentyt-svali-rumynskoto-pravitelstvo-news_1383643.html", "text": "      Румънският парламент успешно гласува вот на недоверие срещу социалдемократическото правителство на страната, водено от министър-председателя Виорика Данчила, предадоха световните агенции.      Общо 238 депутати и сенатори се изказаха в подкрепа за оставката на кабинета на съвместно заседание на двете камари на парламента в Букурещ, като заседанието беше излъчено на живо от основните румънски телевизионни канали. За да се освободи правителството, бяха необходими минимум 233 гласа.   По този начин опозиционните партии ще трябва да сформират нов кабинет начело с премиер, който ще бъде назначен от президента Клаус Йоханис. ", "date": "2019.10.10", "title": "Парламентът свали румънското правителство"}
{"url": "https://www.actualno.com/europe/djonsyn-i-varadkar-na-chastna-sreshta-za-brekzit-news_1383702.html", "text": "      Британският премиер и неговият ирландски колега се срещат за днес. Срещата е в светлината на оставащите броени дни за постигане на споразумение за развод с ЕС, като двете страни се обвиняват взаимно за безизходицата.      Изтича времето за подписване на каквото и да било споразумение на на 17 и 18 октомври, преди планираното напускане на Великобритания в края на месеца след близо пет десетилетия членство, припомня AFP, цитирана от БГНЕС.    се закле, че Великобритания ще напусне на 31 октомври със или без сделка - въпреки че депутатите приеха закон миналия месец, според който той да поиска още едно отлагане на Брекзит, ако не успее да се договори на срещата на върха. и пристигнаха в Ливърпул, северозападна Англия, след дни на упреци заради неуспеха да се намери приемлив компромис върху ключовия препъни камък за ирландската граница.  „Даунинг Стрийт“ заяви, че това е „частна среща, за да се даде възможност на лидерите и техните екипи да проведат подробни дискусии“. каза в парламента на Ирландия вчера, че ще работи \"до последния момент\", за да получи сделка, но добави: \"Със сигурност не на всяка цена.\"\r\n\"Причината премиерът да се срещне с не е просто да проведе социален разговор\", заяви бизнес министърът Кваси Квартен пред BBC.  „Вървим към ситуация, в която смятам, че е възможна сделка“, допълни той.       Секретарят по Brexit Стив Баркли ще се срещне с колегата си от ЕС Мишел Барние в Брюксел в петък.\r\n\"Ние направихме сериозни предложения и сме готови да бъдем гъвкави. Сега е време ЕС да направи същото\", каза Баркли.\r\nНо Барние със снизходителен тон заяви в сряда на Европейския парламент: „не сме на път да стигнем до сделка“. и Варадкар ще съсредоточат дискусиите си върху ирландската граница - ключовият момент в мъчителните преговори, които продължават повече от две години. твърди, че предложението му предоставя нов начин да се избегне твърда граница между Северна Ирландия, част от Обединеното кралство, и члена на ЕС Ирландия след Brexit. Това би извадило Северна Ирландия от митническия съюз на ЕС заедно с останалата част от Обединеното кралство, но в голяма степен ще я приведе в съответствие със стандартите и разпоредбите на блока за \"единен пазар“, при условие на съгласие на провинцията.      Брюксел е категоричен, че няма да се съгласи на нито един план, който подкопава единния пазар.\r\nНякои икономисти се опасяват, че Великобритания ще изпадне в рецесия през третото тримесечие, след като БВП спадна с 0,2 процента през второто тримесечие, предвид несигурността около Brexit.\r\nМеждувременно британският ръководител на медицинския сектор Сали Дейвис предупреди, че могат да умрат хора заради Brexit без сделка.\r\n\"Не можем да гарантираме, че няма да има недостиг не само на лекарства, но и на технологии и съоръжения\", каза тя пред журналисти.\r\nБившият ръководител на британската разузнавателна служба МИ6 Джон Сауърс също предупреди за въздействието върху сътрудничеството в областта на сигурността.    ", "date": "2019.10.10", "title": "Джонсън и Варадкар на частна среща за Брекзит"}
{"url": "https://www.actualno.com/europe/silvi-gular-ne-mina-i-vtoroto-izslushvane-francija-shte-tyrsi-nov-evrokomisar-video-i-snimki-news_1383638.html", "text": "      Френският кандидат за еврокомисар, отговарящ за вътрешния пазар в ЕС беше отхвърлена и след второто си, поправително изслушване от ресорните комисии в ЕП.      С 82 гласа против, 29 за и 1 въздържал се Силви Гулар не беше одобрена от евродепутатите. Това е второ гласуване след изслушването днес (10 октомври). Причините за отрицателния вот можете да видите в следващото видео, публикувано в Twitter след гласуването.  Преди това повече от две трети от 14-те координатори на  комисиите  за промишленост и вътрешен пазар, които ѝ задаваха въпроси, казаха \"не\" на Гулар като комисар по вътрешен пазар, съобщава \"Politico\".    Координаторите оцениха, че по време на второто си изслушване френският политик не  представи достатъчно сигурност относно своите правни и етични проблеми и  не успя да намали притесненията, че портфейлът й е твърде широк и  обхваща твърде много области.       Гулар има проблем с разследвания, които се водят срещу нея във франция. Те бяха причина кандидатурата й да бъде отхвърлена и първия път. В деня на нейната  номинация от Урсула фон дер Лайен, Гулар беше по  разследване за корупция в Европейския парламент. Тогава властите  обявиха, че тя е свидетел по разследването за порочни практики на  сътрудници в европарламента.\r\nСега Франция трябва да предложи нов кандидат за поста. се водеше кандидат \"тежка категория\" като бивш евродепутат от групата на ALDE. Като кандидат за еврокомисар идва от поста заместник-управител на Френската централна банка, била е и министър на отбраната.\r\nТова е пореден удар за председателя на Европейската комисия Урсула фон дер Лайен и трети отхвърлен кандидат. Преди това правната комисия спря кандидатите на и , които вече предложиха своите алтернативи. ", "date": "2019.10.10", "title": "Силви Гулар не мина и второто изслушване, Франция ще търси нов еврокомисар (ВИДЕО И СНИМКИ)"}
{"url": "https://www.actualno.com/haskovo/markirovka-ot-posledno-pokolenie-polagat-v-dimitrovgrad-news_1383659.html", "text": "      Най-новото и иновативно в пътната маркировка поставят днес в община Димитровград. На седем места на уличната градска мрежа с интензивен трафик и засилено внимание за шофьорите ще бъдат положени предварително формировани термопластични знаци.      В участъка преди и след елипсовидното кръгово на влизане от Хасково шофьорите вече ще бъдат сигнализирани от новата улична маркировка. Другите позиции са източната и западната тангента от Водната кула, два участъка по бул.\"Ст.Стамболов\" и на бул.\"Трети март\" /до хапката/.   ", "date": "2019.10.10", "title": "Маркировка от последно поколение полагат в Димитровград"}
{"url": "https://www.actualno.com/asia/erdogan-zaplashi-es-s-bejancite-ako-stranite-chlenki-kritikuvat-operacijata-v-sirija-news_1383618.html", "text": "      Държавният глава на Турция Реджеп Тайип Ердоган предупреди Европейския съюз (ЕС), че ще позволи на милиони бежанци да се отправят към страните му, ако продължава да критикува военната офанзива на Анкара в Сирия. Това предаде агенция France Presse, цитирана от \"Фокус\".      „Здравейте, ЕС, събудете се. Казвам го отново: ако се опитате да представите там като нашествие, задачата ни ще е проста: ще отворим вратите и ще изпратим 3,6 милиона мигранти към вас\", увери Ердоган в реч пред парламента в Анкара. припомня, че след няколко дни на напрегнато очакване и различни спекулации, в сряда държавният глава на Турция обяви началото на нова, трета по ред под името „Извор на мира“.   „Турските въоръжени сили, заедно със „Сирийската национална армия\"(СНА), започнаха операция „Извор на мира“ срещу „Работническата партия на Кюрдистан“ (ПКК), „Отрядите за народна самоотбрана“ (ОНС) и „Ислямска държава\", обяви Ердоган. Съгласно думите му, целта на новата акция на турските въоръжени сили е „унищожаване на терористичния коридор, който те се опитаха да създадат по границата на републиката, както и постигане на мир и стабилност в региона\". Операцията започна с удари на турските военновъздушни сили по позициите на кюрдските формирования, след което бе даден старт на наземната операция.  Ердоган заяви още, че гарантира, че терористичната групировка „Ислямска държава“ няма да присъства в Северна Сирия, след като приключи военната операция в региона. Турският лидер каза, че затворниците, членове на „Ислямска държава“, които се намират в самоделни затвори, поддържани от кюрдите, ще бъдат държани под надзор. Той добави, че тези от тях, които бъдат приети от страните, чиито граждани са, ще бъдат върнати по родните им места.  Турция вече проведе две в Сирия: „Щита на Ефрат“ и „Маслинова клонка“. Правителството на Ердоган предупреди по-рано, че може да започне нова военна интервенция в Северна Сирия, след като американските войски по-рано обявиха изтеглянето си от региона. Международната общност посрещна новината критично. Европейският съюз призова Турция незабавно да преустанови действията си. Отвъд океана президентът на САЩ Доналд Тръмп определи операцията като „лоша идея“, а държавният секретар Майк Помпео увери, че с решението си за изтегляне на американските войници Вашингтон не е дал „зелена светлина“ за военна намеса на Турция. Иран и Саудитска Арабия също осъдиха операцията на Анкара.     ", "date": "2019.10.10", "title": "Ердоган заплаши ЕС с бежанците, ако страните членки критикуват операцията в Сирия"}
{"url": "https://www.actualno.com/europe/interkonektoryt-s-gyrcija-veche-e-finansovo-garantiran-news_1383641.html", "text": "      „Реализацията на проекта за изграждане на междусистемната газова връзка Гърция–България ще промени изцяло облика на пазара на природен газ в региона и ще бъде гарант за енергийната сигурност на страните от Югоизточна Европа“. Това каза министърът на енергетиката Теменужка Петкова на подписването на договорите за ключови ангажименти и дейности по изграждане на междусистемната газова връзка. Министър Петкова и гръцкият й колега – министърът на околната среда, енергетиката и климатичните промени Константинос Хадзидакис подписаха междуправителствено споразумение в подкрепа развитието на проекта и гарантирането на данъчния режим на газопровода за период от двадесет и пет години. Потвърждаваното на стабилен данъчен режим за целия период на експлоатация на интерконектора Гърция- България е част от финансовия модел на проекта и елемент от окончателния бизнес план.      „Подписаните документи и споразумения правят проекта необратим, гарантират неговото строителство и работа през следващите десетилетия“, подчерта министър Петкова. Тя благодари на гръцкия си колега Константинос Хадзидакис за положените усилия в посока ускоряване работата по строителството на газовата връзка Гърция-България. По нейните думи интерконекторът ще бъде въведем в търговска експлоатация през второто полугодие на 2020 г. „Проектът помага както на Гърция и България, така и на съседните страни да засилят безопасността на енергийните доставки, гарантирайки диверсификацията на източниците и маршрутите на природен газ“, каза гръцкият енергиен министър Хадзидакис.   По време на днешното събитие бяха подписани няколко важни споразумения и договори, с които се дава пълна мобилизация на строителството на ключовата интерконекторна връзка Гърция-България. Парафиран бе договорът за заем от Европейската инвестиционна банка в размер на 110 млн. евро. Потвърждаването на финансирането на газопровода е ключов елемент за строителството на интерконектора.\r\nВ рамките на дългосрочен ангажимент, компаниите „Булгаргаз“ ЕАД, DEPA S.A. и Edison подписаха споразумение, което регламентира услугите по пренос на природен газ по междусистемната газова връзка. Сключено бе и актуализирано акционерно споразумение между „Български енергиен холдинг“ ЕАД и „IGI Poseidon“, с което се приема окончателният бизнес план и бюджет за строителството на газовата връзка.  В рамките на визитата на гръцкия министър Хадзидакис бяха подписани и договорите с избраните изпълнителни – гръцките компании Corinth Pipework Industries S.A. и АVAX S.A. Изграждането на електроенергийната междусистемна връзка Марица Изток-Неа Санта също бе обект на внимание по време на срещата между Теменужка Петкова и Константинос Хадзидакис. Министър Петкова информира, че през следващата година ще започне строителството на територията на България, чието трасе е 123 км. Предвижда се връзката да бъде въведена в експлоатация през 2023 г. ", "date": "2019.10.10", "title": "Интерконекторът с Гърция вече е финансово гарантиран"}
{"url": "https://www.actualno.com/curious/dneven-horoskop-za-11-oktomvri-news_1383687.html", "text": "             Това е ден, който да посветите на красотата. Каквото и да правите търсете съвършенсвото и не се отказвайте, докато не го постигнете. Днес не са препоръчителни крайните решения. Каквото и да правите бъдете предпазливи. Това се отнася най-вече до сексуалните ви контакти.   Очаква ви успешен ден, в който ще сте в пълна хармония със себе си и околните. За обвързаните представите на знака това е добър ден за предложение за брак.     Днес реалността и фантазиите ви ще са в опасна близост. Оставяйте си повече време за размисъл, ако се наложи да взимате решение. Днес ще имате някои проблеми с дисциплината. Това може би е знак, че трябва да промените правилата. Различното ще ви вдъхнови. Днес спокойно може да се отдадете на мечтите си. Дори ще имате шанс да реализирате някоя от тях, ако покажете висока степен на дисциплина.   Везни Днес не си правете големи планове. Обстоятелствата няма да са предвидими. Бъдете гъвкави.    Днес може да претърпите неуспех. Това е знак, че е време да се заемете с нещо ново и различно от досегашната ви дейност. Денят ще подложи издържливостта ви на изпитание. Не преставайте да мислите за това, което преследвате и няма да ви е толкова трудно. Козирог    Днес ви очакват приятни новини, но това ще се случи в края на деня. До тогава не предприемайте отчаяни действия. Днес не потъвайте в чужди и празни мисли. Отхвърлете всичко ненужно и бъдете верни на себе си и вашите мисли и желания. Този петък заложете на спокойствието. Каквото и да става заложете на равния тон. Ще се изненадате от себе си. ", "date": "2019.10.10", "title": "Дневен хороскоп за 11 октомври"}
{"url": "https://www.actualno.com/europe/ekoaktivisti-prevzeha-letishteto-v-london-sprjaha-polet-video-i-snimki-news_1383657.html", "text": "       Самолет се върна на терминала на летището в Лондон Сити, след като протестиращ срещу бездействието спрямо климатичните промени беше арестуван на борда му, съобшава Sky news.      Точно преди да излети за Дъблин, когато самолетът бил в края на пистата, активистът станал и започнал да говори за климатичните промени. Той отказал да седне и така предизвикал отлагането на полета.\r\nВ крайна сметка след ареста и с 2 часа закъснение, пътниците продължили пътя си за Дъблин.\r\nКадри, споделени в Twitter, показват как се е развила ситуацията в самия самолет.   Протестиращият е част от движението \"Бунт срещу унищожението\" , които вече 4-ти ден блокират различни части от Лондон. Сега на техния прицел е летището.\r\nПо думите на протестиращите плановете да се разшири летището в източен Лондон на стойност 2 млрд. лири са в конфликт с ангажимента, поет от правителството страната да стане въглородно неутрална до 2050г, съобщава BBC.     Затова стотици демонстранти се опитаха да затворят летището, за да обърнат внимание, че летенето също е вредно за климата. Полицията бързо се намеси и последваха масови арести.     Активистите на \"Бунт срещу унищожението\" започват това, което наричат ​​тридневна \"окупация на сградата на терминала в стил Хонконг\".\r\nЗа да предотврати нови блокади, полицията проверяваше пристигащите на  летището с искане да видят бордните им карти и прекарваше пътуващите  през страничен вход за терминала.\r\nГоворител на летището в Лондон Сити посъветва пътниците да проверят актуалната информация за своя полет преди пътуване.   \"Продължаваме да работим в тясно сътрудничество със Столичната  полиция, за да гарантираме безопасната експлоатация на летището, което  остава напълно отворено и работи\", каза той.    Вчера палатки блокираха улиците в Уестминстър, водещи до площада на Парламента. Въпреки това и днес районът около сградата и Уайтхол остана затворен за движение. Допускат се само велосипедисти и полицейски коли.\r\nПротестът беше подкрепен и от бащата на британския премиер Борис Джонсън, докато синът му призоваваше демонстрантите да съберат \"миришещите си на хашиш\" палатки и да се махнат.\r\nСтенли Джонсън каза на демонстрантите от движението \"Бунт срещу  унищожението\", че са ръководени от правилни доводи в искането си за  свеждане до нула на въглеродните емисии.  Това е четвъртият ден от протестите срещу изменението на климата на  движението \"Бунт срещу унищожението\" в централен Лондон и други големи  градове по света. Арестуваните от началото на протестите само в Британската столица вече са над 500. ", "date": "2019.10.10", "title": "Екоактивисти превзеха летището в Лондон, спряха полет (ВИДЕО И СНИМКИ)"}
{"url": "https://www.actualno.com/burgas/kak-da-se-pogrijim-za-kolata-si-predi-zimata-da-e-napomnila-za-sebe-si-news_1383551.html", "text": "      Сега е най-подходящото време шофьорите да се погрижат за автомобилите си и да ги подготвят за зимата, категорични са специалистите.       разговаря с хората, които са отговорни това да стане по професионален и сигурен начин. Стилиян Недялков работи в автосервиз в Бургас. Той съветва шофьорите: „Това, което задължително трябва да се направи за зимните условия е - първо трябва да се прегледа акумулатора , защото някои от тях през зимата могат да създадат проблеми. Също трябва да се провери заредена ли е колата с антифриз, да се поставят хубави чистачки и зимна течност за тях. Ако колата е на дизел да се прегледат свещите за да пали добре колата“.\r\nВсеки, който иска да е спокоен, когато тръгва на път, трябва да мине през автосервиз, дори и при на-малкото съмнение, добавя специалистът. Според него е много важно специалистите да преценят готов ли в автомобилът за студените дни. За другите неща по поддръжката на колата, като накладките и смяната на маслото, трябва да се следи по всяко време, не само през зимата. Подмяната на летните гуми със зимни е другото задължително условие за сигурност на пътя. За Петьо Атанасов, собственик на сервиз за подмяна и поддръжка на гуми, обяснява: “ Паднат ли температурите под 9 градуса е задължително гумите да се сменят . Ако се ходи на планина това трябва да се направи още сега, задължително. Бургазлии имат още малко време, но е добре да се възползват от топлата есен и да наблюдават времето. При предприемане на по-дълго пътуване е добре вече гумите да са сменени.“На въпрос на какво трябва да знаят шофьорите, за да изберат качествени гуми, Атанасов обяснява:“При избора на гуми хората трябва да проверяват годината на производство, макар че, ако гумите са добре съхранявани дори да са по-стари могат да се ползват. Имаме клиенти които си държат гумите вкъщи по 5-6 години и когато дойде сезонът за подмяна ги носят при нас за да ги поставим. Ако са на добро съхранение няма проблеми“.  Мнението на специалиста за гумите втора употреба, е че в сичко зависи от грайфера и годината на производство . Не ги отрича, но има наблюдения, че вече се използват по-рядко. „Преди 3-4 години 80 процента от хората караха колите си с гуми втора употреба, а сега процентът е паднал на 50“.\r\nОсвен тези съвет, всеки шофьор трябва добре да познава възможностите на автомобила си и да следи за неговото състояние през всички сезони. Това ще помогне за безопасното придвижване и сигурността на всички участници в движението. ", "date": "2019.10.10", "title": "Как да се погрижим за колата си преди зимата да е напомнила за себе си"}
{"url": "https://www.actualno.com/sofia/linejki-pojarni-i-patrulki-letjat-kym-hiltyn-zaradi-falshiv-signal-news_1383674.html", "text": "       са били насочени към столичния хотел \"Хилтън\" заради сигнал за пожар. При пристигането си екипите са устоновили, че       Припомняме, че за подаване на фалшиви сигнали в Закона за националната система за спешни повиквания с Единен европейски номер 112 са предвидени санкции, изразяващи се в съставяне на .   Който ползва не по предназначение ЕЕН 112, се наказва с . За неверни или заблуждаващи съобщения и сигнали за помощ глобата е от 2000 до 5000 лв. Когато в тези случаи са мобилизирани ресурси на службите за спешно реагиране, наказанието е глоба от 10 000 до 20 000 лв.\r\nПоследното е в случай че не подлежи на по-тежко наказание, както и обезщетение за причинените на службата вреди.  При повторно нарушение налаганите глоби или имуществени санкции са в двоен размер .  ", "date": "2019.10.10", "title": "Линейки, пожарни и патрулки летят към \"Хилтън\" заради фалшив сигнал"}
{"url": "https://www.actualno.com/crime/gazova-butilka-plamna-v-apartament-v-stara-zagora-edna-jena-postrada-news_1383648.html", "text": "      Газова бутилка пламна в апартамент на 8-ия етаж в блока на БКП-то в Стара Загора. Сигнал за инцидента е получен около 11:45 часа, съобщи \"Дарик\".      На място са пристигнали огнеборци с един противопожарен автомобил, които бързо потушили огън.   При възпламеняването на газовата бутилка леко е пострадала възрастна жена. Тя е откарана за преглед в старозагорската болница.    ", "date": "2019.10.10", "title": "Газова бутилка пламна в апартамент в Стара Загора, една жена пострада"}
{"url": "https://www.actualno.com/europe/dvama-pretendenti-za-premier-na-kosovo-news_1383680.html", "text": "      Който получи повече гласове, той ще стане . Затова се договориха днес на среща лидерът на движение „Самоопределение” Албин Курти и Вьоса Османи - кандидатът на Демократичния съюз за Косово за министър-председател, предаде БГНЕС. Двамата лидери са постигнали споразумение за съвместно управление на страната. Министър-председател ще стане онзи, който е спечелил повече гласове. Разлика от дори само един глас ще бъде от решаващо значение. Централната избирателна комисия на Косово реши днес да започне повторно преброяване на гласовете от 303 от общо 2 547 избирателни секции заради техническа грешка в изборните протоколи.      На проведените в неделя предсрочни парламентарни избори движение „Самоопределение” получи 25,49 % от гласовете, а Демократичният съюз за Косово – 24,82 %. На двете партии ще им се наложи да управляват заедно. Преди няколко дни Албин Курти заяви, че национално обединение с е невъзможно, но е възможна , за да се приближи Косово към ЕС. Курти обяви още, че ако бъде избран за министър-председател, ще уважава символите на Косово, които е критикувал, но по време на срещи с политици от „няма да гледа кое знаме от коя страна е поставено – националното или държавното”. Той ще работи за създаване на общ пазар с Албания, общ регистър на стопанските дейности, съвместна правителствена комисия за външни работи и други.    ", "date": "2019.10.10", "title": "Двама претенденти за премиер на Косово"}
{"url": "https://www.actualno.com/society/skandalyt-v-bnr-ima-signal-ot-generalnija-direktor-za-izmami-s-obshtestveni-porychki-news_1383663.html", "text": "      От генералния директор на БНР Светослав Костов има сигнал в ДАНС за нарушения при обществени поръчки в БНР, включително \"надписани\" договори, със завишени суми, с платени дейности, които не са включени в предмета на договора, за изчезнала информация от служебни компютри.      Сигналът е постъпил на 26 септември и тепърва държавното обвинение прави проверки т.е. тепърва ще става ясно дали и кога ще има обвинителен акт. От ДАНС също не са проверявали, а преписката им е дошла в Софийска градска прокуратура вчера, 9 октомври. Това обяви главният прокурор Сотир Цацаров по време на специалното си изслушване в парламента за ситуацията в Националното радио. Според Цацаров, за събитията в БНР и спирането на \"Хоризонт\" и \"Преди всички\" за около 4 часа и половина на 13 септември има две групи, които твърдят различни неща. Първата група, представена от главния прокурор чрез показания на журналистката Силвия Великова, обяснява спирането на програма \"Хоризонт\" с външен натиск. Цацаров посочи показания на Великова, че генералният директор Светослав Костов инициирал среща с нея в Борисовата градина на 11 септември. Там Костов ѝ обяснил, че трябва да я свали, защото го притискали и щели да орежат бюджета на БНР. Използвал е аргумент и за децата си – как щял да ги храни, ако Великова остане водещ на \"Преди всички\" и водещ репортер в съдебния ресор на радиото.  Същевременно, Цацаров обясни, че има разминаване в показанията за случилото се на 11 септември в Борисовата градина. Генералният директор казва, че минал през Борисовата градина, видял Великова и нейна колежка, която била в майчинство, поздравил ги и продължил, обясни обвинител номер 1. Тепърва обаче прокуратурата ще търси показания от въпросната колежка - най-вероятно в рамките на досъдебното производство. Но Цацаров добави и, че на 11 септември, заради \"спешни проблеми с бюджета на БНР\", Костов се върнал от командировка от чужбина - поне така е казал.\r\n\"Аз лично не съм искал от никого да бъде заменяна Силвия Великова като журналист, отразяващ събития и като водещ на предаване\", казал Костов съгласно думите на Цацаров.\r\nЩо се отнася до командировката на Силвия Великова в Стара Загора точно на 13 септември – да обучава кадри там, твърденията пак са две. Директорът на радиото в Стара Загора казва, че заповедта е била спешна, докато Светослав Костов твърди, че заповедта била планирана и предварително съгласувана – за да обучава Великова млади колеги в специална академия.    В обобщение главният прокурор заяви, че наблюдаващият прокурор ще образува преписка, защото има данни за престъпление при спирането на сигнала на 13 септември. Сотир Цацаров отговори и на въпрос на депутата от БСП Александър Симов – ще бъдат изискани разпечатки от всички мобилни комуникации на посочените в свидетелските показания участници в цялата история.    Има противоречие кога точно е възстановено излъчването. Цацаров обясни, че Светослав Костов е изпратил мейл в 8:07 часа на 13 септември до НУРТС да бъде пуснат по-рано сигнала - към 10:20 часа. Съответно, твърдението при тази версия е, че радиото отново е в ефир към 10:18 часа. А директорът на дирекция \"Техника\" в БНР твърди, че около 9:00 часа  Костов му се обадил и поискал да каже на НУРТС да пусне сигнала към  10:20 часа. Официално обаче Цацаров посочи времеви диапазон на спирането 6:00 - 10:42 часа. Освен това, Цацаров съобщи, че на 24 септември репортер от БНР се оплакал, че на 20 септември се стигнало до скандал между въпросния човек и един от редакторите на радиото – дали да бъде излъчена определена новина. Репортерът твърди, че редакторът го нападнал и е представил медицинско свидетелство за лека телесна повреда – на врата. Разпитана е и г-жа Даниела Късовска, заместник на ръководителя на програма \"Хоризонт\", която описала конфликт и опит да бъдат разтървани спорещите.   Припомняме, че заради всичко случило се СЕМ стартира процедура за освобождаване на Светослав Костов. Какво предстои - осведомете се в !\r\nГлавният прокурор не пожела обаче да коментира стартираната процедура от СЕМ за  предсрочно освобождаване на генералния директор на БНР и подчерта, че трябва да се изяснят всички факти и версии. Той изрази надежда, че част от версиите ще могат да отпаднат или да се потвърдят в резултат на проверките на телефонните разговори. „Някои от свидетелите са категорични по отношение на телефонни номера – в момента, в който са давали обяснения в прокуратурата са посочвали конкретен час и абонатен номер. Съдебните разрешения са входирани при съответните мобилни оператори и оттам нататък зависи от техните отговори.   В отговор на журналистически въпрос, ако се установи, че побоят е извършен от роднина на Силвия Великова дали придобива случаят нещо общо с цялата верига от събития, Цацаров каза: \"Най-вероятно придобива, но аз нямам право да съобщавам имена на пострадали и заподозрени, защото нямам право да предрешавам наказателна отговорност, но конфликта е бил на професионална основа, не е бил на лична основа. Конфликтът е бил защо не се излъчва дадена новина, коя е тази новина тепърва ще се установява\". Помолен да коментира за заплахите към Пеевски, главният прокурор заяви: „По същия начин, по който се реагира на всички опити, заплахи, включително предадени по официален път по отношение на Делян Пеевски и по отношение на Доган, по същия начин се реагира и по отношение на заплахи, дошли по надлежен ред от лице, което е бизнесмен, собственик на медийна група и е публично известен с критичните си позиции спрямо прокуратурата. Разлика между него и Делян Пеевски няма. По същия начин се действа и спрямо него - в негова защита“.\r\nЗа истерията за отнемане на децата, която се разгърна в няколко града, главният прокурор съобщи, че е заведено едно досъдебно производство на територията на Сливен. Проведени са интензивни разпити с няколко заподозрени лица, добави Цацаров и категорично отрече да има замесен служител от пресцентъра на Министерството на отбраната. „Данни за участие на човек от пресцентър на МО бяха казани в национален ефир от медия. Сигнал при нас от граждани, институция, ДАНС или друга не са постъпвали. Ако някой или този, който твърди, че това е така, той е свободен да подаде сигнал, но в рамките на това което правим, включително на територията на Сливен няма данни за такова участие.\r\nГлавният прокурор заяви, че няма данни за участие на политици и уточни: \"Имаме данни на този етап за участие на местни общности, лидери, на местни общности и лидери на местни религиозни общности\". ", "date": "2019.10.10", "title": "Скандалът в БНР: Има сигнал от генералния директор за измами с обществени поръчки"}
{"url": "https://www.actualno.com/asia/netanjahu-turcija-izvyrshva-etnichesko-prochistvane-sreshtu-kurdite-news_1383671.html", "text": "      Израел заклейми \"нахлуването\" на Турция в контролираните от кюрдите  региони на Сирия и предупреди срещу \"етническо прочистване\" на кюрдския народ, каза в изявление премиерът Бенямин Нетаняху.      \"Израел категорично осъжда турското нашествие в кюрдските области в Сирия и предупреждава срещу етническото прочистване на кюрдите от Турция и нейните марионетки\", се казва в изявлението.   \"Израел е готов да предостави хуманитарна помощ на храбрия кюрдски народ.\"\r\nТова е първият публичен коментар на Нетаняху за турската военна офанзива „Мирна пролет“ срещу Североизточна Сирия.   ", "date": "2019.10.10", "title": "Нетаняху: Турция извършва етническо прочистване срещу кюрдите "}
{"url": "https://www.actualno.com/crime/8-godishno-dete-udareno-ot-djip-na-peshehodna-pyteka-news_1383695.html", "text": "      Осемгодишно дете е било ударено от джип на пешеходна пътека в Пловдив. Закарано е в болница за прегледи, съобщиха от полицията, цитирани от .      Инцидентът е станал на бул. \"Васил Априлов\". Сигналът е получен в 14:10 ч. Шофьорът, блъснал детето, е на 40 г. Тестван е с дрегер за алкохол, резултатът е отрицателен.   По първоначални данни шофьорът не успял да спре пред пешеходната пътека, съобщава Нова тв.\r\nОглед е направен от служители на КАТ. Причините за произшествието се изясняват.   ", "date": "2019.10.10", "title": "8-годишно дете ударено от джип на пешеходна пътека"}
{"url": "https://www.actualno.com/europe/italija-potvyrdi-vlizaneto-si-v-programata-za-f-35-news_1383560.html", "text": "      Министърът на отбраната на Италия Лоренцо Гуерини обяви, че правителството в Рим възнамерява да влезе в инвестиционна програма за изтребителите F-35, предава Reuters.      „Обновяването на нашия флот е необходимост, която не може да бъде отложена“, заяви в интервю за италианския вестник Il Corriere della Sera членът на управляващата Демократическа партия Герини. „Мога да ви уверя, че участието на Италия в програмата F-35 отговаря на целите за ефективност и ефикасност на военния инструмент“, допълни политикът.   Луиджи Ди Майо, лидер на управляващото Движение „Пет звезди“, заяви миналата година, че изтребителите F-35 не са приоритет за страната и че участието на страната в програмата трябва да бъде преразгледано през 2019 г. ", "date": "2019.10.10", "title": "Италия потвърди влизането си в програмата за F-35"}
{"url": "https://www.actualno.com/europe/shvejcarija-veche-ne-e-v-sivija-spisyk-na-es-news_1383558.html", "text": "      ЕС премахна и четири други страни от на данъчните убежища, предава БГНЕС.      \"Албания, Коста Рика, Мавриций, Сърбия и Швейцария са приложили преди крайния срок всички необходими реформи, за да се съобразят с принципите за добро управление на данъците в ЕС\", заявиха 28-те финансови министри на блока.   Сивият списък на ЕС включи след неговото учредяване през декември 2017 г. заради неадекватни , но тя изрази ангажимент да го реформира.\r\nПрипомняме, че в сивия списък са държави с проблематични данъчни системи, но които са \"поели писмени обещания\" да коригират законодателството си. Те трябва да изпълнят ангажиментите си в срок от 1 година за развитите държави и 2 г. за развиващите се, като Еврокомисията ще наблюдава изпълнението и ще предлага те да бъдат вадени от него или прехвърляни в черния списък.  Тези държави засега няма да бъдат наказвани и ЕС няма да променя данъчните си режими с тях в очакване да се поправят.\r\nΠpeз 2019 г. мoнитopингът (cивият cпиcъĸ) пpoдължава пo oтнoшeниe нa дpyги 34 дъpжaви. Cĸpинингът e ycъвъpшeнcтвaн, ĸaтo ĸъм нeгo са дoбaвeни пoвeчe зaдължитeлни ĸpитepии зa пpoзpaчнocт. B cлeдвaщия cĸpининг щe бъдaт вĸлючeни и тpи дъpжaви oт гpyпaтa нa Г-20 — .   Юpиcдиĸциитe, вĸлючeни в чepния cпиcъĸ, ce cблъcĸвaт c пo-cтpoг ĸoнтpoл въpxy тpaнзaĸциитe c EC, въпpeĸи чe вce oщe нe ca пpeдвидeни caнĸции oт дъpжaвитe oт EC.    Критериите за съставянето на черния списък са три: прозрачност и честност на данъчната система и съответствие с критериите на Организацията за икономическо сътрудничество и развитие (ОИСР), която проследява в 100 държави стратегии за избягване плащането на данъци върху печалбата в страни, където такива не се дължат или са много ниски. ", "date": "2019.10.10", "title": "Швейцария вече не е в сивия списък на ЕС"}
{"url": "https://www.actualno.com/europe/zelenski-obvini-poroshenko-che-gotvi-nov-majdan-news_1383563.html", "text": "      Украинският президент Владимир Зеленски обвини своя предшественик Петро Порошенко в опит да оглави нов Майдан. Това заяви Зеленски на пресконференция, съобщават \"Страна.ua\" и Лента.ру.      \"Грешката на Порошенко е в това, че той мисли, че е готов да бъде лидер на друг Майдан\", заяви Зеленски.   По мнението му, Порошенко \"на физиологическо ниво\" забравя, че той вече не е президент и не иска да повярва в това.\r\n\"Но проблемът е в това, че той леко подстрекава хората. Ето той ходил, разхождал се и внезапно дошъл на Майдана\", заяви Зеленски.  Украинският президент заяви, че не се бои от нов Майдан. \"Във всеки момент, ако обществото не иска да бъда президент, няма да има кръвопролития. Но хората тогава точно няма да изберат спиране на войната от меню, което е на продажба на политическия пазар\", заяви Зеленски.\r\nДнес, 10 октомври, Владимир Зеленски даде първата си няколко часова конференция. Журналистите се допускат до президента на няколко групи.   Припомняме, на 6 октомври 10 хил. души организираха акция на площад \"Независимост\" в Киев.    Акцията бе срещу подписването от Украйна на \"формулата Щайнмайер\" за регулиране на конфликта в Донбас. Те смятат, че \"формулата\" е капитулация за Киев. На площада дойде и Порошенко със своята съпруга. Бившият президент заяви, че \"формулата Щайнмайер\" е написана в Кремъл.\r\n\"Формула Щайнмайер\" бе предложена от сегашния президент на Германия Франк-Валтер Щайнмайер се определя от механизма за определяне на особен статус на Донбас, възможна амнистия и избори на териториите, които не са контролирани от Киев. ", "date": "2019.10.10", "title": "Зеленски обвини Порошенко, че готви нов Майдан"}
{"url": "https://www.actualno.com/analysis/ostava-li-sasht-nadejden-partnior-sled-reshenieto-na-trymp-da-se-ottegli-ot-sirija-news_1383550.html", "text": "      Внезапното на САЩ Доналд Тръмп да изтегли  американски войски от сирийско-турската граница за сметка на сирийските  кюрди, е в медиите. Това позволи на Турция да започне военна . Днес Тръмп захрани с още хляб медиите обяснявайки решението си с \"Кюрдите не помогнаха на САЩ през Втората световна война, не помогнаха в Нормандия – помагат в Сирия, защото се бият за своите земи\".      Вестник \" \" посочва, че внезапното решение на  Тръмп може да подкопае надеждността на САЩ като партньор , защото  американско-кюрдският съюз срещу \"Ислямска държава\" (ИД) беше успешен. Но може би не става  дума за изоставяне на кюрдите, а ставащото би могло да се разглежда и  като поредна проява на стила на Тръмп.   Президентът на САЩ отдавна даде  да се разбере, че целта му е пълно и окончателно изтегляне от дългите  войни в Близкия изток. Освен това той изрази готовност да прави външна  политика, воден от инстинктите си, дори в разрез със съветите на неговия  кръг от експерти по национална сигурност, и случаят изглежда е такъв.\r\nНо  оттеглянето повдига и въпроси за ангажиментите на САЩ към отдавнашен  военен съюзник и за формулирането и надеждността на американската  политика в сферата на националната сигурност.  Изданието цитира сенатора демократ Тим Кейн, който заяви в  понеделник, че \"доктрината Тръмп продължава: изоставяй съюзниците и  насърчавай противниците\". - близък  съветник на президента по националната сигурност, също каза, че това е  било \"импулсивно решение\", което е \"късогледо и безотговорно\".\r\nВ. \"The Washington Post\" извежда в заглавие, че \"Тръмп отбеляза началото на гротескна заключителна част във войната срещу \"Ислямска държава\". Примирявайки се с турското нахлуване в Североизточна Сирия, президентът Тръмп отвори вратата за нещо, което може да се превърне в истински кошмар за Съединените щати и съюзниците им: възраждането на смъртоносната терористична организация, нарекла се \"Ислямска държава\" (ИД), алармира вестникът.   Опасността не се крие само в спящите клетки на групировката, които са още активни и които произведоха вчера три самоубийствени атаки в бившата столица на терористите Ракка. По-големият риск произлиза от около 11 000 бойци на ИД, задържани от Сирийските демократични сили (СДС) - ръководената от кюрдите милиция, която Тръмп изоставя - и които сега може да се опитат да избягат.    Докато СДС се мобилизира за битка с турците, вероятно сигурността в около 20 импровизирани затвора ще се влоши, казаха американски представители. Американските военни обявиха, че няма да поемат контрол върху тях, няма да го направят и европейските им съюзници. Турската претенция, че може да контролира лагерите, е несъстоятелна, като се има предвид, че много от тези терористи са пристигнали в Сирия, преминавайки през Турция.\r\nКаскадата от лоши новини може да стане и по-лоша, ако бързо не бъдат предприети действия. Американски служители се опасяват, че с влошаването на сигурността хуманитарните агенции на ООН може да занемарят контрола върху лагера Ал Хол, където има над 70 000 бежанци, повече от 25 процента от които са роднини на убити или пленени бойци на Ислямска държава.\r\nПрез последните дни в Ал Хол имаше бунтове, а посетители свидетелстват, че в някои райони в него влизането е прекалено опасно. Изданието посочва, че ако турското нахлуване не е бърза и ограничена операция, на каквато Тръмп се надява, може да се стигне до ужасяващ сценарий. С влошаването на сигурността в Североизточна Сирия, бойците на ИД може да избягат от затворите, да щурмуват лагера Ал Хол и да се съберат със семействата си, а след това да подновят терористичните нападения срещу Запада, които започнаха през 2014 г.   Стряскащият риск от превръщане насила на победата срещу ИД в поражение е резултат от хроничния провал на политиката на правителството на Тръмп, смята вестникът.Това, което сега става в Сирия, е рана, която Тръмп сам си нанесе. Това ще му излезе скъпо политически, но има и по-дълбок проблем. Американските успехи в Близкия изток са толкова малко и толкова ценни, за да бъдат прахосвани. Но именно това изглежда се случва сега в тази гротескна заключителна част на войната срещу ИД, обобщава \"The Washington Post\". ", "date": "2019.10.10", "title": "Остава ли САЩ надежден партньор, след решението на Тръмп да се оттегли от Сирия?"}
{"url": "https://www.actualno.com/asia/voennata-operacija-na-turcija-obezceni-lirata-sprjamo-shtatskija-dolar-news_1383596.html", "text": "      Турската лира се обезцени спрямо щатския долар. Инвеститорите реагираха на негативната международна реакция след началото на военната операция на Турция срещу сирийските кюрди в Североизточна Сирия, информира \"Ройтерс\".      Лирата се обезцени до 5,88 за долар спрямо 5,8740 при затварянето на пазарите вчера. Тя се обезцени с 0,5 на сто в сряда, когато започнаха въздушните удари.   Турската армия атакува позиции на кюрдските сили в Сирия, които са разглеждани от Анкара като терористична организация.\r\nЛирата е под натиск, откакто Белият дом обяви изтеглянето на американските войници от сирийския регион до границата с Турция. Впоследствие военната операция принуди международната общност да осъди действията на Анкара.  Инвеститорите са обезпокоени от предлаганите в САЩ санкции срещу Турция след началото на операцията. Има призиви за налагане на санкции, които да засегнат финансите на турската армия и американските активи на президента Реджеп Ердоган.\r\nСпоред експерти натискът на пазара може да продължи до срещата на Ердоган с Доналд Тръмп през ноември.    ", "date": "2019.10.10", "title": "Военната операция на Турция обезцени лирата спрямо щатския долар"}
{"url": "https://www.actualno.com/europe/francija-prodyljava-da-spira-razshirjavaneto-na-es-news_1383536.html", "text": "      Срещата на посланиците на държавите-членки на ЕС не доведе до напредък в позицията на Франция относно започване на преговори за членство с Албания и Македония. Поне до срещата на министрите в Люксембург следващата седмица не се  очаква да настъпи промяна. Решението трябва да вземе президентът Еманюел  Макрон, съобщава МИА, позовавайки се на дипломатически източници.      Преди дни стана ясно, че Северна Македония и Албания да бъдат разделени, с цел постигане на компромис между държавите-членки на ЕС на 15-ти октомври. Предложението можеше да помири тези, които се опитват да интегрират балканските държави към Евросъюза с онези, които са против като Франция, Холандия и Дания. Още тогава се разбра, че решаващ глас ще има Франция, като решението ще бъде взето лично от Еманюел Макрон.   Преговорите между държавите-членки на ЕС са фокусирани повече върху евентуалното разделяне на Македония и Албания, по-конкретно върху позицията на Холандия и поставените от страна на Германия условия. Все пак преобладава мнението, че двете страни трябва да вървят в пакет.\r\nЗа някои от държавите-членки отделянето на Албания е проблемно, поради което „ще създаде усещането, че от преговорния процес се отделят страни с преобладаващо мюсюлманско население”, докато за други въпросът е в регионалната стабилност и опасенията, че ако бъде блокирана,Тирана би повлияла негативно върху диалога Белград – Прищина.  Дори и на някои държави да не им харесва идеята за разделяне, ако Франция застане твърдо зад тази позиция, най-вероятно тя ще бъде възприета. Смята се, че е по-добре поне една страна да започне преговори, отколкото никоя. В крайна сметка, всичко зависи от решението на Макрон, смятат дипломати.\r\nПозицията на Холандия окуражи привържениците на разширяването на ЕС, но все още не е сигурна дали решението ще се вземе идния вторник. В зависимост от динамиката на разговорите на срещата на министрите в Люксембург ще стане ясно дали държавните е правителствени ръководители ще трябва да вземат решение по време на срещата на върха на 17 октомври в Брюксел.Ф    ", "date": "2019.10.10", "title": "Франция продължава да спира разширяването на ЕС"}
{"url": "https://www.actualno.com/cinema/epic-drama-predveshtava-svjat-v-plamyci-ot-10-noemvri-s-grandiozna-predpremiera-na-lilav-kilim-vyv-varshava-news_1383567.html", "text": "              Epic Drama, най-новият ТВ канал от семейството на TV1000 и Viasat History, направи ексклузивна премиера на вече международно признатата ТВ драма в седем части за Втората световна война преди седмица в полската столица. Варшава е един от главните театри на събитията в сериала, наред с Берлин, Париж и Манчестър.\r\nМладите актьори в главните роли Джона Хауер-Кинг и Джулия Браун, както и изгряващата полска звезда, Зофия Вихуач, редом до полските актьори, познати от сериала „Студена война“, Томаш Кот и Борис Шиц, се срещнаха с журналисти от Полша и целия регион на Централна и Източна Европа в култовия културен център „Конесер“ в район Прага на Варшава, за да отбележат предстоящата на 10 ноември, неделя, ексклузивна премиера по Epic Drama.   В рамките на предпремиерия ден бе направена прожекция на първи епизод на „Свят в пламъци“ в кинозалата на автентична сграда - фабрика за водка, част от комплекса Конесер, както и индивидуални интервюта за гостуващите журналисти с продуцентите и актьорите от продукцията, официална гала вечер на характерния за Epic Drama лилав килим и тематично парти с музика от 1930-те.\r\nСниман на множество локации в Европа, включително Полша, Германия, Франция и Обединеното кралство, „Свят в пламъци“ разказва за първата година на Втората световна война в 7 едно-часови епизода, като започва с окупацията на Полша от страна на Германия през септември 1939 г. и завършва с битката за Британия.\r\nСериалът има звезден актьорски състав, оглавен от носителката на Оскар за ролята в „Колкото толкова“ с Джак Никълсън, Хелън Хънт, номинирата за Оскар за ролята си в „Невидима нишка“ с Даниел Дей-Луис, Лесли Манвил, и познатия от „Игра на тронове“ и „Властелинът на пръстените“, Шон Бийн. В главните роли в сюжетна линия на любовен триъгълник между Варшава и Манчестър са младите таланти Джона Хауер-Кинг, актьор с американски и английски паспорт, познат от „Малки жени“ и “Песента на имената” редом до Тим Рот и Клайв Оуен, шотландската актриса, позната от сериала „Последното кралство“, Джулия Браун, и полската актриса, Зофия Вихуач с появи в сериала „1983“ на Netflix и „Романови“ на Amazon Studios.       Вице-президент ТВ канали и продукти на Viasat World, казва:  , Естония, Гърция, Турция, Латвия, Литва, Румъния и Украйна, в 21:00 централноевропейско време в Хърватия, Чехия, Унгария, Сърбия и Словения и в  21:30 в Полша.    ", "date": "2019.10.10", "title": "Epic Drama предвещава „Свят в пламъци“ от 10 ноември с грандиозна предпремиера на лилав килим във Варшава "}
{"url": "https://www.actualno.com/asia/ankara-operacija-izvor-na-mira-v-sirija-proticha-po-plan-news_1383585.html", "text": "      Току-що започналата нова, трета по ред операция на Турция в Северна Сирия е проведена успешно по въздух и земя. Това увериха от Министерството на националната отбрана в Анкара, съобщава турският вестник Yeni Safak, цитиран от агенция \"Фокус\".      „Операция „Извор на мира“ се проведе успешно както по въздух, така и по суша през цялата нощ. Предварително определените цели са поразени. Операцията протича по план\", се казва в съобщението на ведомството.\r\nПрипомняме, че в сряда на изток от река Ефрат в северната част на Сирия, за да осигури границите си чрез елиминиране на терористични елементи и за да гарантира безопасното завръщане на сирийските бежанци. Акцията е насочена също и към запазването на териториалната цялост на Сирия.   Турция споделя 911-километрова граница със Сирия и Анкара отдавна предупреждава, че ще предприеме действия срещу заплахата от терористите източно от Ефрат и образуването на „терористичен коридор“ там.  Операцията е част от плановете на турския лидер Реджеп Ердоган да презасели 2 милиона сирийци в 30-километрова зона за сигурност, която ще бъде създадена в Сирия, простираща се от река Ефрат до иракската граница, включително Манбидж. Присъствието на терористични групировки обаче рискуват нейното формиране.\r\nВ две отделни трансгранични операции Турция установи контрол върху площ от 4000 кв. км в Сирия. От 2016 г. насам Анкара проведе две големи военни операции в Северозападна Сирия - „Щита на Ефрат“ и „Маслинова клонка“.     ", "date": "2019.10.10", "title": "Анкара: Операция \"Извор на мира\" в Сирия протича по план"}
{"url": "https://www.actualno.com/mestniizbori2019/petyr-bojadjiev-shte-rykovodi-asenovgrad-do-vstypvaneto-na-sledvashtija-kmet-news_1383414.html", "text": "       Той е определен със заповед от 24.09.19 г., но последната дума дали това да остане така има местният парламент. Общинският съвет ще гласува решението тази сряда (09.10.19 г.). Ако предложението бъде прието временно изпълняващият длъжността кмет ще кметува за времето от края на мандата - 25.10.19 г. до полагане на клетва на новоизбраното управление.      Това изменение се налага съгласно Закона за местното самоуправление и местната администрация, който гласи, че когато кмет на община, район или кметство са регистрирани като кандидати за общински съветници или кметове, в 7-дневен срок преди края на мандата Общинският съвет избира временно изпълняващ длъжността, който трябва да е един от заместник-кметовете, както, като се определят и временни кметове за селата в общината.    Ето кои са избраните за временното управление в Асеновградско: община Асеновград - инженер Петър Бояджиев; Боянци - Даниела Георгиева; Избеглии - Ема Николаева; Леново - Нели Мътарова; Мулдава - Гюлджан Халил; Нареченски бани - Красимира Каладжиева; Нови извор - Галя Кирякова; Стоево - Христина Гъркова; Тополово - Ремзие Коджаали; Червен - Йорданка Русафова. За изпълняваната функция те ще получат допълнително възнаграждение в размер на 20% от определената основна заплата за временно изпълняваната длъжност, изчислено пропорционално на отработените дни. ", "date": "2019.10.10", "title": "Петър Бояджиев ще ръководи Асеновград до встъпването на следващия кмет"}
{"url": "https://www.actualno.com/politics/gerb-albanija-i-makedonija-mogat-da-se-razglejdat-v-paket-no-i-pootdelno-news_1383503.html", "text": "       Позицията ни за Македония и Албания е написана със самочувствие , което трябва да ни говори, че демонстрираме национално достойнство. Това каза председателят на Външна комисия и депутат от ГЕРБ Джема Грозданова по време на дебатите по декларацията на 44-ото Народно събрание за Северна Македония и Албания.       Според нея е възможно двете държави Албания и Македония да се разглеждат в пакет, но и поотделно . По думите й шансовете за Северна Македония са по-големи.   \"Самочувствието, което се вижда в тази рамкова позиция трябва да ни говори, че демонстрираме национално достойнство, което уважаеми \"Обединени патриоти\" смятам, че е ваша цел . Призовавам ви да не правим импровизации, а да се придържаме към това, по което дълго време работихме\", каза още Джема Грозданова.\r\nТя посочи, че досега не е приемана такава позиция . Председателят на външна комисия каза всичко това, тъй като депутатът от БСП Валери Жаблянов и представители на НФСБ възразиха, че не са запознати с декларацията и поискаха почивка.  \"Не исках да влизам в хронологията на предложенията за тази декларация и въобще в целия процес по нейната работа. Мислех, че вчера сме се уговорили, разбрали, съгласили. Стигнали до обща позиция след като МС прие една от най-добрите си рамкови позиции до момента по външнополитически въпроси, която не можахме да издържим на напрежението, че все пак ни гледат по телевизора и стигнахме до тази разправия.\r\nНяма как да не се спомене, че този процес на работа по този документ започна миналата седмица в понеделник, когато се събрахме представители на всички парламентарни групи\", каза още Джема Грозданова. Тя посочи, че Министерство на външните работи е представило проекта на рамкова позиция, като е била разпространена тази позиция с официални писма.   \"След това в понеделник около 15.00 ч. беше разпространено от мен проекта на декларация по всички пощи. Искахме тази декларация да бъде приета вчера сутринта преди Министерски съвет, защото това е логиката на парламентаризма. Не можахме да се разберем във времето, защото политическите групи искаха да направят предложения.    Събрахме се вчера сутринта на Председателски съвет и решихме, че ще се правят предложения и ще се консултират в рамките на председатели на групи, техни представители и членове на Комисията по външна политика. Дойдоха предложения. Благодаря на групата на \"БСП за България\" за предложенията, които направи, на \"Обединени патриоти\", в частност на ВМРО. Вчера сутринта на председателски съвет НФСБ присъства, но се оказа, че не са чели рамковата позиция. Имате време да я прочетете.\r\nВчера всичко това беше подкрепено, за да може днес да направим така, че най-накрая да излезем с една ясна категорична позиция по тема, по която много от нас сме ангажирани. Някои хора са твърде обсебени от тази тема, други не са, но темата е важна за България. За мен е неприятно, че все още в международните европейски документи се цитира основно срещата на върха в Солун от 2003 г\", каза още Грозданова. Според нея срещата в София трябва да влезе в историята.\"Искам българската роля в целия този процес да се цитира\", каза още Джема Грозданова. ", "date": "2019.10.10", "title": "ГЕРБ: Албания и Македония могат да се разглеждат в пакет, но и поотделно"}
{"url": "https://www.actualno.com/interview/marija-laleva-pred-actualnocom-ili-kazvash-istinata-ili-mylchish-pred-chitatelja-news_1383507.html", "text": "             Пред Мария обясни и защо не приема етикета \"феномен\" за романа си. „Живот в скалите“ е само една книга. Каквито се пишат и излизат от печат у нас всяка година. Не мога да я нарека \"феномен\", но и не мога да отрека, че към книгата има огромен читателски интерес, че се харесва, обсъжда, вълнува. Толкова рядко се радваме заедно на нещо, че наричаме това „феномен“. Да, задържа се в тройката на всички класации за продажба цяла година, което аз бих нарекла просто „успех“. е убедена, че темите в книгата са близки до читателите. \"Човек се отъждествява с героите, с болките, с размислите им. Книгата е емоционална и честна, въвежда те в свят хем познат, хем непознат, буди въпроси към самия читател, дава различна гледна точка, на моменти е провокативна и разбива стереотипи. „Живот в скалите“ запълва един огромен емоционален вакуум на човека, който всекидневно е изтикван в ъгъла на битието ни и е превърнат в публика, но не и в главен герой на изкуството и литературата. А книгата го направи главно действащо лице, превърна вътрешния му свят в център на внимание, върна му онази значимост, която всяко човешко същество заслужава. И има\".\r\nМария отговаря така на въпросите: сякаш е излишно да бъдат задавани, тъй като пред тях стои страхът на питащия дали няма да прозвучат тривиално, клиширано. Празно дори. И все пак се осмелявам и продължавам: \"Мария, настъпва ли умора у автора след подобен успех? Възможно ли е изобщо това?\"  \"Да, огромна умора от огромната отговорност, която авторът носи, когато осъзнае, че читателят му вярва\", казва тя. И все едно ми размахва пръст: \"Нямаш право на грешна пауза дори [...] Да носиш такава отговорност върху плещите си, би натежало на всеки. Още не съм толкова уморена, за да продължа със срещите, но усетя ли, че вече всичко съм казала на този етап за тази книга, ще замълча. Авторът наистина е добре да усети точното време за тишина. Приближавам към тишината си. Вече ми е нужна\".     И си мисля, че в тишина се прави най-пълноценната равносметка. Но този път не с числата. А с думите. \"Любов, благодарност, взаимност, разбиране\", изрича . Това всъщност е и пътят, през който премина досега животът ни в скалите. И отвъд тях.      ", "date": "2019.10.10", "title": "Мария Лалева пред Actualno.com: Или казваш истината, или мълчиш пред читателя"}
{"url": "https://www.actualno.com/europe/eksplozija-kraj-letishte-v-avstrija-ima-tejko-raneni-video-i-snimki-news_1383575.html", "text": "      Експлозия е предизвикала огромен пожар в хале на завод за преработка на отпадъци AVE, близо до летището в Хьоршинг, област Линц, съобщава .      По време на инцидента в халето са се намирали 23-ма човека. Съобщава се за 9 ранени, трима от които с тежки изгаряния. Причините за експлозията се разследват.\r\nДве халета са напълно разрушени.       Противопожарната служба се опитва да овладее пламъците и да ограничи разпространението им. В момента 250 пожарникари и 18 пожарни се опитват да овладеят пожара. Все още има много дим. От полицията смятат, че работата по потушаването на пожара ще отнеме още няколко часа.  Въздушният трафик не е засегнат от пожара. Не се очаква полетите да бъдат отменени, пише БГНЕС.     ", "date": "2019.10.10", "title": "Експлозия край летище в Австрия, има тежко ранени (ВИДЕО и СНИМКИ)"}
{"url": "https://www.actualno.com/asia/chlen-na-isljamska-dyrjava-namushka-indonezijski-ministyr-video-news_1383496.html", "text": "       Министърът по сигурността на Индонезия Виранто е намушкан от нападател, за когото се твърди, че е \"радикализиран в редиците на ИД\", информира AFP. Това се е случило, докато той е влизал в превозно днес, заяви полицията и добави, че местен полицейски шеф също е ранен, предаде БГНЕС.      \"Някой се приближи и го нападна. Началникът на местната полиция и г-н Пак Виранто бяха ранени\", заяви говорителят на националната полиция Деди Прасетио за нападението в Панделанг на остров Ява, добавяйки, че мъж и жена са били арестувани. Припомняме, че преди повече от година \"Ислямска държава\" (ИД) срещу три църкви в Сурабая, Индонезия, при които загинаха поне 11 души и бяха ранени повече от 41 души.   ", "date": "2019.10.10", "title": "Член на Ислямска държава намушка индонезийски министър (ВИДЕО)"}
{"url": "https://www.actualno.com/politics/sydiite-osvobodili-polfrijman-sydebnijat-akt-podleji-na-nezabavno-izpylnenie-news_1383600.html", "text": "      Постановеният на 19.9.2019 г. съдебен акт е влязъл в сила и подлежи на незабавно изпълнение. Това се казва в становище на тричленния състав на САС с председател Калин Калпакчиев и членове Весислава Иванова и Виолета Магдалинчева, постановил определение по ВНЧД 921/2019 г., водено по жалба на австралийския гражданин . Ето и пълния текст на изявлението:      \"Във връзка с публичните изявления, отразени по случая за условното предсрочно освобождаване на австралийския гражданин Джок Полфрийман, в това число и прессъобщението на Прокуратурата на Република България от 8.10.2019 г. (което отразява изявление на главния прокурор пред австралийския посланик, съдържащо твърдение за незаконност на състава на САС), съдебният състав отбелязва, че на този етап никой от членовете му не разполага с възможност да коментира огласените различни твърдения за пристрастност. Това е така, защото е налице висящо производство пред Върховния касационен съд. Като съдии, конституционно натоварени със задължението за защита правата и законните интереси на гражданите, юридическите лица и държавата (чл. 117, ал. 1 КРБ), считаме за свой неотменим дълг да информираме обществото за следното:   Постановеният на 19.9.2019 г. е влязъл в сила и подлежи на незабавно изпълнение. . Всякакви спекулации досежно изпълнението на съдебния акт, в това число и отнесените до бъдещото произнасяне на ВКС по отправеното искане за възобновяване, не са в съответствие с установения правов ред. Ако са налице други основания за задържането на чуждия гражданин, различни от тези по делото, то следва да се изтъкват именно те, а не предстоящото произнасяне на върховната съдебна инстанция.   В противен случай гражданите са оставени на произвол, от който няма как да бъдат защитени. Това, а не персоналните атаки срещу членове на съдебния състав, е причината да изразим тази позиция.\" ", "date": "2019.10.10", "title": "Съдиите освободили Полфрийман: Съдебният акт подлежи на незабавно изпълнение"}
{"url": "https://www.actualno.com/politics/naslednikyt-na-plamen-georgiev-izglejda-njama-da-byde-proverjavan-za-imushtestvo-news_1383587.html", "text": "      Около 20-30 ноември се очаква да стане ясно кой ще е новият председател на КПКОНПИ (Антикорупционната комисия). Това стана ясно след днешното заседание на Комисия за борба с корупцията, конфликт на интереси и парламентарна етика в парламента.       Освен това, проверка на такава декларация отнема време и едва ли ще бъде завършена преди избора.   Съгласно закона кандидатът подава декларация и след избора се извършва проверка. Трябва да е придобил статут за да се направи проверка на декларацията му с реалното положение, обясни председателят на атикорупционната комисия Борис Ячев. Според него най-добре би било в пленарна зала да се приеме срок от 1 месец, в който след избора да се направи такава проверка.\r\n\"Ако в зала все пак мнозинството реши, че е възможно да бъде наложена проверка, нямам нищо против. Това ще удължи процедурата, според това колко време ѝ е необходимо на КПКОНПИ да извърши проверка. За да бъде детайлна и обективна, трябва поне месец. По-скоро бих подкрепил предложение когато бъде избран председател да се даде срок от около месец за проверка. Все пак, попълването на тази декларация е свързано с отговорност. Трябва да е съвсем лекомислен кандидатът, попълвайки декларация с невярно съдържание. Не виждам проблем проверката да се извърши след избора\", обясни Ячев.  Зам.-председателят на антикорупционната комисия Кристина Сидорова обаче настоя за гаранции, че няма да се стигне до подобен случай като този с декларацията на досегашния председател на КПКОНПИ, като се предвиди предварителна проверка на имуществените декларации на каниддатите. \"При избора на Пламен Георгиев месеци по-късно се оказа че в декларацията му за конфликт на интереси има разминаване\", изтъкна тя и постави въпроса какви са гаранциите, че сега пак няма да има.\r\nРезерви бяха изказани и по отношение на кратките срокове по процедурата преди изслушването и невъзможността да се извърши предварителна проверка за конфликт на интереси. Законът изисква декларация, която се подава предварително с презумцията кандидатът да бъде чист, без конфлит на интереси, а не след това да си носи последствията, но би трябвало да се направи проверка предварително, както се проверява дали каниддатът е бил сътрудник на службите за сигурност, бе изтъкнато в дискусията. За 14 дни не може да се направи детайлна и обективна проверка, съгласиха се депутатите и въпросът остана за дебат в зала. Председателят на комисията пое ангажимент да обсъди с КПКОНПИ каква е техническата възможност в рамките на този 14-дневен срок да бъдат проверени декларациите на кандидатите.\r\nПодхвърлена бе и идеята председателят на КПКОНПИ да бъде предлаган от опозиционните партии. Това може да стане само при съгласуване между политическите сили, категоричен е председателят на антикорупционната комисия Борис Ячев. \"Ако има общо политическо решение, би могло да стане. Има такива примери в други европейски държави, но трябва да има политическо съгласие\", заяви той.       Запитан дали някой от сегашната КПКОНПИ се очертава като каниддат за председател, той заяви, че настоящият зам-председател на КПКОНПИ няма нужния 10-годишен стаж, а за останалите не е запознат.\r\nСпоред приетите на ниво комисия правила за избор на нов председател на КПКОНПИ 14 дни са предвидени за номиниации, 7 дни ще имат кандидатите да представят концепциите си и следва изслушване в антикорупционната комисия на парламента. Тя представя доклад с резултата и оттам нататък всичко е в ръцете на председателя на парламента да го вкара в дневния ред на пленарна зала. Според председателя на антикорупционната комисия още през ноември ще имаме нов председател на КПКОНПИ. Изслушването и събирането на документи може бързо да се направи, убеден е той.\r\nПрипомняме, че КПКОНПИ остана без председател след скандала с терасата на предишния си ръководител Пламен Георгиев, който е стана емблематична част от сагата \"Апартаментгейт\". а такова се изисква за заеманата длъжност. Припомняме, че той, както и , също е замесен в аферата \"Апартаментгейт\" - при това дори с от тази на Пламен Георгиев. Въпреки това, Славчев остана в Антикорупционната комисия и дори я оглави временно.\r\nПомолен да коментира идеите председателят на КПКОНПИ да не е задължително с юридическо образование, Ячев заяви: \"Не съм им привърженик - да е с образование, различно от юридическо, примерно да е хореограф или художник. Все пак с неговия подпис се решават съдби. Юридическо образование и познания в областта на правото е много важно, за да може този човек да подпише съответно решение на комисията, с което започва отнемане и конфискация на имущество. Затова тези предложения са замразени, защото звучаха екзотично\".\r\nОсвен това, Георгиев получи работата на консул във Валенсия, като премиерът Бойко Борисов даде следното обяснение за това: \"Да, много работа е свършил за държавата, но не мога да търпя да ми се задава този въпрос – за една тераса. Не мога така, да ми стои месеци наред на вниманието\". На въпрос защо тогава наградата е работа във Валенсия, с годишен доход над 100 000 евро, отговорът на лидера на ГЕРБ беше, че не можел да остави Георгиев на улицата, при тези, чиито пари конфискувал. А по отношение на на Георгиев, след като стана ясно, че и там има проблем, Борисов отговори в типичен стил: \"Ще помоля моя приятел Христо Стоичков да го изпита\".       ", "date": "2019.10.10", "title": "Наследникът на Пламен Георгиев изглежда няма да бъде проверяван за имущество"}
{"url": "https://www.actualno.com/curious/zodiite-koito-neprekysnato-smenjat-mnenieto-si-news_1383517.html", "text": "                   - Хора, които изключително много се вслушват във вътрешния си глас. Точно това е причината, поради която доста често менят мнението си. Напълно възможно е да вземат коренно различно решение от това, което са взели преди 10 минути. Хората около тях почти винаги остават изненадани и дори малко разочаровани. Рибите от своя страна успяват да измислят десетки оправдания.    - Представителите на този зодиакален знак са наясно, че нямат точно определено мнение и цел в живота. Те, обаче, изобщо не се притесняват от това. Не виждат смисъл да вървят срещу течението и да се борят. Стрелците предпочитат да не мислят за бъдещето и да оставят плановете на страна. Това не означава, че представителите на този зодиакален знак не са успешни хора. Те обикновено успяват да се измъкнат от всяка ситуация, защото умеят да импровизират, както никой друг зодиакален знак не може.         ", "date": "2019.10.10", "title": "Зодиите, които непрекъснато сменят мнението си"}
{"url": "https://www.actualno.com/analysis/le-figaro-sasht-predadoha-kurdite-no-pobejdava-rusija-news_1383515.html", "text": "      Отказът на САЩ да подкрепят кюрдите в Сирия е предателство и в същото време поражение в Близкия изток. Тръмп остави кюрдските си съюзници на произвола на съдбата им. Сега те трябва да се изправят един срещу друг с . А САЩ вече не възнамеряват да участват в неразрешими конфликти. Това отбелязва в коментар за случващото се в Сирия френският вестник Le Figaro, цитиран от БГНЕС.      В навечерието на инвазията в Ирак генерал Колин Пауъл предупреди Джордж Буш, прибягвайки до думите, които обикновено се изричат в магазин за порцелан: \"Чупи - купи\". След трагичните събития от 11 септември 2011 г. Америка чупи много и плати в Близкия изток. „И за какво?“, пита днес Доналд Тръмп. Естественото му нежелание да използва американските сили в далечни и неразрешими конфликти достигна своя апогей.  Със своя телефонен разговор в неделя с турския президент , ръководителят на Белия дом реши съдбата на , които се сражаваха  в челните редици срещу „Ислямска държава” (ИД). Тази стъпка (срамно предателство от гледна точка на кюрдите) ги поставя в ръцете на турските врагове, а също така ги тласка в обятията на Башар  Асад и неговите руски покровители. Паралелно с това Тръмп явно се изкушава да остави Афганистан в ръцете на талибаните - 18 години след началото на атаката срещу  техния бастион в Кабул, което бележи началото на най-дългата война в американската история. Що се отнася до Ирак, където в края на десетилетието Съединените щати разполагаха със 160 000 войници, президентът му позволява постепенно да се придвижва в орбитата на Иран,  основен  враг на Вашингтон в този регион на света.    Съдейки по всичко това, отстъплението на отразява поражението на Америка в Близкия изток. Президентът потвърждава стремежа за обръщане на  страницата на авантюрите, която струва 2 трилиона долара и уби 7000 войници и 300 000 цивилни, без да се брои Сирия.\r\nНа това огромно бойно поле, което прилича на общо фиаско, победители изглеждат Русия на Путин,  Иран със своите въоръжени групировки (те действат в близост до  израелските граници), кървавият режим на Дамаск и „Ислямска държава“, която се стреми да се възроди. Бягството на  Обама през 2011 г. беше предпоставка за разрастването на „Ислямска държава“. Напускането на Тръмп може да струва скъпо и на безсилните съюзници на Америка, включително и на нас ( ), коментира в заключение Le Figaro.                   ", "date": "2019.10.10", "title": "Le Figaro: САЩ предадоха кюрдите, но побеждава Русия "}
{"url": "https://www.actualno.com/plovdiv/poreden-opit-za-restart-na-edin-ot-naj-vajnite-transportni-proekti-na-plovdiv-news_1383571.html", "text": "      Община Пловдив ще стартира нова обществена поръчка за изпълнение на изключително важния за града проект „Модър – Царевец“. Реализирането му трябва да осигури директна връзка между районите „Южен“ и „Западен “.      През пролетта общината откри обществена поръчка за изпълнение на обекта, като сумата за него бе 12 милиона лева . Търгът обаче тогава се провали, след като не се яви нито един участник. През юни бе пуснат втори конкурс, на който вече имаше желаещ да строи – варненската фирма „Инжстройинженеринг“. Тя обаче бе отстранена, тъй като според общината не е отговаряла на предварително заложените критерии за изпълнител.\r\nСега се пуска нова поръчка, като сумата за нея е отново 12 милиона лева . В нея обаче вече не влизат над 2 милиона лева за дейности, които трябва да се изпълнят от ВиК във връзка с изграждането на южния обходен колектор. Така на практика евентуалната фирма, която ще изгражда „Модър – Царевец“ ще разполага с повече пари спрямо нужния обем работа.   Пробивът под железопътната линия Пловдив – София ще осигури директна връзка между районите \"Южен\" и \"Западен\". В момента на това място е възможно преминаването единствено на пешеходци , като за целта има изградена пасарелка, която минава над линиите. Изпълнението на обекта трябва да започне от кръстовището на булевардите ”Коматевско шосе” и улица „Модър“ и ще завърши при кръстовището на ”Хаджи Димитър” с улица „Царевец“. Преди две години от НКЖИ свършиха огромен обем подготвителна работа по проекта, след като поставиха основите на бъдещото съоръжение. По време на модернизацията на жп линията Септември – Пловдив от компанията наляха бетон на 26 метра дълбочина и укрепиха линията. Това стана по настояване на община Пловдив, като по този начин от една страна ще се спестят средства, а от друга – ще се улесни бъдещата работа по прокопаването на трасето. Тепърва обаче предстои прокопаването на бъдещия подлез и изграждането на пътните платна, по които ще се движат превозните средства. ", "date": "2019.10.10", "title": "Пореден опит за рестарт на един от най-важните транспортни проекти на Пловдив"}
{"url": "https://www.actualno.com/curious/goreshto-avstralijskite-pojarnikari-pokazaha-kalendara-za-2020-g-video-news_1383505.html", "text": "      Австралийските пожарникари показаха, че освен професионалисти са сериозни и последователни мъже.      Те продължават традицията от 1993 година и календарът им за 2020 година вече е готов. Новото в него е, че пожарникарите позират с животни - котета, кученца, коали и кончета.   Красивата традиция вече е подкрепена от техните германски и френски колеги и скоро се очаква международен календар на пожарните. \r\nЦелта на инициативата е да се популяризира благотворителността и спортът.     ", "date": "2019.10.10", "title": "Горещо! Австралийските пожарникари показаха календара за 2020 г. (ВИДЕО)"}
{"url": "https://www.actualno.com/curious/myjkite-pretencii-spored-zodijata-news_1383518.html", "text": "                  Един спокоен, чаровен и весел любител на флирта със сигурност ще бъде привлечен вниманието на горещата дама. Той ще бъде впечатлен от първите секунди на срещата. Скромността украсява жена, но със сигурност не е тази, за която мечтае мъжа. От жената, Овен очаква луда поява, желание да се надбягва с него в една посока към високите цели.   Мъжът от зодия Телец винаги избира жените дълго време. Той търси да разбере точно от какво в тях има нужда. Самият мъж Телец се нуждае преди всичко от домашен и всеотдаен, икономичен и любящ, чувствителен и търпелив човек до себе си. С това той е готов да върви ръка за ръка със спътницата в живота си.         Непостоянните мъже от зодия Близнаци често сами не разбират какво всъщност искат от жените. Те се нуждаят от събеседник днес, утре от приятел, в другиден от муза. Мъжът от този знак винаги очаква от жената новаторство и оригиналност. Всеки нов ден с нея трябва да е като на първа среща. Чувствителен и сантиментален мъжът, Рак най-често търси у избраницата си, черти, които са подобни на тези на майка му. За него е важно жената, която е наблизо, да бъде вярна, нежна, грижовна и да прощаваща, така, както майката на сина си.        ", "date": "2019.10.10", "title": "Мъжките претенции според ЗОДИЯТА"}
{"url": "https://www.actualno.com/europe/angela-merkel-pochete-pametta-na-jertvite-v-hale-unker-osydi-atakata-snimki-i-video-news_1383499.html", "text": "      Хиляди се събраха в синагогата в Берлин да почетат паметта на жертвите на стрелбата в Хале. Към тях се присъедини и канцлерът Ангела Меркел.             \"Шокиран съм от тази брутална атака в Хале, на този ден Йом Кипур (Денят на изкуплението), най-светлият празник за юдеите през годината. Мислите и молитвите ми са със семействата и близките на жертвите. В този ден ние сме солидарни с вас..\", написа председателят на Европейската комисия Жан-Клод Юнкер      припомня, че за стрелбата срещу синагогата има задържан Щефан Балиет, с крайнодесни убеждения. По-рано този месец той публикувал в онлайн платформа, показал оръжията и заявил плана си да нападне храма в деня на Йом Кипур.     ", "date": "2019.10.10", "title": "Ангела Меркел почете паметта на жертвите в Хале, Юнкер осъди атаката (СНИМКИ И ВИДЕО)"}
{"url": "https://www.actualno.com/cite/kanja-angel-djambazki-kydeto-i-kogato-pojelae-na-fizicheski-dvuboj-s-vsichki-sredstva-i-posledstvija-ot-tova-news_1383521.html", "text": "      Това заяви лидерът на \"Атака\" Волен Сидеров по адрес на кандидата за кмет на ВМРО за София Ангел Джамбазки. Какво още каза Сидеров - вижте !       ", "date": "2019.10.10", "title": "Каня Ангел Джамбазки където и когато пожелае на физически двубой с всички средства и последствия от това"}
{"url": "https://www.actualno.com/politics/vmro-za-dve-godini-obshtestvoto-v-makedonija-se-promeni-kym-bylgarija-news_1383516.html", "text": "      С декларацията на 44-ото Народно събрание трябва да покажем, че българският парламент има единна позиция и че подкрепя Братска Македония . Това каза народният представител от ВМРО Юлиан Ангелов по време на дебатите по декларацията на 44-ото Народно събрание за Северна Македония и Албания.      \"Обсъждаме декларация на Народното събрание, не декларация на ВМРО, БСП или която и да е друга партия. Голямата част от политическите партии, които са представени в днешния парламент са дали съгласието и са редактирали тази декларация , за да има възможно най-голяма подкрепа. Винаги може да намерим нюанси, винаги може да тълкуваме и критикуваме. Въпросът е друг. Въпросът е да покажем, че Българското народно събрание има единна позиция, че подкрепя Братска Македония, но не безусловно .   Той посочи, че в една декларация не могат да се решат историческите спорове. \"Външно министерство и правителството определят външната политика. Те са изработили една рамкова позиция, която бих казал, че е една от най-добрите, касаеща Западните Балкани\", допълни още Ангелов.\r\nСпоред него като държава имаме механизмите Македония и Албания да водят преговори и да отварят различни глави занапред, да изискваме какво да се случи и как да се решат нещата. По думите му за две години обществото в Македония се е променило към България .  \"Голяма част от хората без да се притесняват казват своя произход\", допълни още Ангелов. \"Вие ли ще ми кажете, че договорът нямал ефект? \", допълни още Ангелов. Той се обърна към гражданите на Македония и посочи, че страната ни има претенции към политиците и властите там.\r\n\"Подобен дебат, който се говори тук, ние даваме повод на хората в Македония да си развалят мнението за България и българските политици. Трябва да разделяме политиците в Македония и обикновените граждани в Македония. Другото, което е по повод проблемите, изобщо, които съществуват и днес отново дебатираме по тях, свързани с историята и езика\", коментира Ангелов.   Според него трябва да има декларация, че политиката по времето на тоталитарния режим спрямо Македония е нещо, което е в ущърб спрямо националния интерес и което е фалшива идеология. \"Ние не сме го направили още, а имаме претенции към Македония\", допълни още депутатът от ВМРО. Според него нашите институции бойкотират хората от Македония.      ", "date": "2019.10.10", "title": "ВМРО: \"За две години обществото в Македония се промени към България\""}
{"url": "https://www.actualno.com/showbusiness/vijte-kolko-pecheli-tita-na-chas-poveche-ot-folk-pevicite-news_1383298.html", "text": "             Хриcтинa Хриcтoвa, кaктo e цялoтo имe нa изпълнитeлкaтa, в мoмeнтa e знaчитeлнo пo-хaрecвaнa oт фoлк дивитe ни. Титa e ecтecтвeнo крacивa, a млaдeжкият ѝ cвeж вид я прaви вce пo-привлeкaтeлнa зa клубoвeтe. Звeздaтa oт кaтaлoгa нa музикaлнaтa кoмпaния нa Криcкo нe cпирa дa дeмoнcтрирa нoвитe cи фoрми, кaтo кaчвa cнимки пo бaнcки, въпрeки чe вeчe e eceн, пише Уикенд.   Млaдaтa пoп звeздa пeчeли пoвeчe oт дoбрe и ce oчaквa cкoрo дa дoгoни фoлк пeвици кaтo Гaлeнa и Прecлaвa. Прoдуцeнтът нa Титa – Криcкo, прибирa 5 бoнa хoнoрaр, кaктo и ceриoзeн прoцeнт oт тaрифaтa нa изпълнитeлкaтa нa „Aнтилoпa”. При пo-утвърдeнитe имeнa хoнoрaритe, лoгичнo, ca и мaлкo пo-гoлeми. Мaрия Илиeвa, Любo и Грaфa извивaт глac cрeщу нe пo-мaлкo oт 7000 лв.\r\nХриcи влaгa рaзумнo cпeчeлeнитe c чecтeн труд пaри в дoмa cи в Coфия. Прeди гoдинa тя cтaнa гoрдa притeжaтeлкa нa имoт в cтoлицaтa, кaтo ce пoхвaли, чe caмa cи гo e купилa и oбзaвeлa. Cпoрeд близки дo звeздaтa, мeбeлитe и интeриoрa cтрувaт пoчти кoлкoтo жилищeтo и млaдaтa изпълнитeлкa e бръкнaлa дълбoкo в cпecтявaниятa cи, зa дa гo oбзaвeдe.   зaяви гoрдo прeди врeмe Титa. Млaдaтa ceнзaция нe мoжe дa ce oплaчe, чe e oт бeднo ceмeйcтвo, нaпрoтив – тaткo ѝ бeшe дирeктoр нa НOИ-Cилиcтрa. Милeн Пeнчeв нeoтдaвнa бe aрecтувaн и oбвинeн зa учacтиe в cхeмa, в кoятo e oтпуcкaл виcoки пeнcии cрeщу фaлшиви дoкумeнти. Cлeд cкaндaлa, тoй бe oтcтрaнeн oт длъжнocт, вкaрaн в aрecтa, a в пocлeдcтвиe пуcнaт пoд дoмaшeн aрecт. Титa зaщити бaщa cи в трудния мoмeнт, a в мoмeнтa нe cтaвa яcнo кaквo ce cлучвa c дeлoтo. ", "date": "2019.10.10", "title": "Вижте колко печели Тита на час, повече от фолк певиците"}
{"url": "https://www.actualno.com/interest/otkriha-ostankite-na-nov-hishten-dinozavyr-news_1383426.html", "text": "      Международна група палеонтолози наскоро откри фосилизираните останки на нов вид гигантски хищни динозаври в Тайланд. 8-метровото същество е нов член на широко разпространена група древни влечуги, наречени Carcharodontosaurids, пише БГНЕС.      Според изследването, публикувано от научен източник от PLOS, откритието е значително, тъй като допринася за разбирането на околната среда на Земята през периода на ранната креда, преди 146–100 милиона години.   Новооткритото гигантско влечуго е четири пъти по-голямо като дължина от друг страховит хищник от епохата Юра - велосирапторът. Изкопаните останки, които според съобщенията принадлежат на поне четири екземпляра от новооткрития вид, включват черепи, гръбнак и бедрените костни вкаменелости. Съществото е наречено Siamraptor Suwati, в чест както на Тайланд, така и на Суват Липтапанлоп, тайландски спонсор на изследователската група.\r\nПо-специално, Siamraptor Suwati е първото кархародонтозавърско изкопаемо, открито в Югоизточна Азия, се казва в проучването. Фосилизираните останки от динозавъра са намерени в тайландската провинция Нахон Ратчасима. Според палеонтолозите, големият хищник е принадлежал към група значителни хищни динозаври, които са обитавали нашата планета през периодите Юра и Креда.  Изследователите обаче смятат, че това същество по-рано е еволюирало и се разминавало с останалите членове на групата Carcharodontosaurus. Палеонтолозите предполагат също, че Siamraptor suwati е възможно да е ловувал по-малки влечуги на поне три континента от ранната Креда. ", "date": "2019.10.10", "title": "Откриха останките на нов хищен динозавър "}
{"url": "https://www.actualno.com/politics/simeonov-trjabva-da-poiskame-vyzstanovjavane-na-voennite-ni-grobishta-v-makedonija-news_1383513.html", "text": "      Задължително трябва в декларацията да се иска възстановяване на българските военни гробища в Македония, за които Божидар Димитров и Красимир Узунов жертваха жизнения си път.       Това каза лидерът на НФСБ Валери Симеонов по време на дебатите по декларацията на 44-ото Народно събрание за Северна Македония и Албания.    Той изрази несъгласие с Джема Грозданова, че едва ли не парламентът трябва да бъде един механичен печат на предварително договорени текстове. \"Смисълът на парламента е да се обсъждат всички решения, които ще бъдат взети, свободно, прозрачно и да се изразява мнението даже на някои хора, които не са съгласни. В случая ние подкрепяме този документ като една много сериозна и решителна крачка за разлика от всички други документи.   По отношение на конкретния текст смятаме, че има два пропуска. Говоря от името на НФСБ, но тези два пропуска са съществени. Финалният текст след първа точка се казва, че \"44-ото НС призовава настоящото и всяко следващо правителство и всички български институции да следят стриктно за изпълнението на настоящата декларация\".\r\nМисля, че правителството не е партньор на парламента, а е длъжно да изпълнява неговите решения. Така че тук думата призовава, трябва да бъде задължава\", каза Симеонов.   Той попита къде е в текстът и в рамковата на позиция на правителството, който да задължава Македонската държава да съдейства за възстановяване на българските военни гробища и паметници. \"Не видях такъв текст. Не би ли трябвало да има според вас? Костите на моя дядо е неизвестно къде са. Може би и на вашите. Двама човека си жертваха целия живот, целия жизнен път - Божидар Димитров и Красимир Узунов да възстановяват български гробища и паметници. Мисля, че такъв текст трябва задължително да присъства\", каза още Симеонов.     ", "date": "2019.10.10", "title": "Симеонов: \"Трябва да поискаме възстановяване на военните ни гробища в Македония\""}
{"url": "https://www.actualno.com/curious/prijatelstvoto-v-sasht-stava-vse-po-deficitna-stoka-news_1383416.html", "text": "      Ново проучване, проведено от компанията OnePoll, разкри доста тъжна новина: средностатистическият възрастен американец не е създавал ново приятелство през последните пет години.      Проучването, поръчано от уебсайт за социално планиране Evite, също установи, че 45% от анкетираните 2000 възрастни признават, че се борят да си създадат нови приятели. Около 42% от участниците в проучването разкриха, че се боят да се сприятеляват, защото са срамежливи и интровертни.   30% от анкетираните възрастни казват, че имат проблеми с приятелството си, тъй като не са големи почитатели да ходят по барове, докато една трета казват, че се чувстват сякаш всички останали вече имат утвърдени групи приятели. Около 29% обаче казват, че семейните ангажименти не им позволяват да се сприятеляват, докато 28% обвиняват хобитата си, че не водят до приятелство. Други 21% казват, че преместването в нов град е това, което ги възпрепятства да намерят новата си група приятели.\r\nВъпреки това, почти половината от анкетираните (45%) заявяват, че ще положат големи усилия за създаване на приятели, ако просто знаят как да правят това.  \"За 45%, които искат да направят нови приятели, най-добрият и най-недооценен начин да направите това в наши дни е все още чрез личен контакт. Можете да организирате парти или нещо по-просто - като клуб за книги или  щастлив час, и да кажете на всеки от гостите си да доведе приятел. Ще  се изненадате как естествено социалните кръгове могат да се съберат и от  трайните връзки, които можете да направите, когато се свързвате лично с  хората\", казва Пиера Пицо, специалист от групата на Evite.\r\nПо-голямата част от анкетираните също споделят общо мнение: Да се сприятелиш с много хора е по-лесно в началото на 20-те години, като повечето участници казват, че имат най-голям брой приятели докато са на около 23 години. 36% обаче смятат, че са най-популярни, когато са били на възраст под 21 години.   Проучването установява също, че средният възрастен в САЩ има 16 активни приятелства. От тези 16, трима се считат за приятели през целия живот, пет са достатъчно близки, до степен, че бихте могли да се мотаете с тях постоянно, а останалите осем са доста приятни - но не достатъчно, за да сте с тях много често.    Почти 50% от участниците също са заявили, че все още са в контакт с близки приятели от гимназията, докато 31% са казали, че все още поддържат връзка с приятели от колежа. Около 30% са казали, че все още поддържат приятелства със своите съседи от детството. 48% от участниците разкриха, че предишното работно място е било там, където са формирали повечето си приятелства.\r\n82% от анкетираните казват, че трайните приятелства са трудни за намиране, като 63% твърдят, че отдалечаването е убийство на приятелството, а 61% твърдят, че естествено съзряването е това, което причинява приятелството да избледнее. От друга страна, 32% са казали, че предателството и това, че нямате приятели тогава, когато имате нужда от тях, са основните виновници за неуспешните приятелства.\r\nКакво ще кажете за първите пет черти на добър приятел? Е, участниците в проучването заявиха, че честността, доверието, лоялността, добротата и доброто чувство за хумор са най-важните характеристики на един приятел.    ", "date": "2019.10.10", "title": "Приятелството в САЩ става все по-дефицитна стока "}
{"url": "https://www.actualno.com/asia/senator-republikanec-predlaga-konkretni-merki-sreshtu-turcija-i-erdogan-zaradi-sirija-news_1383442.html", "text": "      Членовете на Американския Сенат предложиха да се въведат санкции срещу активите на висшето ръководство в , включително и срещу президента на страната Реджеп Ердоган. Предложено е и да се въведат визови ограничения за високопоставени чиновници. Това пише в проект на документ, публикуван в Twitter профила на влиятелния сенатор-републиканец Линдзи Греъм.      \"Да се въведат санкции срещу активите в САЩ срещу следните политически лидери: президента, вицепрезидента, министъра на външните работи, министъра на финансите, министъра на търговията, министъра на енергетиката и природните ресурси\", пише в документа, съобщи РИА Новости.   Предполага се, че евентуалните санкции срещу енергийния сектор ще се разпространят върху всички чуждестранни граждани, които доставят стоки и услуги, технологии, информация и друга помощ за \"подкрепа на вътрешното турско производство на гориво и природен газ за използването им за въоръжените сили.\"\r\nОсвен това се предлага покупката на руските ЗРК С-400 да се провъзгласи за \"съществено\" нарушение на американския Закон за противодействие на противниците на Америка чрез санкции (CAATSA), \"което автоматично влече санкции срещу \", пише още в документа. Предлага се и да се установи забрана за оказването на военна помощ на Турция, в частност за продажбата на военна продукция, услуги, технологии и материали за въоръжените сили на републиката, а така също и да се забрави доставката на боеприпаси за турската армия.  Вчера, 9 октомври, Ердоган обяви началото на военна операция в Северна Сирия, насочена срещу и \"Ислямска държава\". По данни на министерството на отбраната на Турция военните са нанесли удари по 181 цели на кюрдски формирования. Още преди началото на операцията от Вашингтон заявиха, че няма да участват във военната операция на Турция и ще напуснат района на провеждане. По-късно САЩ уточниха, че не извеждат всичките си войски от Сирия, а премества онези, които се намират на север. \r\nДоставката на руски ПВО, системи, започнала в средата на юли, изостри отношения между САЩ и Турция. Вашингтон поиска Ердоган да се откаже от сделката в замяна на американските комплекси Patriot.   На 10 октомври ООН и Арабската лига се събират заради операцията на Турция в Сирия. Повече за предстоящата среща може да видите в      ", "date": "2019.10.10", "title": "Сенатор-републиканец предлага конкретни мерки срещу Турция и Ердоган заради Сирия"}
{"url": "https://www.actualno.com/actualno/decata-vi-taka-ili-inache-gi-vzemat-no-ne-sa-norvejcite-news_1383195.html", "text": "      Големият износ на български деца, грабнати ловко от норвежката либерална агентура из под носа на обичащите ги родители, започна да навлиза в зоната на непроправимата лудост. Може да имаш безброй медии, източници на английски, задръстване от информация, може да имаш всичко. Но комбинацията от фалшив емоционален спусък с неподготвено в критическо мислене съзнание, ирационална майчинска любов и форумно-фейсбук култура за параноично споделяне се оказа достатъчно: десетки хиляди семейства откачиха и бутат маслото на пропаганда, съчетаваща невъзможност с натрапливост с не по-малък мащаб от този на Студената война.      Но тук е мястото да кажем: всички тези родители, пламенно бранещи децата си от Стратегията за кражба на детето, са наистина прави. На вас наистина ви вземат децата непрекъснато. \r\nВземат ви ги още в първите години, когато получите смешни пари за майчинство и сте принудени да разчитате на светите баби от последния ден, за да може да се справите някак. Но вие не протестирате за по-голяма подкрепа на държавата, защото няма такава държава, но После ви ги вземат в детската градина, когато намирането на подходяща и записването в нея предизвиква толкова трудности, колкото кастинг за астронавти на международната космическа станция. Но вие гледате да се оправите някак и да стигнете до заветното \"уредихме се най-накрая\", понеже всичко си го правиш сам-самичък и вместо да променяш механизмите на държавата по-добре да намериш леко разтеглена брънчица, в която все пак да се напъхаш и да въздъхнеш, че ей го, и това гайле се реши.  После ви ги вземат в училище, където броят на млади учители е толкова нисък като процент, колкото вероятността норвежка програма да ви отмъкне детето. Но вие намахано ставате на родителската среща и недоволствате, че програмата била остаряла и никой не подготвял детето ви за \"живия живот\", а само му обяснявали \"какво искал да каже автора\".  \r\nПосле ви го вземат в университета, където лекциите са препоръчителни, оценките - административни подробности, завършването - в повечето случаи много по-лесно от това в гимназията, а перспективите, долу-горе същите, каквито са били при завършването на гимназията. Но за вас е важно то да има висше образование и по магически начин окачената в рамка на стената диплома да гарантира проходите към прекрасния нов свят и неговите приходи.\r\nПосле ви го вземат в няколкото възможни варианти за работа, в които изборът е дали да станат на офисен планктон за повече пари или на офисен планктон за по-малко, и ако те извадят късмета да бъдат от първите, вие ще сте доволни, а те не, но няма да ви кажат.    После ви го взема най-лошото: неумението ви да възпитате в него рационален човек с гражданско чувство, трезва преценка, мнителност към евтини емоционални тригери и разбиране за пирамидата от проблеми, които не включват фалшивите новини.  \r\nНо накрая става много вероятно те да възпроизведат същото и да повторят истинската стратегия за детето, която тъй или иначе изповядвате. Тя гласи: \r\n1. Няма да мисля.\r\n2. Няма да протестирам за онова, за което трябва, а за това, което не. \r\n3. Прочетох във фейса и шернах - ще ни вземат децата, а Аз Моето Няма Да Го Дам.   Вече Си Го Дала. Автор:   ", "date": "2019.10.10", "title": "Децата ви така или иначе ги вземат: но не са норвежците"}
{"url": "https://www.actualno.com/health/prof-kantardjiev-ne-si-pipajte-nosa-i-ustata-s-mrysni-ryce-news_1383452.html", "text": "      В момента са доминиращи риновирусите, каза пред БНТ проф. Тодор Кантарджиев, директор на Националния център по паразитни заболявания и национален консултат по микробиология.      За разлика от всички вируси, които са по дихателните пътища, те са ентеровируси и се предават много странно не чрез кашлица по въздуха и чрез мръсните ръце, подчерта проф. Кантарджиев.   Той каза, че най-важното в този период е миенето на ръцете на децата. Още от ранна възраст трябва да се научим, че с ръце, които не сме измили, да не си пипаме носа, очите и устата, заразяването става оттам, обясни професорът.\r\nПроф. Кантарджиев съобщи още, че в последните десет дни няма регистрирани случаи на морбили в страната. Ако 3 седмици няма случаи, можем да кажем, че сме се справили с инфекциозното заболяване. Много е опасно, ако продължи да се разпространява, заяви той.  В момента няма разпространение на грип. Приемаме, че всички инфекции са от риновируси, бокавируси и метапневмовирусите. Цялата тази група вируси се различават от грипа по няколко неща - първо по инкубационния период - той трае 2-3-4 дни от периода на заразяването до този на разболяването. Грипът започва в рамките на два часа, вдигаш температура, имаш мускулни болки, допълни Кантарджиев. ", "date": "2019.10.10", "title": "Проф. Кантарджиев: Не си пипайте носа и устата с мръсни ръце"}
{"url": "https://www.actualno.com/business/angelkova-realno-kaza-na-turisticheskija-bransh-da-pie-po-edna-studena-voda-zaradi-tomas-kuk-news_1383448.html", "text": "      За нас е важно да си вършим работата и да показваме какво вършим с факти. Откакто имаме отделно Министерство на туризма, имаме ръст на чуждестранните туристи от 31% и на приходите от тях от 34%. Това заяви министърът на туризма Николина Ангелкова.      До август имаме минимален спад от 0,6% при чуждестранните туристи – над 6 млн., като за трите летни месеца спадът е 1%, а те са над 4 млн. Това обясни Ангелкова, като подчерта няколко пъти пред Нова телевизия, че тази хубава картина е факт, въпреки \"създалата се истерия\".   Относно , Ангелкова призна, че \"Томас Кук\" не е регистриран като туроператор в България. Попитана дали това значи, че претенциите ни към британския гигант няма да бъдат уважени – твърдение, което изрече и лидерът на НФСБ Валери Симеонов, който отдавна е в политическа война с Ангелкова, министърът на туризма отговори, че \"Томас Кук\" има договор за представителство с \"Астрал Холидейз\". И продължи с твърдение, че няма изискване \"в нито едно законодателство\" да се прави застраховка, която да обезщетява подизпълнители на \"Томас Кук\" – туроператори и хотели. Застраховани са само крайните клиенти – туристите .\r\nАнгелкова подчерта, че заради \"Томас Кук\" е започнал дебат за законови промени – или да се увеличи задължителният минимален праг на застраховката „Отговорност на туроператора, или да се взема процент на оборота като предпазен механизъм. Само 18 туроператори в България имат лимит на покритие на този вид застраховка от 1,4 млн. лева, добави министърът на туризма.  Как държавата може да помогне на туроператори, които фалитът на \"Томас Кук\" сега завлича? Ангелкова отговори, че имало ангажимент да се съдейства на хотелиерите в рамките на възможностите на Министерството на туризма. Освен това се събирал опит и от други държави. Министърът на туризма напомни и, че всеки сключва договор със съответните рискове към момента на сключване. Тя заяви, че по българското законодателство няма механизъм за намаляване или опрощаване на ДДС – мярка за помощ, за която се заговори, че ще бъде приложена в Гърция заради фалита на \"Томас Кук\".\r\nВсе пак министърът на туризма посочи, че всеки бизнес, считащ се за ощетен в България, следва да си регистрира претенциите като кредитор към \"Томас Кук\" в съответната държава, откъдето идват туристите, заради които сега не са платени пари, за да може да влезе в масата на несъстоятелността.    ", "date": "2019.10.10", "title": "Ангелкова реално каза на туристическия бранш да пие по една студена вода заради \"Томас Кук\""}
{"url": "https://www.actualno.com/viewpoint/decata-porednijat-instrument-za-kontrol-na-negramotnite-news_1383411.html", "text": "       Напрежението сред население у нас в последните дни, предизвикано от слуха, че държавата ще отнема деца без причина, предизвика множество въпросителни. Дали е , или не, не можем да бъде категорични. Но е факт, че стратегията с манипулацията действа.       Браво! Хитър ход! Ама жалък! Да припомня, че до анонимност и насилие (защото случващото се определено е анонимно насилие над деца) прибягват само най-слабите и най-страхливите. Онези, на които им липсва доблест и смелост да покажат лицето си. Онези, които нямат аргументи. Онези, които се срамуват от себе си. Проблемът е, че никой не го предвиди и не реагира по предварителен план. Защото в България никой никога нищо не предвижда, не поглежда напред, не се допитва до гражданите, не обмисля какво би могло да се случи и тогава да действа, а вместо това, като връхлети кризата, действаш както дойде.\r\nПърво, анализирайки ситуацията, при която роми масово се втурнаха да прибират децата си от училище, стигаме до първоизточника, а именно - въпросната Национална стратегия за детето, или по-точно нейният проект. И явно подходът цели точно това - родители масово да спират децата си от училище и съответно, неграмотността и ранните бракове да нарастват . Случващото се е пореден урок, че властта така и не се научи първо да пита хората, да оповести плановете си за народа и после да действа. А уж те са избрани точно от хората и са поставени на високите постове, за да ги представляват, да бъдат лидери и водачи. Години наред, все още не им е станало ясно, че първото, което трябва да прави един лидер, е да се съобразява с мнението на онези, благодарение на които е на височайшата позиция. Но да се върнем на децата и родителите. Ако се бяхте допитали до тях първоначално, сега нямаше да има нужда да овладявате кризисната ситуация. Тъжното е, че не само ромите се \"хващат на въдицата\". А децата - без значение дали са ромски, български, турски, еврейски, япончета, или други - те не разбират защо се налага да преживяват подобни емоции. Да използваш най-малките за лична облага, е най-големият грях, който може да извършиш. И рано или късно, нещата си идват на мястото, всичко се връща и всеки си получава заслуженото.  Второ, ситуацията говори единствено за нивото на у нас. Защото образованите, но не само по документи, хора и мислещите, са информирани. Те знаят по какъв начин да анализират казаното от комшийката или натрапващото им се от телевизора. Всички останали приемат информацията за чиста монета. И се страхуват, без да знаят всъщност защо. И тук е моментът да кажа - да, ако говорим за родители, които използват децата си, за да просят - те задължително трябва да бъдат отнемани. Защото тук причина има. И законова норма има за това. А примерите за просещи малучгани и родители с бебета на ръце в Асеновград например са десетки. Всичко се повтаря през съботните дни. Повтаря се и в дните, когато християните се прекланят пред паметта на своите близки на Задушница. Но отговорните се правят, че не виждат какво се случва (а може и наистина да не знаят, знае ли човек колко надалече стига погледът им).\r\nТрето, за какво ѝ са на Норвегия точно българските или ромските деца от България ? Каква е конспирацията? Досещам се. Сигурно в Норвегия (която е страна с един от най-високите стандарти на живот) не достигат малчугани за попълване на бройките в детските градини и училища. Та, решили да си щипнат от тук от там. Стига глупости! Още по-малко, ако се бяха замислили хората, така надигащи се против Стратегията, щяха да се досетят, че деца директно от училище никой няма право да прибира без знанието на родителите.\r\nЧетвърто, \" ние чухме, че няма Стратегия, ама си защитаваме децата\". От какво? Защото сме майки... ама от какво ги защитаваме, не можем да ви отговорим . Или смисълът е да има крещене и шествия и нас малко по тоз телевизор да ни дават.    И накрая, пето - след като вицепремиерът Томислав Дончев насочи вниманието към ръководителя на пресцентъра на Министерството на отбраната Александър Урумов, нещата пак придобиха комичен вид . Как, кога и защо се е стигнало точно до личността на Урумов, какви следи водят до него, до днес не става ясно. За да се установи вина, не Красимир Каракачанов трябва да ходи да пита човек, с който го свързват много неща, дали е виновен - трябва да има истинско разследване и търсене на доказателства. Защото \"Москва не вярва на сълзи!\" Точно това, което се случи, е начин да се замаже положението - ако е невинен, има нарочен натиск за нещо, вътрешнополитически игрички. Ако е виновен, има само напомняне, че ще му се сложи каишка, но бива оставян в момента да продължи да действа ! Защото г-н Урумов всъщност публично нееднократно е обяснявал за \"норвежките мрежи\" и \"нечестивците\", но чудно сега как от блогът му точно интернет връзката от поста по-долу нещо изчезна ... И последно, уважаемите ангажирани с проблема с паниката сред родители от цяла България заради разни слухове допускат поредната грешка, като типично по детски сякаш казват \"той започна пръв\". Нека не се заблуждаваме. Разкритията на престъпления не са най-силната страна на България. Но пък има слаба надежда, че все пак може да се открие лек срещу нежеланието на ромите да ходят на училище и желанието им да се женят и да раждат още докато те самите са деца. И този лек е обществена тайна, която никой не иска да признае, а именно - по-сериозни наказания и отговорност и контрол по санкционирането и събиране на глобите от нарушителите.  Автор:  ", "date": "2019.10.10", "title": "Децата - поредният инструмент за контрол на неграмотните"}
{"url": "https://www.actualno.com/politics/bez-bitka-njama-pobeda-vijte-naj-interesnite-komentari-predi-duela-siderov-djambazki-news_1383463.html", "text": "       Волен Сидеров е доказал много пъти, че е в политиката заради обикновения българин. Не заради себе си. Ето и последният пример – да се кандидатира за кмет на София, но . Заради хората. Обеща безплатни синя и зелена зона, без паяци, които да вдигат колите, без гей-паради… С две думи - ако имаш кола и си хетеросексуален нямаш причина да не гласуваш за г-н Сидеров.      Но новата революция, замислена от лидера на „АТАКА“, се оказа, че е далеч по-мащабна от посредствената рамка на местния вот. „Златният пръст“ на българската политика е на път да спести на държавата ни близо . И то само от тези избори. Именно толкова ще струва на обикновения български данъкоплатец местният вот на 27 октомври. Той обаче няма смисъл да се състои, защото много по-интересен и евтин вариант за разчистване на политически сметки – дуелът.\r\nВъпреки че още няма официално потвърждение от неговия съперник Ангел Джамбазки, народът тръпне в очакване и се надява това да е само началото на нова ера в българската политика. Представете си само, ако Десислав Чуколов предизвика Красимир Каракачанов, ако Таско Ерменков призове Тома Биков, ако Мустафа Сали Карадайъ се изправи срещу Валери Симеонов… Но спри, сърце! Нека гледаме в настоящето. То е достатъчно вълнуващо и обещаващо. Като доказателство ви показваме някои от най-интересните коментари, на които се натъкнахме, във връзка с бъдещия дуел – Сидеров – Джамбазки. Еуфорията е неописуема! Вижте сами:                                    ", "date": "2019.10.10", "title": "Без битка няма победа! Вижте най-интересните коментари преди дуела Сидеров - Джамбазки!"}
{"url": "https://www.actualno.com/politics/eleonora-lilova-dazd-ne-otnema-deca-news_1383454.html", "text": "      „От няколко месеца получаваме разнопосочни сигнали, че се злоупотребява с името на Държавната агенция за закрила на децата (ДАЗД) и на социалните служби. Някои хора разказват на други хора, че социалните целенасочено ще . На една лъжа повторена 100 пъти, хората започват да вярват”. Това каза директорът на ДАЗД д-р Елеонора Лилова в коментар за психозата в различни райони в страната след слухове, че социални работници ще извеждат деца от семействата.      Лилова уточни, че не може да каже кои са провокаторите, това е работа на службите, които вече разследват причините за създалата се ситуация.   Директорът на ДАЗД напомни, че агенцията няма правомощия да отнема деца – в нея работят експерти, които подготвят документи и политики. Когато получат тревожни сигнали за деца в риск, ги подават на Агенция „Социално подпомагане”.\r\nЗа Националната стратегия за детето, около която също имаше голямо напрежение, Лилова уточни, че до края на годината действа настоящата стратегия и засега няма приета нова, която да действа от 2020 г. Според нея е хубаво да има такъв документ, но е по-важно да се спазват действащите закони, които закрилят децата. Важно е също да има доверие в институции, защото недоверието доведе до тази ситуация, уточни директорът на ДАЗД в интервю за bTV.  За в столичния кв. „Люлин”, което беше открито снощи тя знае, че е добре и за него се грижат в дом за медико-социални грижи. По думите й оставената бележка бебето да се предаде на социалните означава, че има хора, които знаят, че социалните работници всъщност се грижат за децата. ", "date": "2019.10.10", "title": "Елеонора Лилова: ДАЗД не отнема деца"}
{"url": "https://www.actualno.com/sofia/mladost-1-na-protest-za-da-zashtiti-pazara-si-news_1383455.html", "text": "      Пореден протест против презастрояването ще се проведе в \"Младост\" днес вечерта, 10 октомври. Този път протестът е заради започнати процедури за строеж върху пазара на \"Младост\" 1, съвсем близо до блок 73, където също имаше редица протести, пак заради инвестиционен проект.      Към края на септември  главният архитект и кандидат за кмет на \"Младост\" арх. Стефан Стефанов съобщи, че вече е внесено мотивирано предложение за изменение на регулацията и застрояване на имота. По негова информация към момента предложението е разгледано на районен експертен съвет по устройство на територията. От там са отправили пет забележки, които вече са изпратени до главния архитект на София Здравко Здравков. Стефанов обаче предполага, че те ще бъдат отстранени и ще се премине към процедура по допускане на реализиране на строителството. На всичкото отгоре в имота за строеж попада изходът на метростанцията в \"Младост\" 1, според Стефанов.   Организаторите на протеста сега твърдят, че става въпрос за изграждане на 10-етажен блок. И продължават - \"тук не става въпрос само за загубата на мястото за пазаруване, което  съществува от създаването на квартала. Тук става въпрос, че вече няма  място за живеене! Задръстването по главния булевард \"Андрей Сахаров\" и  малките улици е непоносимо, няма място за паркиране, децата ни движат,  като марионетки между стотиците коли, въздухът е първенец по мръсотия в  София, а строежите продължават - по градинки, по всяка една останала  зелена площ, без отстояния и без осигурени гаражи за новодомците\".\r\nХората се възмущават, че сега на протеста им се лепва етикет, че е политически. Те дават пример с протестите при блок 73 - уж инвеститорът да строи, а , обвини общинските власти, че не е обезщетен, и се създаде с живущите наоколо. \"Кой лъже, кой е провокаторът - ние или Столична Община? Нека сами да си направите заключения\", посочват организаторите на новия протест.  \"За частната собственост сме, разбира се, НО в урбанизираните зони тя  трябва да бъде заменяна и обезщетявана, когато е позиционирана върху  зелени площи и междублокови пространства. Ние също сме частници,  притежаваме апартаменти и ще се борим докрай да имаме нормален живот в  квартала си. И общината стои безучастна на всичко това. \"Младост\" е пред война.\", завършват хората. ", "date": "2019.10.10", "title": "\"Младост\" 1 на протест, за да защити пазара си"}
{"url": "https://www.actualno.com/asenovgrad/d-r-karaivanov-ekologijata-na-kvartala-i-vsjako-naseleno-mjasto-shte-prodylji-da-e-akcent-v-upravlenieto-na-obshtina-asenovgrad-news_1383419.html", "text": "      \"И най-големите, и най-малките проекти на общината ни си приличат категорично по един белег: в основата им е интересът на хората, на квартала или на цялото населено място. Така е вече осем години в Асеновград и ще продължава да бъде. Защото и десетките милиони не струват нищо, ако с тях не се решават проблеми, засягащи живота на всеки асеновградчанин.\" Това каза кандидатът за кмет от „БСП за България“ доктор Емил Караиванов в срещите си с гражданите тази седмица.          Той даде за пример успешната реализация на близо 30 жилищни блока в града, които преминаха сполучливо мерките по енергийна ефективност, напълно безплатно за живеещите там. Жителите на квартала „Свети Георги“ и съседите от района до ОУ „Ангел Кънчев“ в разговора си с кандидата за кмет се интересуваха какво още може да направи община Асеновград, за да се подобри въздуха в града, да има по-малко вредни емисии, по-безопасни улици и места за отдих по кварталите.   Ще работим за качествено ново решение с отпадъците на асеновградчани, след като новата инвестиция от 10 000 000 лева, спечелена в досегашния мандат, стане реалност, категоричен е доктор Караиванов. Вярно е, че имаше много и дълги неудобства с етапите на реализация на така наречен \"Воден цикъл\" за Асеновград, но оттук насетне асеновградчани ще усетят трайно подобрение във ВиК услугите за града. Екологията ще продължи да бъде акцент и приоритет в управленската програма и за следващия мандат, защото имаме готовност, а и това е инвестиция в поколенията, обеща доктор Емил Караиванов.    Асеновградчани очаквано поискаха повече зелена среда по кварталите и места за децата и спортуване, както и пълно преобразяване на квартал „Изток“, след като доктор Караиванов вече пое ангажимент и този квартал да бъде благоустроен, както се случва и в момента със “Запад“.       ", "date": "2019.10.10", "title": "Д-р Караиванов: Екологията на квартала и всяко населено място ще продължи да е акцент в управлението на община Асеновград*"}
{"url": "https://www.actualno.com/politics/dps-otkrito-lobira-ot-parlamenta-za-prisyedinjavane-na-turcija-kym-es-news_1383482.html", "text": "       Присъединяването на Западните Балкани към ЕС е от първостепенно значение за мира, стабилността и сигурността на нашия регион. Това каза заместник-председателят на ПГ на ДПС Йордан Цонев по време на дебатите по декларацията на 44-ото Народно събрание за Северна Македония и Албания.      Той обаче леко се отклони от конкретната тема, като посочи, че \" не може да има просперитет и без присъединяването на най-голямата и най-мощна във военно и икономическо отношение държава на Балканите - Турция\" .   „ДПС и ПГ на ДПС ще подкрепи декларацията във връзка с разширяването на ЕС и процеса на стабилизиране и асоцииране на Северна Македония и Албания.\r\nНещо повече от това, във всички документи на ДПС, програми, декларации, ние винаги сме поставяли акцента върху разширяването на ЕС и присъединяването на страните от Западните Балкани. За нас това е въпрос с първостепенно значение за мира, стабилността и сигурността в нашия регион“, каза още Цонев.  \"Ние смятаме, че и преговорите с Турция трябва да продължат, защото сме убедени, че без присъединяването на тази най-голяма държава, стабилността на Балканите винаги ще бъде под някакъв въпрос\", допълни още Цонев.\r\nТой изрази категоричното становище, че подкрепят декларацията и целия процес. \"Нашите представители в ЕП водят доста активна политика в това отношение\", допълни още Йордан Цонев.   Както е добре известно, преговорите за присъединяване на Турция към ЕС са замразени заради системно нарушаване на човешки права в страната.    Припомняме още, че вчера , насочена към кюрдите в Сирия, въпреки предупрежденията от страна на редица държави да не го правят. ", "date": "2019.10.10", "title": "ДПС открито лобира от парламента за присъединяване на Турция към ЕС"}
{"url": "https://www.actualno.com/mestniizbori2019/nikolaj-drenchev-globata-nalojena-ot-vas-na-stolichna-obshtina-za-17-mln-leva-da-ja-plati-fandykova-news_1383480.html", "text": "       за кмет на Столична община – Николай Дренчев, коментира потвърдената от Върховния административен съд (ВАС) глоба в размер на 1.7 млн. лева , наложена от Министерството на регионалното развитие и благоустройството (МРРБ) на Столична община за това, че е провела обществена поръчка, която не е по правилата и е дискриминирала участници. От решението на съда, става ясно, че властта е дала десетки милиони на близки фирми , за да ремонтират 26 училища и детски градини.      „Tова е пълно безобразие! От години сме свидетели на една абсолютно нагла и безобразна корупция в Столична община, и когато това вече е потвърдено от най-висшата съдебна инстанция в България, какъв е резултатът!? Вместо обвинения и процеси срещу виновните лица, същите ги издигат за кметове на София. Интересно ми е, какво ще предприеме сега прокуратурата. Ще бъде ли повдигнато обвинение на Фандъкова и отговорните лица от нейния екип, или всичко отново ще бъде заметено под килима. Кой ще плаща сега тази глоба, пак софиянци ли!? Аз лично предлагам да я плати Фандъкова. От собствения й джоб. Обаче, след като я оковат в белезници и я разкарват няколко часа из центъра на София, както Десислава Иванчева. Мисля че това е правилното решение, не смятате ли? Защо софиянци, да плащат за корупцията в Столична община, те за какво са виновни? Значи, веднъж са ги ощетили, заради нагласените обществени поръчки, а след това да плащат и глобите заради тях. Това не може повече да продължава!” – бе коментарът на Николай Дренчев.   От Възраждане заявиха, че след изборите очакват още осъдителни решения , по които трябва да се произнесе Софийският административен съд, във връзка с жалби на Столичната община за други санкции, наложени от МРРБ, като например за подбора на фирми изпълнители за ремонтите на ул. \"Граф Игнатиев\" и на площад \"Св. Александър Невски\".\r\nОт партията на Костадинов казаха още, че в конкретния случай, загубата за софиянци не е само въпросните близо 2 милиона лева от глобата на МРРБ, а много по-голяма, тъй като обществената поръчка, за която е наложена глобата е позволила класирането на фирми, които буквално са прахосали евросредствата за въпросния ремонт, с изключително некачествената си работа. Според Дренчев и неговия щаб, ремонтираните 26 училища и детски градини, след 1-2 години ще се нуждаят от нов ремонт, който обаче този път няма да бъде платен с евросредства, а с пари от общинския бюджет, което ще ощети хазната на София с още поне няколко десетки милиона лева.  Според тях, намесата на прокуратурата в този случай е крайно наложително, а Фандъкова и нейният екип е крайно време да се озоват на подсъдимата скамейка.     ", "date": "2019.10.10", "title": "Николай Дренчев: Глобата, наложена от ВАС на Столична община за 1.7 млн. лева, да я плати Фандъкова*"}
{"url": "https://www.actualno.com/asenovgrad/novi-obekti-dobaviha-v-investicionnata-programa-na-asenovgrad-syvetnicite-na-poslednata-si-sesija-news_1383417.html", "text": "       За целта се наложи да бъде извършена и промяна на бюджета на общината, като се завиши рамката с над 100 000 лева. Предложението бе прието единодушно, а парите ще бъдат прехвърлени от перото за приходи от продажба на земя.      Един от обектите, включен в Инвестиционната програма, е от функция \"Образование\". За него бяха отделени 35 000 лева, а именно - проектиране и изграждане на нов комин за отоплителната инсталация на ОУ \"Христо Ботев\" в . В Дирекция \"Социално подпомагане\" в града пък ще бъде закупен нов климатик за 2 700 лева. Закупуването на автомобил за нуждите на \"Домашен социален патронаж\" също намери място като нов обект в Инвестиционната програма на общината. За целта бяха отделени 22 000 лева. Други 55 000 лева ще бъдат отпуснати и за ремонт на улица в село Лясково.   И още - завишена бе сумата за преасфалтиране на улица \"Младост\" в село Нареченски бани. От заложените първоначално 95 000 лева тя нарасна на повече от 101 000 лева, без обосновка по какви причини се налага това увеличение. Завишена бе и сумата за информационно-указателна знакова конструкция за идентичност, като елемент на кръговото кръстовище на пътя Асеновград - Пловдив, водещо към асеновградския квартал \"Долни Воден\". От 16 000 лева сумата тук бе увеличена на близо 20 000 лева. Последното изменение в Инвестиционната програма на града, касае изграждане на площадка за приемане на едро габаритни отпадъци в Депото за твърди и битови отпадъци. ", "date": "2019.10.10", "title": "Нови обекти добавиха в Инвестиционната програма на Асеновград съветниците на последната си сесия"}
{"url": "https://www.actualno.com/america/s-deca-na-rabota-vijte-video-news_1383462.html", "text": "      Кореспондентът на Пентагона на NBC Кортни Кубе говори за турските въздушни удари в Сирия, когато синът й се появи на живо в студиото.      \"Извинете, децата ми са тук. Това е живата телевизия\" - обясни Кубе с усмивка и продължи. Вижте.   ", "date": "2019.10.10", "title": "С деца на работа, вижте (ВИДЕО)"}
{"url": "https://www.actualno.com/chronicles/pravitelstvoto-na-bylgarija-priema-naredba-zakon-za-razturjane-na-mladejkata-organizacija-brannik-news_1383254.html", "text": "      Създадена е на 29 декември 1940 г. от правителството на проф. Богдан Филов с приемането на „Закона за организиране на българската младеж“. Осъществява пропаганда против комунизма, демокрацията, либерализма и „западните плутократични режими“. Казва се, че проповядват антисемитска идеология, но има много теории, доказателства и проучвания, че това не е съвсем така.      Изградена е по образец на Национална организация „Балила“ в Италия и „Хитлерова младеж“ в Германия. При комунистическия режим в България по подобен начин е организирана пионерската организация. Според посочения закон членуването в организацията е доброволно, но правителството полага усилия да го направи задължително. Подчинена е пряко на министър-председателя и се издържа от държавния и общинските бюджети. Организацията има за цел възпитанието на българската младеж в националистически и промонархически дух. Основният лозунг на Бранник е „Борис, България, Бог!“ Емблемата е с формата на щит, в средата на който има голяма буква „Б“. Централата на Бранник се е намирала в сградата на днешния Национален център по заразни и паразитни болести на ул. „Регентска“ (дн. „Янко Сакъзов“) № 26.    ", "date": "2019.10.10", "title": "Правителството на България приема наредба-закон за разтуряне на младежката организация Бранник"}
{"url": "https://www.actualno.com/europe/arestuvaha-zapodozrjan-za-smyrtonosnata-strelba-v-germanija-news_1383402.html", "text": "      Вече има задържан за с убити срещу синагога в германския град Хале, предаде БГНЕС, позовавайки се на AFP.      Става въпрос за 27-годишен германец. Освен атаката срещу синагогата, той е нападнал и дюнерджийница в близост до храма. Нападателят е излъчвал действията си в социалните мрежи.   Припомняме, че стана факт по време на един от най-големите празници в юдаизма - Йом Кипур (Денят на изкуплението). Засега официално се съобщава за две жертви.\r\nЗаради случилото се, всички правоохранителни органи в Германия работят извънредно.   ", "date": "2019.10.10", "title": "Арестуваха заподозрян за смъртоносната стрелба в Германия "}
{"url": "https://www.actualno.com/asia/oon-i-arabskata-liga-se-sybirat-zaradi-operacijata-na-turcija-v-sirija-news_1383433.html", "text": "      Съветът за сигурност на ООН ще проведе днес, 10 октомври, закрито заседание по повод военните действия на Турция срещу кюрдски позиции в Североизточна Сирия, предаде БГНЕС.      Според AP заседанието ще се състои по молба на петте европейски държави в съвета - Белгия, Великобритания, Германия, Полша и Франция. Офанзивата на Турция започна след като американският президент Доналд Тръмп се съгласи да изтегли американски войски от региона. В сряда Тръмп отново защити решението си и в същото време подкрепи санкции срещу Турция, но без да има намеса на американски военни, ако турската армия \"прекрачва границата\" според официално декларираните позиции на САЩ.   Пред журналисти американският президент заяви, че се говори \"с двете страни\" и допълни, че според него изтеглянето на американски военни \"е правилната стъпка\", предаде БНР.  По-рано Тръмп определи операцията на Турция като \"лоша идея\". Той каза още, че ще следи за изпълнение на поетия от Турция ангажимент за защита на религиозните малцинства и гарантиране, че няма да се стигне до хуманитарна криза.\r\nСенатори и конгресмени, които остро разкритикуваха решението на Тръмп обявиха, че са постигнали двупартиен консенсус за \"сурови санкции\" срещу Турция за \"инвазията в Сирия\". В Twitter един от най-ревностните защитници на Тръмп, превърнал се по темата в един от най-ревностните му критици - сенатор Линдзи Греъм, посочи, че \"докато администрацията отказва да действа срещу Турция, аз очаквам силна двупартийна подкрепа\" за санкциите. Президентът заяви, че няма против подобни мерки.  Междувременно и Арабската лига ще проведе спешни преговори за настъплението на Турция в Сирия. Тя ще се проведе в събота, 12 октомври.\r\nСлед искане на Египет, външните министри от региона ще се съберат в Кайро на 12 октомври, \"за да обсъдят турската агресия на сирийска територия\", заяви Хосам Заки, помощник-генерален секретар на Арабската лига. Заки обяви действията на Турция за \"неприемливо посегателство върху  суверенитета на арабска държава-членка,... и нарушаващо международното  право\".   В друго изявление по-рано в сряда, Лигата предупреди, че военната атака  \"може да помогне на Даеш (групата на Ислямска държава) да възвърне част  от силата си\".    Същевременно Турция вече стартира наземната част на операция \"Източник на мир\" в Сирия. \"Нашите военни, заедно с (опозиционната) Свободна сирийска армия, започнаха наземната част на операцията \"Източник на мир\", се казва в съобщение на турското министерство на отбраната. ", "date": "2019.10.10", "title": "ООН и Арабската лига се събират заради операцията на Турция в Сирия"}
{"url": "https://www.actualno.com/society/novini-ili-novini-kartinata-na-pechata-za-10-oktomvri-news_1383392.html", "text": "             \" \"\r\nАвстралия официално се разгневи на България заради Полфрийман, е водещото заглавие във вестника. Според Канбера българските власти представят погрешно изявление на техния посланик по случая. Това става ясно от публикация в австралийския „Сидни морнинг хералд“, който се позовава на официална позиция на говорител на австралийското външно министерство.\r\nДруг акцент - кабинетът откри в собствените си редици провокатори на психозата, пише още вестникът. След няколкомесечно безпроблемно разпространяване на слухове за отнемане на деца, ескалирало преди дни до безпрецедентна масова истерия в десетки училища в Южна България, , че от няколко месеца следи процеса. Какво обаче прави властта, за да предотврати това, не стана ясно.  \" \"\r\nВместо морските обекти, удариха всички сергии в държавата с нова такса от 1000 лева, пише вестникът. Дребният бизнес падна невинна жертва във войната на Валери Симеонов срещу туристическата министърка. От март догодина трябва нов архитектурен проект за автобусните спирки, информира вестникът. На първа страница изданието отделя внимание и на напрежението между Австралия и България. Сотир Цацаров към австралийския посланик:“Полфрийман е освободен от незаконен съд“.\r\n\" \"    Промени в данъчните закони, информира вестникът. Плащаш ДДС за кола, карана с пълномощно. Вестникът цитира и изследване на „Алфа Рисърч“, според което 7 от 9 партии влизат в столичния парламент. „Градската десница руменеела“ е водещото заглавие във вестника. Прогнозата за избирателната активност е 43,3%. Анализът във вестника е на д-р Илия Илиев и е озаглавен „В промити мозъци влизат всякакви щуротии“.\r\n\" \"\r\nКалпакчиев мълчи пристрастен ли е за Полфрийман. Крие се зад делото във ВКС, притиска за освождаване на Полфрийман, е сред водещите новини на вестника за деня. Реформи в ДАИ: Без инструктор в колата при изпита за книжка, пише вестникът. Матурата по химия носи стипендия на студентите по педагогика.Променят учебните планове във вузовете, информира още изданието. ", "date": "2019.10.10", "title": "Новини или Novini - картината на печата за 10 октомври   "}
{"url": "https://www.actualno.com/america/palej-na-evrejski-centyr-v-bruklin-news_1383418.html", "text": "      Неизвестен нападател подпали еврейски център в Бруклин, Ню Йорк, през втория ден на Йом Кипур, еврейски празник, който завърши вчера, предаде БГНЕС.      Според The New York Post, палежът е бил предизвикан от подхвърлена раница, която след това са поставили на предните стъпала на центъра около обяд в сряда. Повикана е била пожарна, която е угасила огъня.   Това не е първият случай, когато еврейско читалище в Бруклин е жертва на палежи: през ноември 2018 г. са подпалени седем еврейски синагоги и еврейски училища, а през 1993 г. \"подозрителен\" огън напълно унищожи синагога в Бруклин.\r\nПолицията в Ню Йорк призна, че са мобилизирани патрули около синагоги преди еврейския празник.  Атаката срещу еврейския център идва, след като няколко души при стрелба в град Хале. В сряда тежко въоръжен мъж извърши атентат с бомба и огнестрелно оръжие срещу синагогата в Хале - с помощта на поне един съучастник.\r\nЙом Кипур или Денят на прошката, е най-светлият ден в годината в еврейския религиозен календар. Евреите традиционно спазват този свят ден с приблизително 25-часов период на пост и интензивна молитва, като често прекарват по-голямата част от деня в синагога. Поради спецификата на еврейския религиозен календар, точната дата варира всяка година. През тази година празникът се отбелязва на 8 и 9 октомври.    ", "date": "2019.10.10", "title": "Палеж на еврейски център в Бруклин "}
{"url": "https://www.actualno.com/balkani/edi-rama-zaev-i-vuchich-shte-podpishat-za-balkanski-shengen-news_1383388.html", "text": "      По отношение на искането на Албания да бъде оценена отделно от Северна Македония, когато става въпрос за започване на албанският премиер каза, че „интеграционният процес на Албания и Северна Македония се третира като въпрос на вътрешната политика на Холандия\", предава БГНЕС.      Според Рама този, който би трябвало, \"разбра, че всички изказвания в холандския парламент вчера бяха насочени към електората в тази страна, а не към \".   По време на пленарна сесия на парламента в Тирана той обвини албанската опозиция, че с нейното поведение, с отказа от парламентарните места, бойкот на местните избори, както и с мнения, изразени в западни институции, те са определили различията, които съществуват в страните от Европейския съюз днес и техният подход към преговорите с .\r\n„Има голяма разлика между опозицията в съседната ни страна и опозиционния подход тук, чието поведение до голяма степен определи разликата в нагласите на страните-членки на ЕС. Говоря за опозицията, която не е в парламента и която напусна, която се отказа от парламентарните си места, бойкотира изборите, за да подкопае започването на преговори. Северна Македония не е без конфликти, но те са напълно различни от тези в Албания. нито вчера, нито днес минава през офиси в цяла Европа, за да направи погрешно нещо за своята страна“, каза Рама.  В речта си преди да отпътува до Нови Сад, за да се срещне с македонския премиер Зоран Заев и сръбския президент Александър Вучич, той заяви, че \"е осигурил подписите на Заев и Вучич за формирането на \". ", "date": "2019.10.10", "title": "Еди Рама: Заев и Вучич ще подпишат за Балкански Шенген "}
{"url": "https://www.actualno.com/celebrate/sv-mychenici-evlampij-i-evlampija-news_698794.html", "text": "      През време на жестокото Максимианово гонение на християните живял в град Никодимия знатен момък на име Евлампий. Бил пламенен християнин.      Заедно с други християни той се скрил в една пещера край града. Групата го изпратила един ден в града за хляб. Като влизал в града, той видял залепен на градските порти царски указ. Заповядвало се да бъдат предавани християните на смърт. Евлампий гласно изразил учудването си, че сам императорът опустошава държавата си, като избива най-верните си поданици. Християните смятали за свой дълг да се молят за царя, безпрекословно да изпълняват всички негови повели, когато те не са противни на Христовия закон. Изобщо за своята кротост и честност те заслужавали напълно названието добри и почтени граждани.\r\nНякои езичници фанатици чули тия думи на Евлампий, хванали го и веднага го завели при съдията.\r\nОтначало съдията се опитал ласкаво да увещае Евлампий да се поклони на боговете.  - Не погубвай младостта си – казал му той. – Не нанасяй безчестие на целия свой славен род. Ако послушаш царската повеля и се поклониш на боговете, ще получиш богати дарове и почетен сан. Ще бъдеш уважаван от всички в града. Храмовете са отворени. Да отидем заедно и да се поклоним на боговете!\r\n- С лъжливи думи и коварни обещания ти няма да ме отвърнеш от моя Христос – заявил момъкът.\r\nСъдията много се разгневил, Евлампий продължил:    - По-добре е да послушаш моите думи: последвай добрия съвет и познай истинския Бог! Той ще ти даде не временна и суетна слава, а слава вечна и истинска. Неговите дарове превишават всички богатства. На Тоя Бог аз се покланям. Към Него отправям молитвите си.\r\nГневът на съдията се уталожил. И пак започнал да прави опити да убеди Евлампий да принесе жертва на боговете. След това го заплашил с мъчения и най-после, наново разгневен, заповядал на своите хора да го бият жестоко.\r\nЕвлампий спокойно понесъл ударите. Твърдостта му усилила яростта на съдията. Той замислял все по-страшни изтезания. Заповядал да го сложат на нагорещена до зачервяване решетка.\r\nМъченикът вече очаквал смъртта, когато изведнъж почувствал нови сили в себе си. Той се изправил здрав и невредим. Всички присъстващи изпаднали в изумление. Чувствайки в себе си благодатна, свръхестествена мощ, Евлампий изказал желание да отиде в езическия храм. Съдията се зарадвал. Той помислил, че мъченикът се е съгласил най-после да извърши жертвоприношение.\r\nПридружен от голямо множество народ, Евлампий бил заведен в езическото капище. Там имало голям идол. Евлампий се обърнал към него с думите:   - В името на Господа Иисуса Христа, идоле неми и глухи, падни на земята и се обърни на прах!   Веднага идолът паднал и се разсипал.\r\nПрисъстващите извикали:\r\n- Велик и силен е християнския Бог!\r\nОзлобен, съдията не искал да повярва. Заповядал да предадат Евлампий на нови мъчения.\r\nМъченикът имал сестра, девойка, която се наричала Евлампия.   Като чула, че брат й търпи мъчения за Христа и Неговото спасително дело, бързо се затекла към съдилището. Промъкнала се през тълпата. Приближила се до брат си и извикала:\r\n- Нали една майка ни е раждала? Нали в Единия Бог тя ни е научила да вярваме? Защо ти да страдаш за Христа, пък аз да съм лишена от тая чест? Защо не си ми обадил за това по-рано, та заедно да приемем страданията за нашия Бог? И аз искам да умра за Бога, и аз съм християнка!\r\nСлед това Евлампия се обърнала към съдията и му казала:\r\n- И аз съм служителка Христова! Христос е мой живот, радост на душата ми. И аз за Него съм готова да изтърпя същите страдания, които понася моят брат Евлампий!\r\nСъдията заповядал да бият девойката по лицето. После по негова заповед братът и сестрата трябвало да бъдат хвърлени в котел с кипящо масло. Евлампий пръв влязъл в котела. И оттам увещавал сестра си да не се бои, защото Божията помощ няма да ги остави. Като се прекръстила, Евлампия влязла също в котела. Господ изстудил врялото масло. Мъчениците радостно пеели хвалебни песни на Бога.   Разгневеният съдия измислил нови мъчения. Избодени били очите на Евлампий. Братът и сестрата били хвърлени в огнена пещ. Но Господ не оставил верните си служители: смекчавал жестокостта на мъченията.\r\nСлед като се убедил, че не може да постигне целта си, съдията осъдил мъчениците на смърт.\r\nГлавата на Евлампий била отсечена с меч.\r\nЕвлампия предала душата си на Бога, преди още палачът да е дигнал меча си и над нея.  ", "date": "2019.10.10", "title": "Св. мъченици Евлампий и Евлампия"}
{"url": "https://www.actualno.com/society/prognoza-za-vremeto-10-oktomvri-chetvyrtyk-news_1383400.html", "text": "      Днес ще преобладава слънчево време с температури между 21 и 26 градуса. Това съобщи за Агенция „Фокус“ дежурният синоптик Мартин Славчев от Националния институт по метеорология и хидрология. В сутрешните часове на места в низините и котловините на Южна България видимостта ще бъде намалена. По-значителни увеличения на облачността ще има привечер над северозападните райони от страната и през нощта срещу петък на места там ще превали. Ще духа слаб, в Дунавската равнина – умерен западен вятър. Дневните температури ще се повишат и максималните ще бъдат между 21° и 26°, в София - около 22°. По Черноморието ще бъде предимно слънчево. Ще духа до умерен западен вятър. Максималните температури на въздуха ще са 22°-24°. Температурата на морската вода е 19°-20°. Вълнението на морето ще бъде 1-2 бала.      Над планините ще преобладава слънчево време. Ще духа умерен, по високите и открити части – до силен западен вятър. Максималната температура на височина 1200 метра ще е около 18°, на 2000 метра – около 11°.   В петък ще има променлива, над Североизточна България и Рило-Родопската област по-често значителна облачност. На места, главно там ще превали. Ще духа слаб до умерен северозападен, по-късно през деня в Източна България - североизточен вятър. Дневните температури ще се понижат и максималните ще бъдат между 18° и 23°. Привечер облачността над по-голямата част от страната ще намалее. През почивните дни ще бъде предимно слънчево, но сутрин на места ще има ниска облачност, с по-голяма вероятност в неделя над Източна България. Вятърът ще отслабне, в много райони ще бъде с източна компонента. Отново ще се затопли и максималните температури в неделя ще са предимно между 20° и 25°. ", "date": "2019.10.10", "title": "Прогноза за времето - 10 октомври (четвъртък)"}
{"url": "https://www.actualno.com/health/szo-alarmira-na-vseki-40-sekundi-njakyde-po-sveta-njakoj-se-samoubiva-news_1383164.html", "text": "      По повод Световния ден на психичното здраве 10 октомври, тази година Световната здравна организация (СЗО) предупреждава, че на всеки 40 секунди някъде по света . Най-често срещаната причина за самоубийствата в световен мащаб са депресивните състояния и психичните разстройства, съобщават от \"Анима България\".      Статистиките на международни здравни общности и организации показват, че близо 4% от населението на света е засегнато от депресия. Общата икономическа тежест, породена от депресията, е 210,5 милиарда долара, като се предвижда 12 милиарда работни дни до 2030 година да се губят всяка година, поради психични заболявания.   “Най-честата причина за нетрудоспособност в света са депресивните разстройства, като във всеки един момент от тях страдат около 120 милиона души. Преди четиридесет години това беше болест на средната възраст и засягаше хора около 40-50 годишна възраст. Сега обикновено започва между 20-30 годишна възраст. Не е известно защо, но жените са два пъти по-податливи на депресия от мъжете, като имате предвид, че ежегодно близо 6 милиона мъже развиват депресивни разстройства. Статистиките не включват хората, които изпитват честа тревожност, уморени са от ежедневието, работят под стрес или преживяват трудни житейски ситуации. На практика това може да е всеки един от нас. Невинаги хората осъзнават навреме, че са преуморени, че съзнанието им е под стрес, че са застрашени от “прегаряне” и че имат нужда от помощ”, обяснява клиничният психолог Петя Стойчева Кривицки.\r\nАмериканската психиатрична асоциация определя, че сред симптоматиката на депресивните епизоди са поне две седмици на депресивно настроение или загуба на интерес или желание за извършване на рутинни ежедневни или професионални дейности, както и още симптоми като: проблеми със съня (трудно заспиване или прекалено много сън), промени в теглото и апетита (промяна на повече от 5% телесно тегло на месец, намаляване или увеличаване на апетита), намалена енергия или хронична умора, трудности с концентрирането и вземането на решения, психомоторна възбуда или забавяне (бавни физически движения или неволни безцелни движения), натрапливи мисли за смърт или самоубийство.  За превенция и поддържане на добро Петя Стойчева Кривицки препоръчва редовно хранене, по-малко стрес и повече време за почивка. Спортните занимания, йога или разходки сред природата са задължителни. \r\n“Няма една-единствена универсална причина за депресия или психично разстройство. При всеки е индивидуално и много зависи от мозъчна химия, хормони, генетика, житейски опит, физическо здраве и други фактори, които определят социалния, личния и професионалния живот на личността.  Важно е да се знае, че веднъж диагностицирани, депресията и тревожните разстройства са лечими! Лечението е в компетенцията на психолози и психиатри, които могат да помогнат на личността да се справи и излекува”, пояснява още Петя Стойчева Кривицки.    ", "date": "2019.10.10", "title": "СЗО алармира: На всеки 40 секунди някъде по света някой се самоубива "}
{"url": "https://www.actualno.com/europe/nadejda-za-mek-brexit-ima-no-gasne-news_1383432.html", "text": "      Премиерът на Великобритания Борис Джонсън и ирландският му колега Лео Варадкар ще се срещнат за преговори, за да обсъдят на Великобритания за Brexit, предаде БГНЕС.      Срещата между двамата лидери ще се проведе в северозападната част на  Англия, като Джонсън все още настоява Великобритания да напусне ЕС със  или без сделка в края на месеца. Това става въпреки така наречения Закон  на Бен - приет от депутатите миналия месец - с искане Джонсън да поиска  отлагане на срока по член 50 от ЕС до януари 2020 година, ако сделка не  е била договорена преди 19 октомври.   От \"Даунинг Стрийт\" казаха, че срещата трябва да позволи \"подробни дискусии\" относно процеса на осигуряване на сделка. Премиерът на Великобритания заяви, че остава \"предпазлив оптимист\" по отношение на сделката.\r\nВчера лидерите на ЕС обвиниха Обединеното кралство, че предлага непроверени идеи, като добавиха, че напредъкът към нова сделка е ограничен. Подобно мнение изрази във вторник и Варадкар, който предположи, че ще бъде \"много трудно\" за Обединеното кралство и ЕС да постигнат споразумение за Brexit преди крайния срок 31 октомври.  Междувременно Европейският парламент за пореден път разкритикува новите предложения на Джонсън и ги отхвърли след дебат, предаде Агенция \"Фокус\". \r\nПредседателят на ЕП Давид Сасоли заяви, че не е имало \"много прогрес\" по въпроса, като добави, че ръководената от него институция няма намерение да приема сделка \"на всяка цена\".   Координаторът на ЕП за Brexit Ги Верхофщад продължи с нападките срещу Джонсън и нарече гневно неговите предложения \"несериозни\". Той добави, че всеки, който натиска Великобритания да напусне структурите на ЕС е \"предател\".    \"Смятам, че предложението, което Борис Джонсън отправи (…) не е изобщо сериозно. Не е сериозно изобщо, защото фактически, аз го наричам виртуално предложение, то не беше истинско такова. То фактически дава на Демократическата юнионистка партия (на Северна Ирландия) право на вето по множество въпроси\", каза бившият белгийски премиер. ", "date": "2019.10.10", "title": "Надежда за мек Brexit има, но гасне"}
{"url": "https://www.actualno.com/sofia/v-kv-reduta-se-nalaga-spirane-na-vodopodavaneto-news_1383312.html", "text": "      „Софийска вода” временно ще прекъсне водоснабдяването в някои части на столицата на 10 октомври. Това съобщиха от пресцентъра на дружеството.      Във връзка с изпълнение на инвестиционен проект за реконструкция на уличен водопровод на ул. „Живко Николов“ в кв. „Редута“ се налага спиране на водоподаването от 9.00 до 21.00 часа на клиентите на „Софийска вода”, живеещи в района на: ул. „Кобилино бранище“ от ул. „Кутловица“ до ул. „Петър Богдан“; ул. „Живко Николов“ от ул. „Марагидик“ до ул. „Юндола“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Кутловица“ 29. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.   Във връзка с подмяна на спирателен кран на ул. „Николай Хайтов“ в жк. „Дианабад“ се налага спиране на водоподаването от 10.00 до 22.00 часа на клиентите на „Софийска вода”, живеещи в района на: ул. „Николай Хайтов“ от ул. „Крум Кюлявков“ до ул. „Тинтява“; бул. „Драган Цанков“ №46 и бл. 1. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Николай Хайтов“ 32.\r\nВъв връзка с подмяна на сградно водопроводно отклонение на ул. 24 в с. Мърчаево се налага спиране на водоподаването от 09.00 до 19.00 часа на клиентите на „Софийска вода”, живеещи в района на: ул. 24, по ул. „Церова поляна“ от ул. „Цар Симеон I“ до ул. „Черешова градина“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 24 ъгъла с ул. „Цар Симеон I“.  Във връзка с изграждане на сградно водопроводно отклонение на ул. „Витошка зорница“ в кв. „Драгалевци“ се налага спиране на водоподаването от 09.30 до 18.30 часа на клиентите на „Софийска вода”, живеещи в района на: ул. „Витошка зорница“, ул. „Света Петка Българска“, бул. „Черни връх“ №181, №181Д, №183, №185. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.“Витошка зорница“ ъгъла с ул. „Света Петка Българска“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.     ", "date": "2019.10.10", "title": "В кв. \"Редута\" се налага спиране на водоподаването"}
{"url": "https://www.actualno.com/literature/otkys-ot-nosht-kamelija-kuchyr-news_1383311.html", "text": "      Може ли човек да започне нов живот, преди да е приключил стария? Скоро ще разбера. Молете се за мен, а аз ще продължавам да ви говоря с цигулката. Всеки ден. Всеки ден от новия ми живот. Докато приключи старият.      ***\r\nСлучвало ли ви се е да вървите към някого с усещането, че вървите към себе си? И с всяка крачка приближавате все повече онази част от вас – пренебрегната, загърбена и захвърлена, но единствената, която има смисъл. Където е съдържанието на пълната душа, изживяваща живота си точно там, където иска, точно с този, с когото трябва, точно така, както е предопределено?   С това чувство тичам. По ветровитите улици. Към Ева. Към себе си.  Вятърът ме шиба през лицето, развява якето ми, промушва се под пуловера ми и кара косъмчетата ми да настръхнат. Хората се привеждат, криейки очите си с ръце от прашинките, които вятърът върти във въздуха. А аз съм се ухилил широко и в устата ми влизат същите тези прашинки, но не ми пречат. Не ме притеснява и лютенето в очите. Нищо не може да ме спре.\r\nНе осъзнавах колко силно искам да стигна, докато не тръгнах. Не е ли това закономерността в живота? Да тръгнем, да поемем към себе си. Въпреки вятъра и прашинките, студа и дъжда. Въпреки страха, безумието, безлунната нощ, празния апартамент, невъзмутимите войници, мълчащата врата, засъхналите сълзи, черните униформи, татко, Алда, загубата и объркването от непонятното, от безсмисленото, от неизвестното, от грешките, предателствата, любовта. Любовта. Не осмисля ли единствено тя всичко това?\r\nТичам. Прашинките влитат през отворената ми уста и полепват по гърлото, но забързвам темпо. Блъскам се в няколко минувачи – те крещят нещо подир мен, размахвайки ръце. Едва не ме прегазва камион. Шофьорът ругае, разтреперен и пребледнял. Помитам разносвача на вестници, но не изчаквам да видя реакцията му.    Прелитам покрай половината град. Когато стигам ателието, сърцето ми бие до полуда, а стомахът ми се е свил от липсата на въздух. Обаче, макар и омаломощен, съм пълен с енергия. Ева е тук. Слава богу! Ева е тук.   Облякла е палтото си и навярно се кани да тръгва, но се бави, понеже разговаря с белия господин. Той е скръстил ръце, слушайки съсредоточено това, което тя му разказва. А тя дори жестикулира. Не помня да съм я виждал толкова... жива. Поне не и откакто тайно я следвах, когато вървеше редом с майка си към къщи – преди цял един живот.\r\nЕва отмества очи от господина и ги извръща право в моята посока. Поглежда ме така уверено и целенасочено, сякаш е знаела, че на тротоара срещу ателието ще види точно мен, дишащ неравномерно, с глупава усмивка на устните. Помахвам й като нетърпелив роднина, чакащ на перона бавно приближаващия се влак, с който не си е идвала от години. А тя се усмихва плахо, помахвайки в отговор. Елегантно и далеч не толкова въодушевено като мен.\r\nВъзрастният господин проследява погледа й и спира очи върху моите, струва ми се, с усмивка, но не мога да кажа със сигурност заради брадата, покрила долната част на лицето му. Сетне кима към нея, разменят си още няколко реплики и тя излиза.\r\nСтъпва на тротоара, а около нея се разлива музика. Арията на моето щастие. Като начало на филм. Прожекторът свети право в нея, а светът наоколо заглъхва и нежната мелодия следва стъпките й. Камерата приближава лицето й – Ева гледа към мен. Сетне камерата се завърта, за да покаже щастливия несретник, тичащ към нея с развяно от вятъра яке. Отново се блъска в няколко души, само че музиката заглушава възмущението им.   - Ева? – провиква се несретникът. Съвсем е въодушевен.   Ева е скрила ръце в джобовете и подпряла брадичка върху яката на палтото си, чака да чуе това, което несретникът години наред не посмя да я попита.\r\n- Искаш ли да вечеряш с мен?\r\nАрията заглъхва, светът замира и на улицата вече не се мяркат минувачи, когато Ева кима срамежливо:\r\n- Да.\r\nТръгваме. Рамо до рамо. Камерата остава назад, запечатвайки стъпките ни към далечината. Преди да се появят финалните надписи, хващам нейната ръка. И тя хваща моята. ", "date": "2019.10.10", "title": "Откъс от \"Нощ\", Камелия Кучър"}
{"url": "https://www.actualno.com/prasspress/cvetanov-do-vtrystvane-news_1382850.html", "text": "      По дрехите посрещат, по ума изпращат. Никога не съм разбирал съвсем тая нашенска поговорка. За посрещането – ясно. Ако се издокараш с костюм и кимоно отгоре – това е топло посрещане, може даже някой дан да ти дадат от гостоприемство. Ако ли се съблечеш и те снима бивше гадже – приемът е крайно резервиран, всички наоколо са обречени, даже и облечените.      Изпращанията обаче винаги са малко по-особени. Умът няма много общо с тях. И тук не говоря за посмъртните жалейки, дето и най-големия глупак го изпровождаме с дитирамби. Ние реално никого никъде не изпращаме по ума, освен ако не се брои Пламен Георгиев, който е умен точно като за консул във Валенсия.\r\nОще щях да умувам над смисъла на тая поговорка, ако не беше Цветан Цветанов с неговия нов проект. Респект! Внезапно всичко ми се изясни. Еми че тя за него е мислена поговорката за ума и облеклото. Влезе навремето той в политиката по терлици. А излезе с мозъчен тръст. И асансьор с памет, ама него не съм го видял упоменат в списъка с учредителите на Тръста.\r\nДа си призная, първо бях малко скептичен към това ново образувание на обществения ни епидермис. А и прочетох грешно тъст вмести тръст, та си казах – знам го аз на Цветанов тъста, чуден човечец е той. После си видях грешката. В мен беше. Тръст е нещо, дето се изисква да го приемеш на доверие, не да го умуваш. Цветанов открай време така го посрещат и изпращат нашите верни партньори.  Ще обясня на незапознатите. Евро-атлантическите мозъчни тръстове са малки обединения на полукълбата. Едното отговаря за разума (еврото), а другото – за артистизма (атлантическия вятър). Като ги съединиш и веднага виждаш кои са тия художествено-творчески персонажи, които знаят къде има кинти. После им даваш насоки какво да правят и те се задвижват в своя мозъчен тръст, леко и ритмично, с изнасяне на задница.\r\nДа те изгонят от собствената ти партия е кофти изпращане по принцип, повечето от нас биха заседнали в житейския си елеватор. Но не и Цветанов. Той си отиде с няколкостотин квадрата ум и дори се кани пак да се появи пременен, та да го посрещнем, такъв един лъскав, същи Робо Коп на кибер-сигурността.\r\nАма и две добри думи сме длъжни да кажем за нашите евро-атлантически партньори, на които ни с дрехи, ни с ум сме им изтрябвали, само посрещания и изпращания да можем да организираме. Спокойно, приятели, кибер-сигурни сме, тръст ъс. Знаете колко сме добри в НПО-тата.      ,  ", "date": "2019.10.10", "title": "Цветанов до вТРЪСТване"}
{"url": "https://www.actualno.com/business/bdj-pred-nova-kriza-lipsa-na-mashinisti-news_1383438.html", "text": "      Години наред когато се заговори за БДЖ, асоциациите почти винаги са за проблеми. Поредният, който обещава криза, отново назрява - липсата на машинисти.      Според Александър Александров, директор на поделение \"Пътнически превози\"- София, от началото на годината са напуснали 32-ма машинисти. Той каза това пред БНР след среща в Локомотивно депо \"София\". Какво обаче е положението според машинистите и обикновените служители на БДЖ не е ясно, защото прекият контакт на служителите на БДЖ с медиите е забранен със заповед на ръководството на компанията. Срещата беше организирана и във връзка със спрените от дружеството влакове поради липса на годен подвижен състав и приемането на държавния бюджет за 2020 г., включително и средствата, които правителството планира да отпусне на железницата.   \"Хората се безпокоят и от това, че БДЖ е държавна компания и е подписала договор за обществена услуга с държавата и изпълнява този договор, но се получава един парадокс – самата държава някак позволява БДЖ да не изпълнява този договор, като има влошени показатели на подвижния състав и самото БДЖ не може да ги изпълнява. В последно време се отменят официално влакове, вече няма да има влакове, а автобуси. Колегите-машинисти се притесняват дали ще е необходимо да изкарват курсове за C категория, за да карат автобуси\", коментира експертът Марио Нинов, който също взе участие в срещата.\r\n\"Дружеството за пътнически превози в момента има необходимост от 130 локомотива, 350 вагона и 40 мотриси. В момента разполага със 110 локомотива, 310 вагона и 35 мотриси. За тази година разполагаме с 40 милиона средства за ремонт. Почти 30 милиона са усвоени, основно за ремонт на вагони. Почти всичко ще бъде усвоено до края на годината. В момента фокусът е върху стартирането на поръчката на ремонт на локомотиви\", обясни Александров.  За следващата година е заложено между 2 и 5% увеличение на приходите на пътническите превози. ", "date": "2019.10.10", "title": "БДЖ пред нова криза - липса на машинисти"}
{"url": "https://www.actualno.com/balkani/gyrcija-s-naj-mnogo-bezrabotni-visshisti-v-es-news_1383366.html", "text": "       е имала най-високия процент на през 2018 г. сред завършилите висше образование на възраст между 25 и 39 години (19,9 процента) в Европейския съюз. Това показва проучване на Гръцката агенция за качество и акредитация (ADIP), цитирана от БГНЕС.      Въпреки че много студенти са приети в университети в Гърция, малко от тях завършват, показва още проучването. Това се разглежда главно поради феномена на така наречените „вечни студенти“ - поради система, която позволява на завършилите да удължават обучението си за неопределено време.   Големият им брой води до раздути  статистически данни и обяснява защо има най-голямото съотношение между ученици и преподаватели в сравнение с други страни от ЕС.\r\nСпоред проучването делът на студентите към преподавателите е 38,7: 1, докато данните на за 2017 г. показват, че средното съотношение в Европейския съюз е 15,4 студенти на преподавател.   ", "date": "2019.10.10", "title": "Гърция с най-много безработни висшисти в ЕС "}
{"url": "https://www.actualno.com/education/mon-pak-remontira-urocite-po-matematika-news_1383403.html", "text": "       по математика отново ще бъдат прегледани през следващите месеци. Това съобщи просветният министър , цитиран от БНТ. Причината са лошите резултати на учениците на в 7  и матурите в 12  клас. Създаден е екип, който ще предложи варианти как да се избегне \"препускането\" по материала. Ще се започне с програмите от 5 до 7 клас. Всичко това се случва едва три години след влизането им в сила.      Според статистиката от в 7 клас първият випуск, по новите програми има средно 28 точки по математика от възможни 65 на първия модул на теста. Вторият - 30 точки от 65. Тази година, при обединени първи и втори модул, резултатът, който разбуни духовете, е едва 33 точки от 100 - или среден три. Резултатите по български винаги са по-високи, тази година точките бяха 53 от 100.   Това обаче, което притеснява най-силно министерството е катастрофалното падане на успеха по математика между четвърти и седми клас. Учениците, родени през 2005 година, в 4 клас имат средно 67 точки и същите ученици в 7 - едва 33. Учители смятат, че учебните програми са доста натоварени в този период, но за съжаление часовете по математика са твърде малко.\r\nИма обаче и друга гледна точка - според преподаватели от Факултета по математика и информатика съдържанието на програмите по математика не е трудно, напротив, България изоставала от страни като Румъния, Македония и Сърбия. От министерството обаче още мълчат, защото тепърва щели да обсъждат програмите, съобщава БНТ.   ", "date": "2019.10.10", "title": "МОН пак ремонтира уроците по математика"}
{"url": "https://www.actualno.com/america/sasht-ne-sme-davali-na-turcija-zelena-svetlina-da-nahlue-v-sirija-news_1383523.html", "text": "      Държавният секретар на САЩ Майк Помпео защити оттеглянето на администрацията на президента Доналд Тръмп на военната подкрепа за кюрдските сили в Сирия, в момент, в който на страната, за да изтласка кюрдските милиции. Първият дипломат на Вашингтон обаче бе категоричен, че САЩ не са давали „зелена светлина“ за третата по ред военна операция на Анкара в страната , съобщава Politico в европейската си редакция.      В неделя президентът на САЩ Доналд Тръмп обяви изтегляне на американските сили от Североизточна Сирия след телефонен разговор с турския си колега Реджеп Тайип Ердоган, което фактически излага кюрдските съюзници на САЩ на агресия от страна на Турция и „Ислямска държава“. Турция започна въздушни удари по Североизточна Сирия в сряда, като предизвика критиката на европейските правителства и на Конгреса на САЩ, предаде БГНЕС.   Но Помпео отрече администрацията да е разрешила на Турция да провежда военна операция, заявявайки: „САЩ не са дали „зелена светлина“ на Турция“ за провеждането й. Все пак, допълни Помпео, Турция има „законово право да се погрижи за сигурността“, добавяйки, че САЩ подкрепят Анкара в опитите й за предотвратяване на насилието. Той също така даде да се разбере, че приоритетът е защитата на САЩ от тероризъм, въпреки че това може да бъде с цената на защитата на ръководените от кюрдите Сирийски демократични сили (СДС), лоялни съюзници на САЩ в борбата срещу „Ислямска държава“, Помпео поясни, че оттеглянето на американските войници от района на турската операция е с цел тяхната защита.   В понеделник Тръмп обеща „напълно да унищожа и залича икономиката на Турция\", ако Анкара направи нещо, което според него е „извън границите\". ", "date": "2019.10.10", "title": "САЩ: Не сме давали на Турция „зелена светлина“ да нахлуе в Сирия"}
{"url": "https://www.actualno.com/interview/kamelija-kucher-deteto-v-nas-ni-syprovojda-do-kraja-news_1383308.html", "text": "      Камелия Кучер издава своя дебютен роман „Дом“ през 2018 г. след години пътуване по света. Живяла в Русия, Испания, Швейцария и Франция, тя завършва образованието си в Женева, преди окончателно да се завърне със семейството си в България. Любовта към думите съпровожда целия живот на Камелия. Година след публикуването на „Дом“ читателите й ще могат да се насладят на втория й роман – „Нощ“. Една вълнуваща история, започнала в Рим по време на Втората световна война.      Вярвам, че литературата трябва да има човешки облик. Това е начинът да сме близо до читателите, да споделяме любовта към думите, споделя авторът. Ето какво казва тя в интервю за Издателство \"Хермес\". Често си мисля тъкмо за това – колко много неща се промениха от публикуването на „Дом“ досега. Моят дом стана по-голям – родих третото си дете и написах две книги. А „Дом“ ме срещна с хора, които днес дълбоко ценя. Това са благословения. Сбъдването на детския ми блян отвори съвсем нов свят за мен – свят, в който оставям частица от себе си, така съкровена, защото досега е била скрита дълбоко вътре в мен и вероятно никога нямаше да се покаже, ако не бях издала „Дом“. Благодарение на книгите ми имам възможността да споделя частица от моя свят – кътче, където битувам сама от дете. Не съм сигурна, че мога да опиша чувството – един съвсем различен вид пълноценност е. Усещане, че най-сетне съм на мястото си и домът ми е пълен, завършен.  Ще споделя една своя мисъл: благодарение на „Дом“, а скоро и на „Нощ“, частицата, която ще оставя след себе си, става по-плътна. Тази, която ще оставя на децата си, на внуците, у дома – когато мен вече няма да ме има. Начин да се докосна до тях и те до мен. При мен не се случи така. Когато завърших „Дом“, изпитвах нуждата да продължа, не ми беше достатъчно: липсваха ми героите, които да говорят в главата ми, липсваше ми атмосферата, в която се потапях, пишейки „Дом“. Затова много бързо след завършването му отново започнах да пиша. Нямах идея каква история ще се получи, дори не мислех за това дали ще се получи ръкопис, годен за роман. Пишех заради себе си. Без никакви притеснения или тревоги – може би защото по това време „Дом“ все още не бе стигнал до момента на публикуване, беше съвсем в началото на пътя и все още не бях наясно дали изобщо ще стигне дотам.    Истината е, че докато пиша, така надълбоко потъвам в историята, че външният свят избледнява напълно, дори самата аз избледнявам. На мое място се появяват героите, които създавам, лягам и се събуждам с тях, виждам света през техните очи. Ако говорим за притеснение или вълнение, то дойде след това – сега, – когато „Нощ“ ще поеме по своя път, а хората вече ме познават като автор и имат определени очаквания.    Често си задавам този въпрос. Не знам къде свършва едното и започва другото – някак си се преплитат. У дома с три деца е натоварено и шумно, а писането изисква тишина и време. Затова напоследък казвам, че съм професионален крадец на време – крада минути и часове, където и както мога.\r\nС появата на третото ми дете мислех, че ще настъпи време за творческа почивка поне през първата година. Но се оказа обратното. Вдъхновението не ме напусна и – не знам как се получава, но в края на всеки ден съм успяла да свърша почти всички задачи, които съм си поставила. Организиран и подреден човек съм и това много ми помага. И по принцип у дома си помагаме – всеки допринася с каквото може и така се движим напред.\r\nСега си мисля, че писателката Камелия Кучер е част от жената Камелия – тя е вътре в мен, нося я навсякъде със себе си и успявам да мечтая и да мисля за творчески проекти и вдъхновения на най-абсурдните места – например, докато сменям памперс. Животът има много лица и не е нужно да се взаимоизключват – може би тази мисъл ми помага, не изпитвам нужда да разграничавам нещата, всичко е част от мен.   Наложи се бързо да се ориентирам в социалните мрежи, тъй като преди това се стараех да ги избягвам. Но с издаването на „Дом“ си дадох сметка, че лицето зад книгата трябва да се показва. Вярвам, че литературата трябва да има човешки облик: в крайна сметка, колкото и възвисена да е тя, зад нея винаги стои човек. Това е начинът да сме близо до читателите, да споделяме любовта към думите. Подкрепата между писателите е изключително важна – и към начинаещите такива, и между утвърдените. Тя приобщава, създава социум. Това пък повлиява на читателите – създава една приятна атмосфера, от която те също могат да бъдат част.    Почитател съм на всякакъв вид творчество, а музиката играе голяма роля в процеса ми на писане – винаги слушам музика, когато пиша. Обикновено е класическа. Има няколко мелодии, които са като своеобразен мост към вдъхновението ми. След завършването на „Нощ“ си дадох сметка, че в историите ми винаги присъства творчеството под някаква форма: книги, литература, музика, изобразително изкуство. Така е и в третия ръкопис. Като че ли по този начин отдавам почит към моето детство, преминало в мечти и блянове, свързани с творчеството в различните му форми. Имам голямо въображение – като малка непрекъснато живеех в разни измислени светове: виждах се като писател, харесвах отминалите времена и си представях себе си, облечена по старомоден начин на някое светско събитие отпреди няколко столетия, пълно с творци.\r\nПо този начин храня душата си – създавайки атмосфера, в която присъстват любимите ми неща. С годините все по-ясно си давам сметка, че детето в нас ни съпровожда до края. А понякога се случва така, че все по-често го търсим и се обръщаме към него тъкмо когато остаряваме. Детството ни оформя като възрастни, то е неизменна част от нас и го носим в себе си, независимо дали поглеждаме натам, или не. Колкото повече човек поглежда натам, толкова по-ясен става пътят му занапред. В детството има една магия, едно вълшебство, което повече никога не се повтаря. Губим го със съзряването. А после, с остаряването, като че ли се връщаме натам. Не под формата на вдетиняване, а тъкмо обратното – поглеждаме към детето в нас с мъдрите очи на опита и на извървения път, полагаме ръка върху детското рамо, вглеждаме се в детските очи и казваме: ето, виждаш ли, стигнах.\r\nВълнува ме пътят на един човешки живот, а той тръгва и се оформя от детството – затова и част от историите ми винаги се разказват през детските очи.    Като човек, който допреди година нямаше профил във фейсбук, много държах да имам сайт. Познавам немалко хора, които нямат профили в социалните мрежи, и това е една от причините да създам сайта: исках да има местенце, където да събера цялата информация за мен, за книгите ми, за бъдещи проекти. С времето ще го подобрявам и обогатявам.\r\nИдеята за блога се зароди още докато прохождах с „Дом“ – дадох си сметка, че у нас липсва информация за пътя на един роман, за пътя на автора му. Следя чуждестранни писатели и виждам колко повече споделят и изобщо колко повече информация можеш да намериш – за автора, за творческия му процес. И така се появи блогът – с идеята да споделям опита си по пътя ми дотук, творческия ми процес, изобщо всичко, което ме вдъхновява и вълнува, свързано с литературата и не само. Това е и още един начин да общувам с читатели, а и с начинаещи писатели – и да бъда полезна с каквото мога. Реших да го направя в блог, защото ми се иска това да бъде кътче за онези, които наистина се интересуват от това, което споделям – някак по-интимно и уютно е така. Много се вълнувам покрай премиерата, иска ми се да успея да пресъздам атмосферата на „Нощ“. Ще ми се да се получи едно топло, приятелско, смислено и интересно събитие. Подготвяме се усилено. На премиерата, освен литературата, ще присъства и музиката, ще има роля и киното под формата на приказния трейлър, който заснехме с Яна Титова, Мартин Балкански и целия страхотен екип. И между другото, там ще разкажа за една неслучайна случайност – както обичам да ги наричам, – свързана с музиканта, който ще бъде част от вечерта. Когато го видях за пръв път, сякаш видях герой от „Нощ“ – действително герой от моята история, от плът и кръв. А го срещнах съвсем случайно и много се радвам, че се съгласи да бъде част от премиерата. ", "date": "2019.10.10", "title": "Камелия Кучер: Детето в нас ни съпровожда до края"}
{"url": "https://www.actualno.com/society/bebe-beshe-izostaveno-v-sofija-news_1383437.html", "text": "      Изоставено бебе е открито в столичния квартал „Люлин“. Сигналът за намереното дете е подаден към 22:00 ч. вечерта на 9 октомври.      На място са били изпратени екип на Спешна помощ и полиция. Медицинският екип е установил, че бебето е на около 7-8 месеца и в добро здравословно състояние , за него са били полагани грижи и е било хранено.   Детето е открито в кошче за автомобил с бележка, на която е било написано: „Да се даде на социалните. Успех!” Детето вече е поето от социалните служби и е настанено в Дома за медико социални грижи за деца „Свети Иван Рилски” в София.  Полицията е издирила бащата на детето. Той е 28-годишен мъж. Прегледан е също от екип на Спешна помощ. Установено е, че има контузия на главата, съобщи bTV.\r\nВ момента бащата е задържан в 9-то РУП в София. До този момент не е ясно коя е майката да детето.    ", "date": "2019.10.10", "title": "Бебе беше изоставено в София"}
{"url": "https://www.actualno.com/cosmos/asteroid-kolkoto-osemetajna-sgrada-moje-da-udari-zemjata-sled-okolo-polovin-vek-news_1383424.html", "text": "      Европейската космическа агенция съобщи, че голям астероид може да удари Земята след 65 години, предаде БГНЕС.      Очаква се астероидът да премине изключително близо до Земята през 2084 година, но има вероятност гравитационната намеса от други планети да го изпрати директно в нашата атмосфера.   Европейската космическа агенция (ESA) добави новия астероид към така наречения списък на рисковите небесни тела, заявявайки, че той може да удари Земята в следващите 65 години, съобщи The Daily Mail. Списъкът с рискови небесни тела включва всеки космически обект, който има по-голяма от нула вероятност да удари Земята, а въпросният астероид - 2019 SU3 - е четвъртият по големина обект в списъка с приблизително 46 фута в диаметър (приблизително 23 метра) - по-малък от метеорита, който удари руския Челябинск през 2013 година.\r\nСпоред ESA астероидът има шанс 1 на 152 да се сблъска с нашата планета, което астрономите прогнозират, че може да се случи по време на или около септември 2084 година. Експертите обаче казват, че размерът му не е достатъчно голям, за да създаде голяма катастрофа, така че вероятно няма нужда да подготвяме ядрените си оръжия.  ESA прогнозира, че астероидът ще премине покрай нашата планета на разстояние от около 73,435 мили, в близост до орбитата на Луната (239 000 мили). Следователно, дори и най-малкото гравитационно влияние от други планети може да го изпрати право в земната атмосфера. ", "date": "2019.10.10", "title": "Астероид колкото осеметажна сграда може да удари Земята след около половин век"}
{"url": "https://www.actualno.com/europe/napadateljat-ot-hale-s-manifest-izlychval-na-jivo-napadenieto-snimki-i-video-news_1383469.html", "text": "      Нападателят, който застреля двама души в германския град Хале, е публикувал антисемитски \"манифест\" онлайн преди повече от седмица, съобщиха от SITE SITE Intelligence Group и германските медии, пише БГНЕС.      Атентатът срещу синагогата и турската закусвалня се проведе в момент, когато евреите отбелязваха светия ден на Йом Кипур, като стрелецът е заснел нападението и е публикувал видео онлайн с реч на омраза срещу евреи. 27-годишният извършител е германец с крайнодесни убеждения, който още вчера.   Стрелецът се казва Щефан Балиет. Носил е каска с монтирана камера и е предавал на живо в интернет. Нападението е било предавано на живо в продължение на 35 минути в  Twitch.tv. На живо е гледано от 5-тима души, а по-късно преди да бъде изтрит записът е видян от още  2200 души, пише Bild.\r\nБалиет обяснява във видеото също и целта си - да убие „анти-белите“, включително евреи. Заснетото престъпление поразително напомня за атаката в джамията в ,  Нова Зеландия миналия март, която също беше излъчена онлайн в реално  време. Тя повдигна дебата за достъпа до новите медии и разпространението  на информацията в тях.  Рита Кац, директор на SITE SITE Intelligence Group, която проследява онлайн активността на екстремистките групировки, заяви в Twitter, че документ (PDF-file), очевидно манифестът на стрелеца, е бил публикуван онлайн на 1 октомври, показвайки \"снимки на оръжията и боеприпасите, които е използвал\".     \"Този документ-манифест, който изглежда е създаден преди седмица на 1 октомври, дава още информация колко време е отделил нападателя за планиране и подготовка\", каза Кац.    Германският вестник „Die Welt“ съобщава, че текстът, дълъг около 10 страници и написан на английски език, конкретно споменава плана за нападение на синагогата в Хале по време на Йом Кипур.   ", "date": "2019.10.10", "title": "Нападателят от Хале с манифест, излъчвал на живо нападението (СНИМКИ И ВИДЕО)"}
{"url": "https://www.actualno.com/politics/shopov-za-makedonija-trjabva-da-se-upomene-che-stava-vypros-za-edin-narod-v-dve-dyrjavi-news_1383500.html", "text": "      В декларацията на парламента трябва да се упомене, че македонската страна и българите смятаме, че става въпрос за един народ в две държави.       Това каза народният представител от „Атака“ Павел Шопов по време на дебата за проекта на декларация на Народното събрание за Северна Македония и Албания,.   „Братя българи, за нас, за мен, Македония не е част от историята. Тя е от настоящето. В тази декларация, ако не бъде вкарано, ако не бъде вмъкнато, упоменато най-важното, тази декларация ще бъде поредното предателство спрямо българската кауза“ , каза Шопов.   ", "date": "2019.10.10", "title": "Шопов: За Македония трябва да се упомене, че става въпрос за един народ в две държави "}
{"url": "https://www.actualno.com/asia/iran-pusna-jurnalistkata-ulija-uzik-news_1383534.html", "text": "       освободи руската журналистка Юлия Юзик, задържана заради съмнения за връзки с израелското разузнаване и тя вече пътува за Москва, съобщи руското посолство в Техеран, предава       Журналистът Борис Войцеховски, идентифициран от руските медии като бивш съпруг на Юзик, заяви във Фейсбук, че дори вече е кацнала в руската столица.   38-годишната журналистка и писателка беше арестувана в Техеран миналата седмица.\r\nГоворител на иранското правителство заяви, че тя е задържана заради предполагаеми нарушения с визата, но според руското посолство тя е обвинена, че работи за израелските служби за сигурност.  Руското обаче съобщава, че паспортът на Юзик бил отнет още на летището. Самата тя успяла при задържането си да съобщи на роднини, че са й казали, че я обвиняват в шпионаж в полза на Израел. В съобщението на руското посолство обаче не се казва дали тези обвинения са снети, подчертава .\r\nРусия извика иранския посланик миналата седмица, за да даде обяснения за обстоятелствата около ареста. Вчера международната организация \" \" призова да освободи Юлия Юзик. В апела се казва, че визовите въпроси не може да се смятат за достатъчно основание за ограничаването на свободата на журналистката.   Юзик е работила за редица издания, включително руската версия на „Нюзуик“. Тя е автор на две книги, между които „Речник на Беслан“ („Бесланский словарь“), базирана на свидетелства на оцелели от клането в училище през 2004 г., отнело най-малко 330 живота, повече от половината на деца и „Годениците на Аллах“ (\"Невесты Аллаха\"), преиздадена в девет страни. Тя разказва за живота и смъртта на чеченските жени-камикадзе в Русия.     ", "date": "2019.10.10", "title": "Иран пусна журналистката Юлия Юзик"}
{"url": "https://www.actualno.com/europe/voenen-samolet-se-prizemi-avarijno-v-ekaterinburg-news_1383540.html", "text": "      Военно-транспортен самолет Ан-12 е извършил аварийно кацане на летище \"Колцово\" в Екатеринбург, съобщи РИА Новости.      Самолетът се е приземил без спуснато шаси. По информация на Интерфакт екипажът няколко пъти се е опитал да пусне шасито, но се приземил без него. Пожар не е възникнал.    ", "date": "2019.10.10", "title": "Военен самолет се приземи аварийно в Екатеринбург"}
{"url": "https://www.actualno.com/sciencelogy/umrja-pyrvata-krava-kloning-no-ostavi-potomstvo-news_1383494.html", "text": "      В резерват в японската префектура Ишикава умря кравата, която заедно със сестра  си са първите животни от този вид, които се родиха с . Това съобщи местният сайт Санкей Нюз, цитиран от БГНЕС.      Кравата е живяла 21 години и три месеца и е умряла по естествени причини. През последните седмици животното изпитвало затруднения да се движи само.   Сестрата й близнак е умряла по подобни причини миналата година.\r\nЖивотните са родени през лятото на 1998 година. Учените са използвали същата технология, както при създаването на през 1996 година.  Кравите имат потомство. Припомняме, че клонираната също остави потомство.\r\nВ Азия на крави е начин да се запазят от изчезване определени породи и да се преодолее недостига на мляко. Такава практика има вече в Южна Корея, Китай и Индия.    ", "date": "2019.10.10", "title": "Умря първата крава-клонинг, но остави потомство"}
{"url": "https://www.actualno.com/politics/parlamentyt-prie-deklaracija-za-severna-makedonija-i-albanija-sled-burni-debati-news_1383538.html", "text": "      Народното събрание прие декларация за Северна Македония и Албания, като \"За\" гласуваха 129 народни представители, \"против\" - 4 и \"въздържали се\" - 1.      Народните представители подкрепиха редационната поправка на лидера на НФСБ Валери Симеонов в декларацията за възстановяване на българските военни гробища в Македония . Проектът на декларация бе входиран на 9 октомври и бе подписан от почти всички парламентарно представени сили.   Основни моменти в приетата декларация са, че България запазва последователната си подкрепа за поставяне на реалното начало на процеса на присъединяване към ЕС на Северна Македония и Албания със започването на преговори на двете страни.\r\nВ проектодокумента се изтъква, че българският парламент ще продължи да следи за напредъка на изпълнението на Договора за приятелство, добросъседство и сътрудничество между България и Македония, както и за прилагането на Закона за малцинствата в Албания.  Чрез декларацията Народното събрание призовава официалните представители на Република Северна Македония да прилагат ефективно, без забавяне и на добра воля Договора за приятелство, добросъседство и сътрудничество от 2017 г., да се придържат стриктно към чл. 8 от Договора, а именно към „обективното, основаващо се на автентични и основни на доказателства исторически извори за научно тълкуване на историческите събития, да се въздържат от действия, които се свързват с опити за подкрепа и насърчаване на претенции за признаване на т. нар. „македонско малцинство“ в България, включително и в международни организации като Съвета на Европа и многостранни формати.\r\nС текстовете 44-ото Народно събрание призова официалните представители на Р Северна Македония да бъдат реабилитирани жертвите и репресираните от югославския комунистически режим и всички репресирани заради българското си самосъзнание , да се придържат стриктно към установената и ратифицирана от парламентите на двете страни клауза по отношение на официалния език на Република Северна Македония, да прилагат изцяло договореностите, постигнати в рамките на Съвместната мултидисциплинарна експертна комисия по исторически и образователни въпроси, като същите бъдат отразени в учебните програми и материали в най-кратки срокове.\r\nВносителите предлагат още парламентът да призове югозападната ни съседка да се прекрати всякаква форма на „говор на омраза“ по отношение на България и на гражданите на Република Северна Македония с българско самосъзнание, включително в медии, надписи на паметници, паметни плочи и др.       С текстовете се отправи призив и към официалните представители на Република Албания: да приемат своевременно вторичното законодателство, относно прилагането на Закона за малцинствата, да гарантират в максимална степен правото на българското национално малцинство да изучава книжовния български език като майчин, да преведат преброяването на населението, съгласно на най-високите европейски стандарти.\r\nС декларацията си 44-ия парламент се обръща и към настоящото и всяко следващо правителство и всички български институции да следят стриктно за изпълнението на условията от настоящата декларация по време на преговорния процес с Република Северна Македония и Република Албания.\r\nНа тази основа и при тези условия, 44-ото Народно събрание подкрепя започването на предприсъединителните преговори на ЕС с Република Северна Македония и Република Албания. На вниманието на депутатите се предлага в тази връзка да подкрепя, приетата от Министерски съвет днес Рамкова позиция. ОБСЪЖДАНИЯ Със спорове започнаха обсъжданията за декларацията за Северна Македония и Албания.      Павел Шопов поиска . Ако това не влезе в декларацията според него, това щяло да е предателство към българската държава.\r\nДПС ще подкрепи декларацията, заяви Йордан Цонев от ДПС. Присъединяването на Северна Македония и Албания било важно за националната сигурност. Партията винаги заставала зад европейската интеграция на Западните Балкани. От партията обаче не пропуснаха да направят и \"лирично отклонение\", с което призоваха за подновяване на преговорите за Валери Жаблянов от БСП поиска на депутатите да бъде раздадена декларацията, която законотворците трябва да гласуват. Депутатите трябвало да са наясно с отговорността, която поемат. Председателстващият заседанието Емил Христов обясни, че декларацията била раздадена на депутатите още вчера, който искал, можел да се запознае с нея. Според червения депутат не всички били на електронните си пощи, а и предизборната кампания попречила на голяма част от тях да се запознаят с нея в електронен вид.\r\nЙордан Цонев каза, че декларацията е подписана от парламентарните групи, така че би трябвало да са се запознали със съдържанието. Лидерът на НФСБ Валери Симеонов също поиска почивка, за да може тези, които имат нужда да прочетат декларацията, да имат това време. Почивка не бе дадена.\r\nДа не правим импровизации, призова Джема Грозданова от ГЕРБ. Според нея    Валери Симеонов поиска . Целта е да покажем, че българското Народно събрание подкрепя братска Македония, но не безусловно, заяви Юлиян Ангелов от ВМРО. Иначе декларацията не била на една или друга партия. , имаме претенция към политиците в Македония, подчерта воеводата.\r\nСлед споровете декларацията бе приета с леки редакции. Прието бе . Мина и предложението на Таско Ерменков да отпадне текста за репресията по време на комунистическия югославски режим, а да се разширят етапите на репресия над хората с българско самосъзнание. ", "date": "2019.10.10", "title": "Парламентът прие декларация за Северна Македония и Албания след бурни дебати"}
{"url": "https://www.actualno.com/asenovgrad/studentka-po-medicina-se-nujdae-ot-finansova-podkrepa-za-da-zaplati-semestyra-si-news_1383415.html", "text": "       Момичето не може да си позволи да си купи необходимите учебни средства и да си плати семестриалната такса за обучение. Сибел Мухтарова не е омъжена, живее в асеновградския кварта \"Долни Воден\" и е студент редовно обучение в Медицински университет-Пловдив - Медицински колеж, в специалност \"Помощник фармацевт\".       И двамата родители на Сибел са починали. Тя не работи, няма доходи и не се подпомага със социални помощи. На редовното си заседание съветниците на Асеновград бяха единодушни в решението си да подпомогнат момичето с 1 000 лева, като идеята бе подкрепена с 31 гласа \"За\".    ", "date": "2019.10.10", "title": "Студентка по медицина се нуждае от финансова подкрепа, за да заплати семестъра си"}
{"url": "https://www.actualno.com/burgas/10-to-ubilejno-izdanie-na-festivala-erata-na-vodolejasys-silno-mejdunarodno-uchastie-news_1383472.html", "text": "      В Бургас започва фестивалът на българския физически и визуален театър и пърформанс \"Ерата на Водолея\".      Десетте спектакъла ще бъдат представени на четири места в града - Културен център \"Морско казино\" ДТ \"Адриана Будевска\", Младежки културен център, Държавен куклен театър – Бургас.\r\n\"Този фестивал нямаше да го има без огромната подкрепа на институциите - ДТ \"Адриана Будевска\", който ни подкрепя от самото начало, кукления театър и община Бургас. Градът има нужда да е част от това артистично и новаторско събитие. И тази година всички арт представления ще се играят безплатно за бургаската публика \", каза Петър Тодоров, режисьор и организатор на фестивала.\r\nСпектакъл \"Филифльонгата, която вярваше в бедствия\" на ДКТ – Бургас, който получи наградата \"Икар\" ще даде начало на културната проява. Представлението ще се играе в залата на Кукления театър на 10-ти октомври, от 18.30 часа.  Нестандартното изкуство, което е в основата на фестивала ще бъде представено и от спектаклите на Петя Стойкова и Жана Пенчева. Премиерата на \"Сияние\" е на 12 октомври, а на следващият ден ще бъде представен част от проекта \"ДРАГ ОН\". Той е в развитие и ще бъде официално завършен през 2020 година.\r\n\"Името \"ДРАГ ОН\" идва от драгинг практиките - течение създадено в САЩ, пространства за различни идентичности\", поясни авторът Жана Пенчева. В интересния пърформанс е включен балканският фолклор интерпретиран чрез движение и визуално шоу.\r\nПубликата ще може да види и чуждестранни спектакли на театри от Израел, Швеция, Холандия, Франция, Македония, Испания и Швеция, като някои от тях са копродукции. Входът за фестивала е безплатен.     ", "date": "2019.10.10", "title": "10-то юбилейно издание на фестивала \"Ерата на Водолея\"със силно международно участие"}
{"url": "https://www.actualno.com/cars/nemcite-masovo-ostavat-bez-knijki-zaradi-trotinetki-news_1383622.html", "text": "      Близо 500 германци бяха арестувани, а повече от половината от тях останаха без шофьорски книжки по време на най-големия бирен фестивал в света - Октоберфест. Всички те са карали електрически тротинетки след употреба на алкохол.      През тази година фестивалът, който продължи 16 дни, е посетен от над 6,3 млн. души от цял свят. 414 от тях са арестувани, след като са управлявали електрически тротинетки в нетрезво състояние.   Още през лятото властите в Германия приравниха електрическите скутери към стандартните превозни средства и тези, които ги управляват, носят съответната отговорност. Самите немци обаче не приемат тротинетките насериозно и ги считат за играчки, с които могат да се забавляват, но не и за равностойна замяна на автомобила.\r\nЗатова и много от жителите, особено на големите градове, си позволяват да карат скутерите след употреба на алкохол. Съответно, акцията полицията в Мюнхен доведе до 414 арестувани, като 254 от тях останаха без свидетелства за правоуправление.  Журналисти от Deutsche Welle посочват, че по време на фестивала е имало и задържани шофьори на автомобили, които са употребили повече алкохол от допустимото. Техният брой обаче е по-малък  - 360 човека, като без книжка са останалите 215.    ", "date": "2019.10.10", "title": "Немците масово остават без книжки заради тротинетки"}
{"url": "https://www.actualno.com/crime/razbiha-kanal-za-prosjaci-v-shvejcarija-i-francija-news_1383604.html", "text": "      Специализираната прокуратура привлече към наказателна отговорност две лица за участие в престъпен сговор за във Франция и Швеция с цел набиране, транспортиране и склоняване към , предава БГНЕС.      Двамата са задържани на 9 октомври 2019 г. във Видин при съвместни действия по разследването на Специализираната прокуратура и ГДБОП, със съдействието на служители на и Областната дирекция на МВР, съобщиха от спецпрокуратурата.   При извършените претърсвания на жилища и автомобили, както и лични обиски, са намерени и иззети 700 евро, 2000 шведски крони, бележки от преводи на различни суми, касови бележки на френски и шведски език, талони на автомобили, договори и пълномощни, тетрадки със записки на имена и суми в евро и други документи, доказващи престъпната дейност.\r\nТрафикантите набирали кандидати с обещания за работа на Запад сред малоимотни и малограмотни хора. Транспортирали ги във Франция и Швеция, осигурявали им мизерни квартири и храна, склонявали ги да и прибирали по-голямата част от „приходите“.  Установени и разпитани като свидетели са множество жертви на трафика. С постановленияот Специализираната прокуратура на всеки от тях е наложено задържане до 72 часа. Утре в Специализирания наказателен съд ще бъдат весени и искания за определяне на най-тежката мярка за неотклонение „Задържане под стража“. ", "date": "2019.10.10", "title": "Разбиха канал за просяци в Швейцария и Франция"}
{"url": "https://www.actualno.com/asia/trymp-kurdite-ne-ni-pomognaha-prez-vtorata-svetovna-vojna-sega-se-biha-za-svoite-zemi-news_1383539.html", "text": "      Кюрдите не помогнаха на САЩ през Втората световна война, не помогнаха в Нормандия – помагат в Сирия, защото се бият за своите земи. Тази теза лансира американският президент Доналд Тръмп, който е под постоянен медиен натиск заради решението си да изтегли американските военни от района източно край Ефрат, което позволи на Турция да започне военна операция „Извор на мир“.      Американският президент даде примера, явно визирайки Кърт Шлихтър, който написа същото за изданието Townhall. Шлихтър развива тезата, че САЩ не са длъжни на кюрдите, защото те и без американската намеса щели да се сражават с „Ислямска държава“ и че всъщност кюрдите не са единен фактор – ПКК били част от тях, но „комунистически терористи“, сражаващи се срещу Турция.   Тръмп говори за кюрдите заради въпрос дали сега не е време да се развиват съюзи, като гледната му точка е, че съюзниците на САЩ се възползват от тях. Той даде пример с НАТО и кой член колко плаща – Германия плащала дори под 1% от БВП за отбрана, а трябва да са 4%, като от думите на американския президент излезе, че само САЩ плащат. „Дължат ни огромни пари и няма да ни платят“, каза Тръмп по адрес на Германия. Той не пропусна да каже, че САЩ много са помогнали на кюрдите – с оръжие, с пари и че САЩ ги подкрепят, но явно вече не и с жива сила.     ", "date": "2019.10.10", "title": "Тръмп: Кюрдите не ни помогнаха през Втората световна война, сега се биха за своите земи"}
{"url": "https://www.actualno.com/curious/ucheni-otkriha-zashto-jenite-sa-po-podatlivi-na-depresija-news_1383629.html", "text": "      Физиолози из Мичиганския държавен университет се опитаха да обяснят защо жените страдат от депресия почти два пъти повече от мъжете. За целта се изучавали мозъка на мишки - самци и самки по време на стрес, пише Medical Xpress.      Активността на клетките хипокампуса (vHPC-NAc), участващи в механизма на формиране на емоциите се контролират от тестостерона. В стресова ситуация активността на тези зони при самците била по-ниска, отколкото при самките. При понижаване на тестростерона самците започнали да се тревожат и показвали депресивно поведение, а при повишаването на хормона при самките те ставали по-малко податливи на стрес.   Учените за първи път успяват да опишат как именно невронните пътища \"избират\" болестта в женския и мъжкия организъм. Изследователите разчитат, че откритието им ще помогне да се подбират точните антидепресанти, подходящи за жените.\r\nНа 10 октомври се отбелязва Световния ден на    ", "date": "2019.10.10", "title": "Учени откриха защо жените са по-податливи на депресия"}
{"url": "https://www.actualno.com/books/prof-atanas-radenski-napisa-roman-za-lubovta-v-raznoobraznite-formi-news_1383554.html", "text": "      Професор Атанас Раденски от университета Чапман в Ориндж Каунти (вероятно все още си спомняте тв сериала „Кварталът на богатите“), край Лос Анджелис, е в България за премиерата на романа си „Спасителката“ (изд. на Изида). Въпреки че не е член на никоя партия и не се занимава с политика, преди време професорът бе сред тримата, поканени от Слави Трифонов, да направят събеседване с избрани българи, заявили желание да участват в промяната на политическата система.      „Спасителката“ е вторият роман на Атанас Раденски след „На парти при президента”. Вдъхновен е от реални герои и събития. Дъщерите на автора са планински спасителки в щатите Вашингтон и Орегон. Голяма част от разказаното в настоящия му роман, „Спасителката“, се основава на реални хора и случки. Действието се развива не само в САЩ, но и в Мексико и България.   Премиерата на книгата е на 14 октомври в клуб „Журналист“ на СБЖ.\r\nРоманът разказва за любовта в разнообразните ѝ форми, за работата на планинските спасители и за отношенията родители-деца. Атанас Раденски създава герои и сюжети, които са не само единствени по рода си, но също така разбираеми и значими в глобален контекст.  Главната героиня Тони Синич припечелва от уроци по китара и помага на изпаднали в беда като планинска спасителка, докато инцидент с родителите ѝ я изправя пред необичайни предизвикателства.\r\nСъдбата отвежда Тони във Вашингтон, Калифорния, Мексико и България, а склонността ѝ да се притичва на помощ я свързва с необикновени хора: Фред - френски готвач в Америка, Джейн - анализаторка на данни в Боинг, Арчи - невинно аутистично момче, Ева и Лора – сестри американки, Виталий – техен общ руски любовник, Христо - български свещеник-художник.\r\nКнигата е предназначена за многобройните читатели на активна възраст, за които са актуални темите за семейството и отношенията родители-деца, наред с вечната тема за любовта.        \"Увлекателен сюжет, стегната композиция, запленяваща интрига, срещи с уникални хора, необичайни предизвикателства, ярки художествени образи, богат и свеж език - новата книга на Атанас Раденски е съвременен роман, който грабва читателя още от първите редове и го държи в напрежение до последната страница.“ -- Венелин Митев\r\n„Атанас Раденски с лекота ни показва сцени, пред които се смеем и от които изтръпваме от ужас. Този роман жонглира майсторски с живота и смъртта, с фин хумор и дълбока философия. Точно както трябва да се живее и умира.“ – Деница Дилова\r\n\"Беше ми много приятно да прочета този роман. За мен героите бяха много силни и с любопитство четях и често си мислех какво бих направила на тяхно място.\" – Мирела Занева\r\n„Прочетох романа на един дъх. Описанията бяха дотолкова живи, че си представих всяка скала и пътека, а в Зарена почувствах даже родопския въздух!” – Виждан Кахраман      \"Романът е увлекателен за четене със своите ярки и запомнящи се образи и многопластовост на действието. Виталността на героите и разказаните човешки истории създават чувство на реалност.\" – Калина Сиракова  ", "date": "2019.10.10", "title": "Проф. Атанас Раденски написа роман за любовта в разнообразните ѝ форми"}
{"url": "https://www.actualno.com/varna/anelija-klisarova-shte-izgradim-prozrachni-otnoshenija-s-varnenci-i-shte-chuvame-i-reshavame-problemite-im-news_1383607.html", "text": "      „От спорта знам, че който поеме инициативата в едно състезание, получава огромно предимство. Това смятам да направя. Ще проведа кампанията до края и ще дам всичко от себе си“. С тези думи доц. д-р Огнян Къчев, кандидат за кмет на варненския район „Приморски“, издигнат от коалиция \"БСП за България\", откри предизборен офис за предстоящите местни избори. Той добави, че целта на този офис е всеки ден да идват граждани, да коментират и обсъждат заедно с него проблемите в района и тяхното решаване.      Кандидатът за кмет на Варна проф. Анелия Клисарова определи доц. Къчев като изключително достоен варненец, който се е доказал в годините. „Винаги е защитавал интересите на Варна, варненци и БСП. Изключително честно и искрено работи с хората. Ние сме му гласували доверие и ви гарантирам, че той ще го оправдае. Ще положи максимални усилия, за да промени начина на управление в района и това, което се случва в него“, сподели проф. Клисарова.\r\n\"Ще изградим прозрачни отношения с варненци  и ще чуваме и решаваме проблемите на гражданите на Варна, защото БСП е единствената партия, която излезе с \"Визия за Варна\", каза още проф. Клисарова. Тя заяви, че доверието и гласът на варненци не бива да се купуват, а трябва да се заслужат.\r\nНа събитието присъстваха още           председателят на предизборния щаб и народен представител Иван Иванов, областният председател на БСП Цонко Цонев, заместник-председателя на БСП-Варна Димитър Чутурков, секретарят на партията Христо Боев, младежкият лидер Руслан Влаев, кандидати за общински съветници и много жители на района.   ", "date": "2019.10.10", "title": "Анелия Клисарова: Ще изградим прозрачни отношения с варненци и ще чуваме и решаваме проблемите им"}
{"url": "https://www.actualno.com/crime/myj-bez-knijka-ubi-jena-na-pytja-i-izbjaga-news_1383617.html", "text": "      На 09 октомври, около 08:15 часа в дежурната част на РУ- Севлиево е получен сигнал за възникнало пътнотранспортно произшествие на улица \"Опълченска\" в село Добромирка, при което на място е загинала 78-годишна жена от Велико Търново с временен адрес в селото, съобщиха от ОД на МВР-Габрово.      По първоначални данни инцидента е предизвикан неправоспособен водач на моторно превозно средство – местен жител на 23 години, който е изоставил автомобила, и е напуснал местопроизшествието.   В резултат на проведени процесуално-следствени действия и оперативно–издирвателни мероприятия местонахождението му е установено, и той е задържан в РУ-Севлиево за срок до 24 часа.\r\nПо случая е образувано досъдебно производство. Разследването на причините за възникване на инцидента продължава под надзора на Окръжна прокуратура – Габрово.   ", "date": "2019.10.10", "title": "Мъж без книжка уби жена на пътя и избяга"}
{"url": "https://www.actualno.com/society/socialnite-shte-tyrsjat-vyzmojnosti-za-podkrepa-na-roditelite-na-izostavenoto-bebe-news_1383634.html", "text": "      Социалните работници ще търсят възможности за подкрепа на родителите на изоставеното в ж.к. \"Люлин\" бебе, съобщиха от Агенцията за социално подпомагане.      На 9 октомври около 17 часа мъж посещава Дирекция „Социално подпомагане“-Люлин и заявява, че желае да изостави детето си, тъй като майка му и сестра му тормозят майката на детето, защото то много плаче и това им нарушава спокойствието. При посещението си той е бил заедно с майката на бебето. Когато служителите на ДСП са ги помолили да удостоверят самоличността си двамата са напуснали дирекцията заедно с детето, без да предоставят повече информация.   По-късно същия ден (около 21,50 часа) в отдел „Мобилна работа с деца в риск“ към ДСП -Оборище постъпва сигнал от 9-то Районно управление към СДВР, че е изоставено бебе на възраст около 6-7 месеца в столичния ж.к. Люлин. Според данните от сигнала детето е оставено пред вратата на апартамента на неговия дядо детска кошничка с бележка \"Ние не можем да го гледаме, по-добре социалните\". При пристигане на социалните работници от Отдел „Мобилна работа с деца в риск“ около 22:20ч. на адреса са присъствали патрул от 9-то РУ, криминална полиция, спешна помощ и няколко съседи.\r\nБебето е било прегледано от екипа на Спешна помощ и медиците са установили, че то е клинично здраво, добре развито за възрастта си и без видими следи от насилие. Детето е транспортирано от Спешна помощ и социалните работници в Дом за медико-социални грижи.  Лелята на детето по бащина линия на детето е разказала, че  неговите родители живеят с нея и майка й, като двете заедно се грижат за него. По информация на пресцентъра на МВР към момента майката и бащата на детето са задържани за 24 часа.\r\nОт събраната информация по случая става ясно, че родителите са получили еднократна помощ за раждане на дете. Социалните работници са ги посъветвали да подадат заявление за отпускане на месечни семейни помощи за детето, но до момента те не са направили това. Става ясно, че на бащата на детето са регистрирани 4 фирми в качеството на управител. Поради това ще бъде подаден сигнал до прокуратурата дали не става въпрос за злоупотреба с човек в неравностойно положение.   Социалните работници ще окажат подкрепа на детето и родителите му, като насочат семейството към подходящи социални услуги – консултация с психолог, консултации за правилно отглеждане на детето. В случай на необходимост ще се търсят възможности за предприемане на подходяща мярка за закрила на детето, като приоритетно ще се проучат възможности то да остане в семейството. Социалните работници проучват и възможностите за допълнително социално подпомагане на домакинството.     ", "date": "2019.10.10", "title": "Социалните ще търсят възможности за подкрепа на родителите на изоставеното бебе "}
{"url": "https://www.actualno.com/society/shte-se-hranjat-li-decata-ni-s-hrani-neotgovarjashti-na-dyrjavnija-standart-news_1383525.html", "text": "      Държавният стандарт не е заложен изрично в Наредбата за здравословно хранене и това отваря врата за всички фирми от сивия сектор да предлагат продуктите си на директорите на училища, които избират кой доставя храната в училище. За това предупредиха председател на УС на Националния браншови съюз на хлебарите и сладкарите Марияна Кукушева и председател на УС на Асоциацията на млекопреработвателите Димитър Зоров пред Нова тв.      \"Инициирахме промяна, която касае здравословното хранене на децата между 3 и 7 години, с идеята изрично да бъде вписано в наредбата изискването децата да се хранят само с храни по утвърдени БДС стандарти\", каза Кукушева.   Предложението беше подложено на обществено обсъждане от здравното министерство и в момента се очаква одобрение на текстовете от Министерския съвет. Наредбата предвижда 4 хранения на ден. Повече пресни  плодове и зеленчуци и млечни продукти като кашкавал, сирене и извара,  по-висока масленост на прясното и киселото мляко и по-чисто месо за  сметка на пържените храни, сладкишите и солта. Детайли от самата наредба за храненето в училище и детските градини можете да прочетете в В текстовете обаче не е записано изрично, че храната трябва да отговаря ня БДС стандарти. В същото време обществените поръчки го изискват.  \"Тъй като всички браншове са въвели БДС стандартите, това изискване е  заложено и по право в обществените поръчки. Като отпадне това изискване  или ако не се включи, както се случва в момента, следва да се даде  възможност на всеки един бизнес оператор или фирма да доставя каквито  иска храни, откъдето иска\", посочи още Кукушева.\r\n\"Малко буди недоумение, при положение, че има Наредба №8, която е на  Министерство на земеделието, където третира храненето на децата. Там е  казано, че продуктите трябва да бъдат по БДС. Но защо различните  министерства в тази държава не искат да имат синхронизация?\", запита  Зоров.\r\n\"При Наредба №8 на Министерство на земеделието, преди няколко години,   когато се казваше, че продуктите трябва да са по утвърдени стандарти –   БДС или браншови, го атакуваха фирми, които са търговски и кетъринг   фирми. Същите фирми, които в момента вкарват училищното мляко. Първо се   направи хаосът с училищното мляко и същите фирми го атакуваха. В съда   падна Наредба №8 за БДС поради процедурни пропуски\", обясни още проблемът Зоров.       Марияна Кукушева добави към мотивите за злоупотреби и отпусканите средства: \"Пари от държавния бюджет, който се плащат на доставчиците на храни в  детските градини и училищата, се плащат от всички нас. Общата сума на  тези пари, обхващаща всички форми на доставяне на храни, е 1 млрд.  лв.  годишно. Твърдя, че има икономически интерес\".\r\n\"За радост, в млечната индустрия има съществуващи БДС  стандарти. БДС  продуктите са силно контролирани от контролните органи,  което дава  най-висока гаранция за тези продукти. Затова в детските  градини, в  училищата и при всички, свързани с детското хранене, трябва  да влизат  продукти по БДС, за да има висока гаранция\", смята той .\r\n\"Няма здравен експерт, който да каже, че е полезно децата да ядат   храни, съставени от подменени основни суровини. Очаквам здравното   министерство да изпратят свои представители. Ние имаме проектонаредбата,   която чака да бъде одобрена от Министерски съвет”, обяви Кукушева.\r\nКак фирми от сивия сектор могат да влязат в училищното хранене отново чрез пропуските в Наредбата?\r\n\"Какво става ако са по техническа документация? Това значи, че аз,  като собственик, си утвърждавам документацията, само уведомявам  Агенцията по храните. Тя не може да направи възражение за нещо, което не  е отровно, опасно. Така че мога всеки ден да си променям тази  документация и децата всеки ден да приемат различни продукти. Това е  недопустимо\", категоричен е Зоров.      \"Ние направихме обследване кой доставя хлябовете в училищата и се оказа, че 30% от доставките се извършват от фирми от сивия сектор, които не са регистрирани”, коментира Кукушева.\r\nНа фона на дебата за здравната наредба, от Министерство на земеделието съобщиха, че няма риск за училищната храна за учебната 2019/2020 година. Доставките на плодове и мляко по двете програми към ДФ \"Земеделие\" се . ", "date": "2019.10.10", "title": "Ще се хранят ли децата ни с храни, неотговарящи на държавния стандарт? "}
{"url": "https://www.actualno.com/books/prisydiha-nobelovite-nagradi-za-literatura-video-news_1383613.html", "text": "      Полската писателка Олга Токарчук и Петер Хандеке от Австрия са носители на Нобеловата награда за литература за 2018 и 2019 година.      Припомняме, че наградата за 2018 година беше отложена с година, след като стана ясно, че мъжът на един от членовете на Шведската академия е разкривал имената на победителите.     Това доведе до най-голямата криза в 233-годишната история на Академията, която поднови членовете си и се опитва да възстанови загубеното доверие.\r\nОт 1901 г. досега са присъдени общо 114 Нобелови награди за литература, но едва 14 от лауреатите са жени.          ", "date": "2019.10.10", "title": "Присъдиха Нобеловите награди за литература (ВИДЕО)"}
{"url": "https://www.actualno.com/society/shefyt-na-arteks-kym-bivoly-goljama-greshka-napravihte-news_1383700.html", "text": "      \"Започваме подробни проверки на имуществото на основните претенденти за кметските столове в София и големите градове. Гражданите имат право на информиран избор. Да видим дали, кой, кога и как се е хванал на хорото...\" Toва написаха вчера във Facebook страницата си от сайта за разследваща журналистика \"Биволъ\".      Текстът е придружен със снимка, на която се виждат (отляво надясно) певецът Веселин Маринов, собственикът на строителна фирма \"Артекс\" - арх. Пламен Мирянов, Николай Колев - - бивш зам.- министър на спорта и небезизвестния Цветан Цветанов - техен кум. Любопитното в случая е съобщението, което получава медията няколко часа след публикуването на снимката - то е от сина на Мирянов и настоящ - арх. Пламен Мирянов - младши и гласи следното:    Дали това е откровена заплаха към медия или просто израз на раздразненост, оставяме да прецените сами.     Припомняме, че си в Министерството на младежта и спорта в разгара на скандала, наречен \"Апартаментгейт\". Тя се оказа съседка на Цветан Цветанов в сградата на улица \"Латинка\" в столичния квартал \"Изток\". Стана ясно, че апартаментът на Цветанов преди това е бил на собствениците на \"Артекс\" – Пламен Мирянов и Весела Мирянова, които всъщност са и фирмата строител на сградата.\r\nСпоред справка на bTV в Агенцията по вписванията Колева е купила жилище до това на Цветанов, като плаща 665 000 лева - с банков кредит. ", "date": "2019.10.10", "title": "Шефът на \"Артекс\" към \"Биволъ\": Голяма грешка направихте"}
{"url": "https://www.actualno.com/europe/pochina-3-sedmichnoto-momchence-narygano-s-noj-ot-bylgarin-v-anglija-news_1383705.html", "text": "      3-седмичното момченце, което беше наръгано с нож заедно с майка си (румънска гражданка) преди дни в английското градче Уолсенд, е починало, съобщава \" \".      За нападението бе задържан 27-годишният български гражданин Денис Бейтула. От местната полиция не потвърждават, че убиецът е баща на жертвата, въпреки че първоначалната информация беше точно такава.   Съседи обаче твърдят, че са българинът и румънката са семейство, въпреки че нито в профила на Бейтула във Facebook, нито в този на 21-годишната майка на бебето - Андреа, има съобщение за раждането на бебето.\r\nРазбира се, че двамата са били двойка, от общи снимки, най-вече публикувани от мъжа.Майката е пускала единствено свои фотографии, на които се вижда, че е бременна. Последното й съобщение, няколко часа преди нападението, гласи: \"Моля се на Бог да имам мъж, който да ме обича и това е моят син\".  Каква е била причината за убийството, трябва да стане ясно на 31 октомври, когато Бейтула ще се изправи пред съда за втори път. При първото си явяване преди дни той само потвърди своята самоличност. ", "date": "2019.10.10", "title": "Почина 3-седмичното момченце, наръгано с нож от българин в Англия"}
{"url": "https://www.actualno.com/asia/akcijata-na-turcija-sreshtu-kurdite-v-sirija-s-promenliv-uspeh-i-ubiti-civilni-video-18-news_1383640.html", "text": "      Турски сухопътни войски са пресекли границата и са навлезли на територията на Сирия малко след 22:00 часа снощи. Това съобщи в Twitter министерството на отбраната на страната, подчертавайки, че това е .        Тя започна по-рано вчера с удари на самолети F-16 и артилерия срещу \"позиции на терористичните групировки ПКК/СЗН (Кюрдската работническа партия/Сили за защита на народа).\r\n\"Турската армия и Сирийската свободна армия (съставена от джихадисти) от реката Ефрат и предприеха сухопътна операция в рамките на военната операция \"Извор на мира\", се посочва в съобщението.  Турските командоси са навлезли в Сирия по три направления и са стигнали до градовете Рас ал Айн и Тал Абияд, се посочва в същото съобщение.\r\nВ същото време военни експерти посочват, че започналата вчера офанзива на турската армия в Северна Сирия е най-мащабната военна операция на турската армия след десанта на турските войски на остров Кипър и установяването на едностранно признатата само от Анкара Севернокипърска турска република.      Турската армия е нанесла удари по 181 \"мишени на терористите\" през първите часове на трансграничната операция в североизточна Сирия.   \"В рамките на операция \"Извор на мира\" източно от река Ефрат военновъздушните сили и друга бойна техника нанесоха удари по 181 обекта на терористични организации\", се посочва в комюникето.\r\nСред \"терористите\" обаче на кадрите си личат цивилни жертви, сред които и убити деца, както се вижда на кадрите. В град Хасака, от турски обстрел срещу жилищен квартал са били убити три деца и една жена.  Ръководената от кюрдите коалиция в Североизточна Сирия пък заяви снощи, че е отблъснала сухопътна атака на турските войски, които започнаха трансгранична операция по-рано вчера, съобщи Франс прес.   \"Наземната офанзива на турските сили беше отблъсната от бойците на Сирийските демократични сили в района на град Тал Абияд. В момента няма настъпление\", написа в Twitter говорителят на кюрдско-арабската коалиция Мустафа Бали.   При турски въздушен удар е бил поразен затвор, в който са държани джихадисти, предаде Ройтерс. \"Един от затворите, в който са държани членове на \"Ислямска държава\", беше улучен от турски въздушен удар\", съобщи кюрдско-арабската коалиция в Twitter без повече подробности.\r\nПрезидентът на Доналд Тръмп заяви вчера, че американските военни са преместили на сигурно място някои от \"най-опасните\" затворници джихадисти поради опасения, че могат да избягат по време на турската военна офанзива в Североизточна Сирия, предаде Асошиейтед прес. Тръмп не уточни колко затворници са били преместени и къде са откарани.  Турският президент Реджеп Тайип Ердоган заяви, че Анкара има право да провежда трансгранична операция в съседна Сирия благодарение на споразумението, подписано между двете страни в турски град Адана през 1998 година.\r\n\"Що се отнася до използването на въздушното пространство над Сирия, то не принадлежи на САЩ. Това е международно пространство, това е сирийско въздушно пространство и след като не принадлежи на САЩ, въпросът за използването му се решава от режима на президента на Сирия Башар Асад\", казва Ердоган в интервю за в. \"Ени Шафак\". Той отбелязва, че САЩ се намират в Сирия не по покана на режима, а Турция се намира там в рамките на споразумението, подписано между Анкара и Дамаск в Адана.   \"Съгласно този договор, ако режимът не предприеме мерки срещу Кюрдската работническа партия, то нашите военни имат правото да преследват терористите на територията на Сирия\", добавя Ердоган.  Офанзивата се разгърна днес, след като Турция подложи на бомбардировки пограничните градове в северна Сирия, които са под контрола на кюрдите.\r\nОтношенията между Турция и Сирия още през 80-те и 90-те години бяха крайно напрегнати, тъй като Анкара обвиняваше Дамаск в подкрепа на Кюрдската работническа партия. През октомври 1998 г. избухна криза между двете страни и Турция даде на Сирия 45-дневен срок напълно да се откаже от подкрепата сиза ПКК. Същата година сирийските власти изгониха от страната лидера на ПКК Абдуллах Йоджалан, след което настъпи пробив в отношенията между двете страни.\r\nНа 20 октомври преговорите между представители на министерствата на вътрешните и на външните работи приключиха с подписването в Адана на съвместен протокол и споразумение по въпросите на сигурността. ", "date": "2019.10.10", "title": "Акцията на Турция срещу кюрдите в Сирия - с променлив успех и убити цивилни (ВИДЕО 18+)"}
