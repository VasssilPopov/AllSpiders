{"url": "https://www.actualno.com/sofia/obyrnata-kola-blokira-tramvaite-po-bul-hristo-botev-news_1388719.html", "text": "      Катастрофа между кола и такси блокира трамвайните линии между бул. \"Христо Ботев\" и \"Сливница\".      От удара единият автомобил се е преобърнал на релсите. Инцидентът е станал малко преди 17:00 часа, съобщи bTV.\r\nШофьорът на едната кола е с леки охлузвания в областта на рамото. Няма сериозно пострадали.\r\nСпоред очевидци, такси е засякло другата кола. Няма задръстване в района, но движението на трамваите 1, 3, 6 и 7 временно е спряно.    ", "date": "2019.10.26", "title": "Обърната кола блокира трамваите по бул. \"Христо Ботев\""}
{"url": "https://www.actualno.com/society/novinite-naj-vajnoto-za-denja-26-oktomvri-news_1388747.html", "text": "              Редакционният екип на представя вечерния информационен бюлетин, посветен на новинарските акценти, от днешния 26 октомври, събота.   \"Публичното гласуване за главен прокурор на България е грешно. Вотът трябва да бъде таен. Това е част от демокрацията. Тайното гласуване създава проблем заради свободата на вътрешното убеждение на волята за вземане на решение.\"\r\nТова каза в студиото на БТВ по време на предаването \"Тази сутрин\" Антон Станков - бивш правосъден министър на България и адвокат. Той коментира избора на Иван Гешев за главен прокурор на страната.\r\nОт ефира Антон Станков постави въпроса: \"Дали не е било по нареждане издигането само на една кандидатура?\". Бившият правосъден министър не уточни от кого би могло да бъде евентуално това нареждане.     Македония не вижда друга алтернатива, освен членството си в Европейския съюз. Европейската мечта на Скопие е жива, тъй като страната не желае да се връща към национализма, радикализма и мрачните времена.\r\nТова стана ясно от думите на македонския президент Стево Пендаровски и премиера Зоран Заев. Пендаровски даде пресконференция след срещата си с албанския президент Илир Мета, а Заев даде обширно интервю за сръбския вестник \"Политика\". Официално – обвиниха шофьора на камиона-ковчег в Есекс в убийството на 39 души, съобщава BBC. 25-годишният Морис Робинсън беше арестуван след като телата на 31 мъже и 8 жени бяха открити в хладилен камион в Грeйс в сряда.   Срещу северноирландеца са повдигнати и обвинения в трафик на хора и пране на пари, съобщава полицията в Есекс. Той ще бъде изправен пред съда в понеделник. Семейства от Виетнам обявиха днес, че съществува вероятност техни роднини да са сред 39-те души, открити мъртви в ТИР в Англия, пише dnes.bg. Първоначалната информация бе, че жертвите са китайци, но още тогава изрази мнение, че \"нещата са в развитие\". Бащата на 20-годишния Нгуен Дин Луонг разказал, че се притеснява да не би синът му да е сред загиналите, понеже не се е свързвал с него от миналата седмица. Тогава момчето му съобщило, че възнамерява да се присъедини към група в Париж, която се опитва да достигне до Англия. Когато са се чуло за последно бащата е казал на младежа, че може да отиде където си поиска, стига да е безопасно, а за пари да не се безпокои, че той ще има грижата за това. Основна причина за демографската криза е ниското ниво на образованието. То трябва да е адекватно както на съвременния свят, така и на нуждите на пазара на труда у нас. \"Ние се опитваме сега да нагласим нашата образователна система към вече отминалата индустриална епоха.\"\r\nТакова мнение изрази в предаването \"Тази събота\" по bTV по повод статистиката, че до 2050 г. българската нация ще се стопи, доцент доктор Георги Бърдаров, който е географ и университетски преподавател по демография. По думите му, статистики сочат, че до 2050 г. между 50% и 70% днешните професии няма да са актуални на пазара на труда. Утре сутрин (27.10.19 г.), точно в 04:00 ч. местим стрелките на часовника с един час назад, за да преминем към зимното (астрономическото) часово време. Така ще разполагаме с 60 минути повече за себе си, за сън или за почивка.\r\nПрипомняме, че държавите от Европейския съюз ще имат право да изберат сами дали да преминат на лятното часово време или да останат на астрономическото за постоянно. Предложението бе одобрено и изборът трябва да бъде направен индивидуално от всяка страна в последната неделя на март 2021 г. ", "date": "2019.10.26", "title": "Новините: Най-важното за деня, 26 октомври"}
{"url": "https://www.actualno.com/europe/obviniha-v-ubijstvo-shofiora-na-kamiona-kovcheg-v-eseks-news_1388744.html", "text": "      Официално – обвиниха в Есекс в убийството на 39 души, съобщава BBC. 25-годишният Морис Робинсън беше арестуван след като телата на 31 мъже и 8 жени бяха открити в хладилен камион в Грeйс в сряда.      Срещу северноирландеца са повдигнати и обвинения в трафик на хора и пране на пари, съобщава полицията в Есекс. Той ще бъде изправен пред съда в понеделник.   Още трима души – 38-годишни мъж и жена от Уорингтън, Чешър, и 48-годишен мъж от Северна Ирландия . Те бяха задържани по подозрения в трафик на хора и убийство.\r\n20-годишен мъж беше задържан от ирландската полиция в Дъблин и според полицията в Есекс е \"оперативно интересно лице по случая.\"   ", "date": "2019.10.26", "title": "Обвиниха в убийство шофьора на камиона-ковчег в Есекс"}
{"url": "https://www.actualno.com/music/kralicata-na-balkanskata-scena-ceca-velichkovich-s-vzrivjavashto-shou-v-mega-megami-news_1388742.html", "text": "      В първия ден от месец ноември, най-успешната сръбска звезда Цеца Величкович ще разтърси гостите на Mega Megami с екслузивно шоу, за което дълго ще се говори!      Изпълнителката, държаща рекордите за най-големи концерти на Балканите, ще се включи в тридневното дългоочаквано завръщане на проекта MEGA MEGAMI в зала EFE на хотел Marinela Sofia.\r\nЦеца ще изпълни най-големите си хитове, както и песните от последния си албум \"Аутограм\".   Очаква се гостуването на изпълнителката да предизвика същински фурор – Цеца Величкович държи и рекордите за 3-те най-големи концерта в тази част на Европа: 2002 г. – стадион \"Мала Маракана\" в Белград, над 100 000 души; 2006 г. – Ушче, Белград, около 150 000 души, и най-посещаваното събитие някога на Балканите, 2013 г. – Ушче, Белград, около 170 000 души.   Цеца е и единствената чуждестранна изпълнителка, която прави два концерта в два дни подред в зала \"Арена Армеец\" в София, на които присъстват общо 40 000 души.      20:00 VIP HALLOWEEN Black Party в Street Lounge Hotel Marinela\r\n00:00 HALLOWEEN / ARE YOU AFRAID OF THE DARK – Емануела    00:00 Цеца Величкович   21:00 PLAYMATE of the year 2019 FINAL\r\n23:00 Преслава ", "date": "2019.10.26", "title": "Кралицата на балканската сцена Цеца Величкович с взривяващо шоу в MEGA MEGAMI"}
{"url": "https://www.actualno.com/europe/moshten-miting-v-madrid-ohuli-socialistite-za-krizata-v-katalunija-news_1388726.html", "text": "      Хиляди се включиха в митинга, организиран от испанската крайнодясна партия VOX, в Мадрид. Лидерът на политическата формация Сантяго Абаскал обяви пред събралото се множество, че само неговата партия може да се справи с кризата в Каталуния, съобщава AFP.      С викове \"Да живее Испания!\" привържениците на формацията превърнаха един от централните площади в столицата в истинско море от червено и жълто, развявайки испанския национален флаг.   Пред събралите се привърженици Абаскал остро разкритикува управляващата Социалистическа партия, фокусирайки се върху проблема с Каталуния, където през последните седмици се стигна до масови протести и сблъсъци след осъдителните присъди срещу каталунски сепаратистки лидери.\r\nVOX зае твърда позиция срещу каталунския сепаратизъм и иска всички регионални партии, призоваващи към независимост на региона да бъдат забранени. Това е послание, което привлича всички, които са против териториалното разделение на Испания.  Събралите се на площада успяха да издигнат 50 метра дълъг и 20 метра широк испански флаг. На практика твърде малко известната партия VOX през април успя да се превърне в първата крайнодясна формация, която влиза в парламента откакто Испания се завърна към демокрацията след смъртта на през 1975 г.\r\nИзвестната с антиимигрантските си настроения партия спечели 24 места в 350-местния испански парламент.    ", "date": "2019.10.26", "title": "Мощен митинг в Мадрид охули социалистите за кризата в Каталуния"}
{"url": "https://www.actualno.com/america/strastite-v-chili-se-uspokoiha-otmeniha-vechernija-chas-v-santjago-news_1388721.html", "text": "      Вечерният полицейски час в чилийската столица Сантяго беше отменен, съобщава AFP.      Това се случва седмица, след като армията взе решение за налагането му заради смъртоносните протести, които заляха страната. Хората искат икономически реформи и оставката на президента Себастиан Пинера.   \"Текущата обстановка ни позволява да отменим вечерния полицейски час в столицата Сантяго и район\", посочва в изявление генералния щаб на чилийската армия.\r\nБГНЕС припомня, че чилийският президент Себастиан Пинера заяви, че е чул исканията на мащабната протестна акция, провела се в столицата.    \"Ние всички чухме посланието. Ние всички се променихме\", написа той в Twitter, коментирайки \"многохилядния и мирен марш\" в Сантяго.   Според столичната кметица Карла Бараон в митинга са участвали около 1 милион чилийци. Проявата е преминала мирно като цяло, но група се опитала да подпали входа на метростанция, която се намира до площада. Намесили се силите на реда.    В друга част на града полицията е използвала водни оръдия, за да разгони протестиращите.\r\nПротестната вълна в Чили пламна, след като властите вдигнаха цената на билетите за метрото с 30 песо до 850 песо. Но чилийците протестират и срещу социалното неравенство в страната и настояват за промени в социалната и икономическата политика. ", "date": "2019.10.26", "title": "Страстите в Чили се успокоиха, отмениха вечерния час в Сантяго"}
{"url": "https://www.actualno.com/europe/velikobritanija-sprja-da-seche-moneti-svyrzani-s-brexit-news_1388734.html", "text": "      Великобритания временно спря сеченето на възпоменателна монета по повод излизането на страната от ЕС, тъй като Brexit следващата седмица изглежда ще бъде отложен за трети път, съобщава AFP.      Все още не е ясно какъв е точният брой на изсечените монети от 50 пенса, нито каква ще бъде съдбата им. \"Временно прекратихме сеченето на монетата Brexit и ще вземем своевременно окончателно решение за следващите стъпки, които ще предприемем\", посочват в изявление от Кралския монетен двор.\r\nНа монетата е изсечена крайната дата за Brexit 31 октомври и думите \"мир, просперитет и приятелство с всички народи\". Думите са част от цитат от първата реч при встъпването му в длъжност на третия президент на САЩ Томас Джеферсън, който е един от бащите на американската нация, изиграл важна роля в борбата за независимост.\r\nКакво е бъдещето на тази монета? \"Ще вземем окончателно решение, когато настъпи моментът\", заяви говорител на финансовото министерство пред британски журналисти.     Заместник-министър Куаси Куартенг отхвърли твърдението, че е \"глупаво\" да се започне сеченето на монетата, преди да бъде ясно дали Лондон ще се разведе с Брюксел.\r\nСпоред в. Guardian 1000 такива монети вече са изсечени. Цената на една от тях би могла да достигне 800 британски лири (930 евро), ако бъдат продени на колекционер.\r\nБританският премиер Борис Джонсън беше задължен със закон за поиска отлагане на Brexit от ЕС, след като депутатите от Камарата на общините отказаха да подкрепят сделката, която той сключи с евролидерите на последния Европейски съвет в Брюксел.    Лидерът на Консервативната партия вече заяви, че \"по-скоро ще падне мъртъв в канавка\", отколкото да продължи 46-годишното членство на Обединеното кралство след 31 октомври. Лидерите от ЕС дадоха принципно отлагане на Brexit, но все още не е ясно за какъв срок. ", "date": "2019.10.26", "title": "Великобритания спря да сече монети, свързани с Brexit"}
{"url": "https://www.actualno.com/balkani/shte-pozvoljat-li-na-makedonija-da-povede-zapadnite-balkani-kym-evropa-news_1388714.html", "text": "      Македония не вижда друга алтернатива, освен членството си в Европейския съюз. Европейската мечта на Скопие е жива, тъй като страната не желае да се връща към национализма, радикализма и мрачните времена.      Това стана ясно от думите на македонския президент Стево Пендаровски и премиера Зоран Заев. Пендаровски даде пресконференция след срещата си с албанския президент Илир Мета, а Заев даде обширно интервю за сръбския вестник \"Политика\".    не е разбита. Другата алтернатива е национализъм, радикализъм, несигурност и завръщане към мрачните времена, заяви Заев в интервю за в. \"Политика\", цитирано от агенция МИА.\r\n\" и другите страни в региона трябва да продължат по европейския път, тъй като той няма алтернатива\", каза президентът Пендаровски на съвместна пресконференция с албанския си колега Илир Мета в Тирана.  Вчера , в която подчертава, че Албания и Северна Македония отговарят на изискванията за започване на преговори. Парламентът изразява дълбоко разочарование от невъзможността за постигане на споразумение за започване на преговори за присъединяване към ЕС с двете държави по време на срещата на върха на 17-18 октомври. Недаването на дата за започване на преговорите за присъединяване към ЕС на Македония и Албания, е , заяви Пендаровски. Той бе запитан от журналисти дали фактът, че Македония не е получила дата за преговори е \"наказание\" за страната, цитира думите му скопският телевизионен канал, излъчващ на албански език \"Алсат М\".       Пендаровски добави, че усилията на ЕС трябва да се съсредоточат и върху приближаването на Босна към Съюза, както и върху международното легитимиране на Косово, предава dir.bg.\r\nПо думите му е нужно \"да се завършат преговорите между Белград и Прищина, защото без да се затворят тези въпроси, регионът няма да бъде окончателно стабилизиран. Аксиомата на европейската стабилност е, че ако Западните Балкани не са стабилни, останалата част от континента не може да бъде стабилна\", каза Пендаровски.\r\nТой  предлага страните от да проведат извънредна среща на върха, за да обсъдят разширяването на ЕС и добросъседските отношения и да отхвърлят всички алтернативи за интеграцията в ЕС. Ако бъде договорена, домакин на срещата на върха ще бъде Македония, информира скопският телевизионен канал \"Телма\". Заев изрази увереност, че не би навредило, ако страната му получи възможност да започне преговори с ЕС, и дори напротив – би било , зачитайки европейските ценности, и да допринесе за процесите на реформи в самия ЕС.      Според премиера на Северна Македония неговата страна е доказала, че \"чрез искрено приятелство, ефективна дипломация, диалог и консенсус със своите съседи и вътре в страната отстоява и създава европейски ценности\".\r\n\"От друга страна, ако принципът на заслуги бъде отхвърлен, какво може да донесе това\", запита Заев. \"Дали напредъкът ще остане мощен стимул? Как ще засегне това други отворени регионални въпроси, от които пряко зависи политическата обстановка и положението със сигурността? Европейската перспектива няма алтернатива за Скопие и балканските страни\", добави той.\r\nЗаев мотивира решението да бъдат свикани с необходимостта партията му да получи нов мандат от гражданите, за да продължи \"да води страната напред, към НАТО и към ЕС, към икономически развита, стабилна и сигурна държава, защото другият вариант е национализъм, радикализъм, несигурност и завръщане към мъчителните и мрачни времена, към които никой не иска да се завърне\".\r\nМакедонският премиер изтъкна добросъседските отношения като предпоставка за напредъка в евроинтеграцията, но и най-вече като необходимост за гражданите и региона. \"Споразуменията с Гърция и България донесоха само изгоди: търговията нарасна, развиваме икономика в региона\", подчерта той. \"\r\nРегионалното сътрудничество е необходимост и ние ще го развиваме в духа на нашата обща стратегическа цел – европейската интеграция. Европейската интеграция няма алтернатива и нашето място е в ЕС. Може би сега аз съм умерен оптимист, но все още съм оптимист. Мечтата за членство в ЕС не е разбита\", заяви още в интервюто за \"Политика\" Заев.    ", "date": "2019.10.26", "title": "Ще позволят ли на Македония да поведе Западните Балкани към Европа?"}
{"url": "https://www.actualno.com/smolyan/novo-ognishte-na-chuma-po-svinete-v-smoljansko-news_1388728.html", "text": "      Новото огнище на африканска чума по свинете е регистрирано в района на рудоземското село Мочура, област Смолян при мъртъв глиган.      За обявената инфектирана зона е издадена заповед на Регионалната дирекция по горите в Смолян за ограничаване на достъпа до горски територии, която включва забрана за дърводобив, лов и туризъм до 22 ноември.   Инфектираната зона попада на територия на Държавното горско стопанство в с. Смилян, съобщи БНР.\r\nВ района, в който е наложена забраната за достъп, ще се разрешава извършването на неотложни дейности след разрешение от Областната епизоотична комисия.  В началото на октомври ограниченията за останалите 5 инфектирани зони в смолянска област бяха отменени. В районите на доспатското с. Змеица, Държавното ловно стопанство \"Извора\" в Девин, в община Чепеларе и районите на Чудните мостове и с. Проглед.\r\nВсички случаи на установяване на заразата са при мъртви диви прасета. ", "date": "2019.10.26", "title": "Ново огнище на чума по свинете в Смолянско"}
{"url": "https://www.actualno.com/asia/cherna-statistika-50-zaginali-i-2500-raneni-pri-protestite-v-irak-news_1388739.html", "text": "      Най-малко 50 загинали и 2500 ранени - такава е вече статистиката от нестихващите протести в Ирак. Данните са от няколко иракски провинции, а броят на убитите и ранените бързо нараства.      Припомняме, че протестите се провеждат не само в иракската столица Багдад, но и на други места в страната.   Протестиращи са щурмували правителствени сгради. Съобщава се за пожари.\r\nСтигна се до тежки сблъсъци между демонстранти и органи на реда. Полицията е използвала бойни патрони, както и сълзотворен газ за разпръскване на хората.  Протестите срещу икономическите политики и корупцията започнаха в Багдад на 1 октомври. Демонстрантите настояват за оставката на правителството, както и за икономически реформи и мерки срещу корупцията.\r\nИздигнати са били обаче лозунги и срещу присъствието на американските войски в страната.    ", "date": "2019.10.26", "title": "Черна статистика: 50 загинали и 2500 ранени при протестите в Ирак"}
{"url": "https://www.actualno.com/balkani/otkriha-81-migranti-v-kyshta-do-bylgarskata-granica-news_1388687.html", "text": "      Полицията откри 81 мигранти в къща близо до българската граница, в Северна Македония, съобщава БГНЕС.      Къщата е в липковското село Ваксинце. Тази сутрин е арестуван и собственикът ѝ. В дома му е извършен обиск след съдебно разпореждане.   В къщата му са открити 62 възрастни и 19 непълнолетни лица.\r\nМигрантите са прехвърлени в бежански център в Табановце. След разследване по случая срещу собственика на къщата ще бъде повдигнато обвинение.  Куманово се намира само на 30 км от границата с България и през града минава нелегален канал за трафик на хора. ", "date": "2019.10.26", "title": "Откриха 81 мигранти в къща до българската граница"}
{"url": "https://www.actualno.com/curious/dneven-horoskop-za-27-oktomvri-news_1388637.html", "text": "             Тази неделя се заемете с техническа дейност. Тя ще събуди мозъка ви и ще ви накара да се почувствате горди с постиженията си. Днешният ден ще ви покаже нещо, което трябва да анализирате. Някакво, на пръв поглед, безобидно събитие ще спре погледа ви и ума ви. Последвайте мисълта си, колкото и абстрактна да е тя.   Днес не си позволявайте крайна критика, дори да имате причина. Всичко, което изречете срещу някого ще се върне при вас, но с повече сила.     Тази неделя погледът ви ще се спре върху нещо изключително красиво и това ще преобърне живота ви. Впуснете се в новото без да се замислите. Това е знакът и промяната, които чакате отдавна. Днес ще ви вълнува финансовото ви състояние. Няма защо да се притеснявате. Каквото и да направите всичко ще бъде наред, така че не хабете нерви и сили. Просто изчакайте. Днешният ден посветете на анализ и смирение. Опитайте се да си дадете сметка за своите грешки и да си простите, за да може да продължите напред. Мислете оптимистично.   Тази неделя се поглезете с някаква малка покупка. Може дори това да бъде вашият любим шоколад, който не си позволявате често.  Намерете време да останете със себе си и да се разтоварите от проблемите.    Тази неделя е много важно да сте оптимисти и да бъдете добронамерени. Отмъщението и омерзението са за слабите хора, а вие не сте от тях – нали? Тази неделя пазете това, което имате. Дръжте портфейла си под око и най-добре не излизайте с голяма сума пари. Не откликвайте и на молба за даване на пари назаем.    Днес бъдете внимателни с техниката. Ако съществува риск за здравето и живота ви, не си позволявайте никакви пропуски при безопасността на работа. Не ползвайте автомобил и бъдете внимателни при пресичане. Тази неделя не се подвеждайте по чуждото мнение, колкото и авторитетно да е то. Най-важни са вашите лични впечатления и усещания. Тази неделя си подарете няколко часа свобода. Дори безцелното шляене по улиците ще е полезно за вас и настроението ви. ", "date": "2019.10.26", "title": "Дневен хороскоп за 27 октомври"}
{"url": "https://www.actualno.com/europe/irlandskite-unionisti-othvyrljat-sdelkata-na-djonsyn-za-brexit-news_1388675.html", "text": "      Председателят на Демократическата юнионистка партия на Северна Ирландия Арлийн Фостър ще потвърди позицията си, че отхвърля споразумението, което премиерът на Великобритания постигна с Европейския съюз за Brexit.      Това ще се случи в нейното изявление в началото на годишната конференция на партията, която ще започне малко по-късно, предава BBC.   Официалната позиция на формацията е, че не подкрепя споразумението за Северна Ирландия, тъй като то ще \"създаде граница в Ирландско море\". Юнионистите твърдят, че сделката ще ощети местната икономика и ще навреди на единството на Великобритания.\r\nДо този момент няма официално становище за това дали партията ще подкрепи предложението на Борис Джонсън за .  Премиерът иска от партиите в парламента да одобрят неговото предложение за предсрочен вот, което се очаква да бъде внесено за гласуване на 28 октомври.\r\nМалко преди началото на годишната конференция, Фостър заяви, че демократичните юнионисти ще използват дните до 28 октомври, за да обмислят предложението на Джонсън.   Тя заяви пред британски медии, че нейната партия \"не се страхува от избори\", но те все пак трябва да помислят дали това би било правилно решение на този етап.    Фостър добави, че Джонсън е присъствал на предишната конференция на партията през 2018, където е направил \"много ясни коментари\", свързани с Brexit и Северна Ирландия. Според нея той обаче не е удържал на думата си. ", "date": "2019.10.26", "title": "Ирландските юнионисти отхвърлят сделката на Джонсън за Brexit"}
{"url": "https://www.actualno.com/starazagora/naj-starijat-hristijanski-hram-v-stara-zagora-ima-praznik-snimki-news_1388680.html", "text": "      Божествена света литургия оглави днес Негово Високопреосвещенство Старозагорският митрополит Киприан в , който отбелязва празника си днес.       Черквата е . Изграден е през 1859 - 1861 г. от българската .      Тогава е известна като \"Попската къща\" или \"Папаз еви\", защото е била използвана и за църковен храм, и за училище. Около храма постепенно се образувала цяла махала. Дълги години храм \"Свети Димитър\" беше катедрален за Старозагорската епархия и като такъв , тип ансамбъл.    С решение на Светия синод, взето по предложение на Епархийския съвет на Старозагорска епархия, от септември миналата година за катедрален храм е обявен \"Свети Николай\", а \"Свети Димитър\" - за Митрополитски. На днешната служба присъства и архимандритът на Руската православна църква Васиан Змеев. ", "date": "2019.10.26", "title": "Най-старият християнски храм в Стара Загора има празник (СНИМКИ) "}
{"url": "https://www.actualno.com/sciencelogy/facebook-pravi-radikalna-promjana-v-novinite-news_1388699.html", "text": "      Facebook се променя и ще предлага новини по различен начин. Тестовете на новата визия на най-популярната социална мрежа вече започнаха със стотици хиляди потребители в Северна Америка. Собственикът на интернет гиганта Марк Зукърбърг обеща широта на съдържанието и по-малко фалшиви новини, предава Нова телевизия.      Facebook пуска реорганизиран и модернизиран новинарски раздел. Първите, които ще го видят, са 200 000 потребители на социалната мрежа в САЩ. Основателят и ръководител на компанията Марк Зукърбърг не пести похвалите за новата форма на новините.   \"За първи път от създаването на Facebook, ще има специален раздел за висококачествена журналистика. Не говорим само за наш алгоритъм, който да подбира новините. Наели сме опитни хора, които разбират от журналистика и имат успешна работа в тази сфера\", казва създателят на интернет гиганта Марк Зукърбърг.\r\nТози ход на Facebook идва под натиска на общественото мнение, както и недоволството на политици и активисти, че социалната мрежа се е превърнала в платформа за фалшиви новини. Често има и съмнения, че недобросъвестни елементи използват Facebook за опити да манипулират нагласите на милионите потребители по редица чувствителни въпроси.  \"Възможността хората да персонализират новинарския си поток няма да бъде отнета. Главните теми и основното водещо съдържание в секцията ще бъдат подбирани от професионалисти, на които плащаме за това. Така ще избираме какво да показваме, а няма да показваме всичко, което даден издател е решил да публикува\", обяснява Зукърбърг.\r\nFacebook обяви, че са заделили 300 млн. долара за новата дейност. Според експерти това бележи значителна промяна в работата на социалната мрежа и отношенията ѝ с традиционните медии.   \"Наблюдаваме внимателно процеса, защото реално за пръв път Facebook ще плаща значителни суми на издателите. Те и досега даваха някакви пари за видео излъчванията в опцията Facebook Live, но тази програма е по-мащабна, по-дългосрочна и парите за медиите са повече\", заяви медийният експерт Кен Доктър.    Експертите подчертават, че новата идея на интернет гиганта има очевидни проблеми. Facebook казва, че ще започне новинарския раздел с около 200 медии, сред които традиционни издания като WallStreet Journal. Следващата стъпка е да се включат международните медии и селекцията става сложна.\r\n\"Кой взима решенията и кой пасва на определението \"легитимна новинарска организация\"? Именно този въпрос, с който се сблъскаха и Apple и Google, създаде проблеми на Facebook, които стигнаха до Конгреса. Имаме 48 щатски главни прокурори, които гледа и когато Facebook каже: \"Tази медия не е легитимна, тази оценка може да бъде поставена под въпрос!\", каза Доктър.\r\n\"Наясно съм, че за да се ползва нашия продукт с доверие и уважение, той трябва да бъде максимално независим\", добави Зукърбърг. Собственикът на Facebook се съгласи, че предизвикателства има, но изрази увереност, че избраният път е правилен.    ", "date": "2019.10.26", "title": "Facebook прави радикална промяна в новините"}
{"url": "https://www.actualno.com/asia/vojski-na-sasht-se-vyrnaha-v-sirija-za-da-pazjat-nefta-news_1388681.html", "text": "      Колона американски военни се върна в сирийската провинция Хасеке в североизточната част на страната от Ирак, съобщи държавната телевизия на Сирия, цитирана от РИА Новости.      Около 90% от сирийския добив на нефт е съсредоточен на източния бряг на река Ефрат. В четвърък американският президент Доналд Тръмп предложи на кюрдите да заемат нефтените райони на Сирия, които сега основно са под контрола американските съюзници кюрдски отряди.   По-рано Тръмп заяви, че някоя американска компания може да помогне на сирийските кюрди да добиват нефт, за да обезпечат паричния си поток.   Иракският военен министър Наджах аш-Шамр след среща с колегата си от САЩ Марк Еспър на 23 октомври съобщи, че американските сили, които излизат от Сирия, ще напуснат иракската териротия в продължение на 4 седмици.\r\nПо-рано Еспър заяви, че около , са се отправили към Западен Ирак. В сряда обединеното командване на Въоръжените сили на Ирак съобщи, че изведените от Сирия военни на САЩ трябва да напуснат иракската територия, като им разрешават транзитно преминаване.   Въоръжените сили на САЩ вече напуснаха голяма част от своите бази, разположени в сирийската провинция Алепо, Ел-Хасак и Ракка, извеждайки контингента си от базите в Ирак.     Решението да напуснат Североизточна Сирия бе прието от Вашингтон след началото на турската военна операция на 9 октомври срещу кюрдските въоръжени формирования, които последните няколко години се явяват съюзници на САЩ в борбата срещу терористичната групировка \"Ислямска държава\".\r\nСАЩ и техните съюзници от 2014 г. водят операция в Сирия и Ирак срещу джихадистите, които действат и на територията на Сирия без споразумение с официалната власт в страната. ", "date": "2019.10.26", "title": "Войски на САЩ се върнаха в Сирия, за да пазят нефта"}
{"url": "https://www.actualno.com/sciencelogy/trymp-kritikuva-apple-zaradi-funkcija-na-iphone-news_1388691.html", "text": "      Президентът на САЩ Доналд Тръмп разкритикува шефа на Apple Тим Кук заради премахването на основния бутон от моделите на iPhone, съобщава AFP.      \"До Тим: Бутонът на iPhone беше доста по-добър от приплъзването\", написа президентът в профила си в Twitter.  Тръмп премина от смартфон с операционна система Android на iPhone през март 2017 г. – същата година, в която Apple замени физическия основен бутон на своите водещи модели.     Изглежда именно това вбесява президента, а не най-новият модел iPhone 11 на Apple, който излезе на пазара през септември.\r\nНе за пръв път обаче Тръмп коментира дизайнерските решения на високотехнологичния гигант.\r\n\"Не мога да повярвам, че Apple не измисли по-голям екран за iPhone. Samsung направо им открадна бизнеса. Стив Джоб се обръща в гроба\", написа Тръмп в Twitter през септември 2013 г.    Постът дойде след гафа на милиардера през март същата година, когато той нарече Тим Кук – Тим Епъл. Тогава Тръмп заяви, че е направил грешка нарочно, а целта ѝ била да му спести време в писане. ", "date": "2019.10.26", "title": "Тръмп критикува Apple заради функция на iPhone"}
{"url": "https://www.actualno.com/politics/nastojashtite-izbori-sa-naj-skypite-i-slojnite-v-bylgarija-news_1388694.html", "text": "      На 26-ти октомври изтича крайният срок, в който участниците в изборите трябва да декларират пред Сметната палата даренията, получени по време на кампанията. Досега са обявени близо 1.2 млн. лв., а непаричните дарения са за почти 25 000 лева, съобщава БНТ.      Цената на настоящите местни избори се изчислява на над 70 млн. лева. Това ще бъде най-скъпият и най-сложният вот досега в България.   На сегашния местен вот кандидатите за кметове на общини са близо 1200 души. Кандидатите за общински съветници са почти 29 000.\r\nОколо 6,5 млн. българи имат право на глас. Това са хората с постоянен адрес в конкретната община. На местните избори , но само ако избирателят е заявил това преди 26 април тази година.  В страната ни сега има 397 кметства, в които кандидатът за кмет е само един, но неговата кандидатура също ще бъде подложена на избор.\r\nИзборният ден ще започне в 7 сутринта в неделя, 27 октомври и ще завърши в 20 часа вечерта. Може да бъде удължен с 1 час в случай, че има опашки и има някакво забавяне, като е важно всички да знаят, че в тъмната стая могат да влязат и да отбележат избора си с хикс или с отметка, но задължително със син химикал. И тази година има опция \"не подкрепям никого\".   Говорителят на ЦИК Александър Андреев изтъкна, че пред очите на гласоподавателите ще бъде откъсната бюлетината за гласуване за всеки отделен вид избор.    \"Хубаво е да видят, че тя се къса от кочана. Член на секционната избирателна комисия поставя печат на едно от квадратчетата на задната част на бюлетината. Избирателят, след като вече се е запознал, знае какво иска да отбележи в бюлетината – да отбележи своя вот, така че той да е действителен. Задължително обаче, за да може да даде предпочитанието преди това да е гласувано за партия, коалиция или местната коалиция. Да проследят, че член на СИК поставя втория печат, след което откъсва отрязъка, тъй като бюлетината без двата печата е недействителна\", обясни Андреев.\r\nНа някои места в деня на изборите е забранена и продажбата на алкохол – в Пловдив и във Варна е абсолютно забранено да се купува алкохол в изборния ден. В Столичната община е забранено това само и единствено в избирателните комисии и в района около тях.\r\n26-ти октомври беше денят, в който всички граждани, които имат право на избор, могат внимателно да помислят за кого да дадат гласа си, без да бъдат агитирани.    ", "date": "2019.10.26", "title": "Настоящите избори са най-скъпите и сложните в България"}
{"url": "https://www.actualno.com/society/24-mladeji-postypiha-v-redicite-na-specialnite-sili-news_1388601.html", "text": "       Точно 24 новоназначени военнослужещи положиха клетва пред бойното знаме на Специалните сили (наследници на Парашутната дружина) в Пловдив. По време на тържествения ритуал произнесоха клетвата и целунаха бойното знаме. Приветствено слово и поздравления към тях произнесе командирът на Специалните сили бригаден генерал Явор Матеев. Слово отговор произнесе редник Теодор Георгиев.      Събитието завърши с преминаване в тържествен марш на военнослужещите от Специалните сили. Сред гостите на ритуала на воинската клетва бяха изпълняващият длъжността областен управител на Пловдив Евелина Апостолова, председателят на пловдивския Военен съд - полковник Асен Шопов, командирът на 110-и логистичен полк - полковник Костадин Добрев, духовният надзорник на Пловдивската митрополия - Негово Високоблагоговейнство иконом Деян Стоенчев, офицери от запаса, роднини и близки на новоназначените военнослужещи.    ", "date": "2019.10.26", "title": "24 младежи постъпиха в редиците на Специалните сили"}
{"url": "https://www.actualno.com/asia/erdogan-zaplashi-da-prochisti-sirija-ot-kurdite-news_1388708.html", "text": "      Турция ще изчисти Североизточна Сирия от кюрдските формирования \"Сили за защита на народа\" (СЗН), ако те не изведат бойците си в определеното им време, заяви турският президент Реджеп Ердоган, цитиран от ТАСС.      \"В последните дни на границата ни стават събития с историческо значение. Стараем се да създадем зона за сигурност. Договорихме с Русия да прочистим територията от терористи в и протежение 340 км, затова с Русия пристъпваме към .   Ако по време на , с този процес ще се заемем ние\", предупреди турският президент, цитиран от телевизия НТВ.\r\nМалко по-рано бе съобщено, че колона американски военни се е върнала в Сирия от Ирак, за в района, които Тръмп е обещал на кюрдите.    Ердоган повтори и предишната си заплаха да \"отвори границите\" за бежанци към Европа, ако за зона за сигурност в Североизточна Сирия, където да бъдат върнати сирийски бежанци, избягали в Турция. ", "date": "2019.10.26", "title": "Ердоган заплаши да \"прочисти\" Сирия от кюрдите"}
{"url": "https://www.actualno.com/asia/rusija-obvini-sasht-v-banditizym-zaradi-nefta-v-sirija-news_1388705.html", "text": "      Русия обвини днес САЩ в \"международен бандитизъм\", след като Вашингтон обяви намерението си да защитава петролните полета в Източна Сирия, контролирани от кюрдските милиции, които ги отвоюваха от бойците на джихадистката група \"Ислямска държава\".      \"Това, което прави в момента Вашингтон – да завземе и да постави под въоръжен контрол петролните полета в Източна Сирия, е чисто и просто израз на международен бандитизъм\", заяви руското министерство на отбраната в комюнике, цитирано от AFP.\r\nПо-рано днес в североизточната сирийската провинция Хасеке от Ирак, за да защитават петролните находища в района.\r\n\"Абсолютно нито едно находище на въглеводороди, разположени на територията на Сирийската арабска република, не принадлежи на терористите от \"Ислямска държава\" и още по-малко на \"американските защитници на терористите от \"Ислямска държава\", а само на Сирийската арабска република\", се допълва в комюникето на руското министерство на отбраната.        ", "date": "2019.10.26", "title": "Русия обвини САЩ в \"бандитизъм\" заради нефта в Сирия"}
{"url": "https://www.actualno.com/politics/anton-stankov-za-geshev-dali-izdiganeto-na-edna-kandidatura-ne-e-po-narejdane-news_1388628.html", "text": "      \" Вотът трябва да бъде таен. Това е част от демокрацията. Тайното гласуване създава проблем заради свободата на вътрешното убеждение на волята за вземане на решение.\" Това каза в студиото на БТВ по време на предаването \"Тази сутрин\" Антон Станков - бивш правосъден министър на България и адвокат. Той коментира избора на за главен прокурор на страната.      От ефира Антон Станков постави въпроса: . Бившият правосъден министър не уточни от кого би могло да бъде евентуално това нареждане. Според него пирамидалната структура на прокуратурата, която е аналогична на изпълнителната власт, прави неуязвим главния прокурор, който и да е той, защото \"може да нарежда и сам себе си да пази\". Подчертавайки, че не взима ничия страна по казуса, Станков постави публично и друго питане - , предвид това, че тя работи в спомагателство с МВР, ДАНС, със службите за разузнаване и т.н. На въпрос от водещата Жени Марчева дали щеше да е лицемерие, ако беше издигната и втора прокуратура, Антон Станков отговори, че \"безалтернативността остави горчив привкус и Иван Гешев се състезаваше със себе си, но това състезание беше тежко\".   В заключение бившият министър на правосъдието не изрази категорично мнение дали Румен Радев ще върне решението, или ще подпише указа за назначаване на главен прокурор. \"Той има много силен правен екип и те ще го посъветват. Мога да кажа само, че 10-часовата дискусия за определяне на главен прокурор дава сериозни аргументи и \"За\", и \"Против\", заяви Станков. Припомняме, че в последните дни България се раздели по отношение избирането на Иван Гешев за главен прокурор. Бяха организирани срещу и в негова подкрепа. ", "date": "2019.10.26", "title": "Антон Станков за Гешев: Дали издигането на една кандидатура не е по нареждане?"}
{"url": "https://www.actualno.com/curious/shtastie-v-lubovta-za-6-ot-zodiite-dnes-news_1388326.html", "text": "               Днес бъдете много внимателни с половинката си, защото тя определено не може да понася някои ваши ревностни изблици напоследък. Една връзка не се гради на ревността, тя може само да я разруши. Не си мислете, че като веднъж сте завладели нечие сърце, то ще бъде ваше завинаги.   За една връзка са нужни много грижи – както за самите взаимоотношения, така и аз външния вид на всеки един от двамата. Напоследък сте занемарили себе си и връзката си. Това е грешка, която трябва да поправите бързо, за да не се окажете сами накрая. Поддържайте повече визията си, защото всеки освен със сърцето си, обича и с очите си.     Днес ви очаква много приятна романтична изненада, веднага след като се приберете от работа. Дали ще е под формата на цветя, подаръче или вечеря на свещи – очаквайте, за да разберете. Купете бутилка вино на път за вкъщи. Силен и вълнуващ СМС ще преобърне представите ви за ваш близък човек, с когото никога не сте имали по-различни от приятелски отношения. Понякога привличането се развива с годините, защото всеки се променя и става по-близък до това, за което другия мечтае. Порадвайте се на вниманието, никога не можете да знаете какво ви очаква след това... Ако не си държите езика зад зъбите, днес може да ви очаква огромен скандал с любимия човек. Не си мислете, че търпението на другия е безгранично, особено що се отнася до вашите променливи настроения. Ако не се чувствате добре, по-скоро отбягвайте човека до себе си, докато настроението ви не се нормализира.   Всеки човек заслужава щастие във всеки един ден. Днес ще изпитате приятно усещане от това, че някой мисли за вас по по-различен начин, отколкото сте си представяли. Имате много да учите са усещането и това как рядко виждате, когато някой хлътва по вас. Но този някой ще се погрижи да разберете възможно най-скоро за това! Денят ви няма да тръгне много позитивно в любовен план, но ще завърши повече от добре. Ако сте канени да излизате с компания, която не ви е много близка, все пак приемете поканата. Очаква ви интересно запознанство, което ще накара сърцето ви да трепне по някого.    Много трудно човек може да ви разбере, когато сте в особено настроение – такова, което подсказва, че не искате никой да припарва до вас. Сменете начумерената гримаса с усмивка, защото никога не знаете кой може да се влюби именно в усмивката ви. Ще получите дълго обяснение в любов, което отдавна чакате. Ако сте човек, който не предприема първата крачка, то някой ще се погрижи да ви достигне не само с думи, но и с дела.    Не се страхувайте да признаете чувствата си, ако наистина изпитвате такива към някой от обкръжението ви. Има малко моменти в живота, в които човек сам избира щастието си – погрижете се това да е един от тях. Изненадайте половинката си с нещо приятно! Човекът до вас наистина има нужда да усети обичта ви, защото в последно време може да се колебае относно това какви са чувствата ви. Успокойте го с мил жест и хубава изненада. Очаква ви спокоен ден, в който ще имате и хубави случки, но и малко разочарования в любовта. Не се напрягайте излишно, а изчакайте утрешния ден – той може да бъде много по-приятен от днешния с това, че ще усетите загриженост от някой, за който не сте и предполагали... ", "date": "2019.10.26", "title": "Щастие в любовта за 6 от зодиите ДНЕС"}
{"url": "https://www.actualno.com/society/uchenici-organizirat-blagotvoritelen-sporten-turnir-za-deca-s-uvrejdanija-news_1388602.html", "text": "      Ученици от Втора английска гимназия организират благотворителен спортен турнир под надслов „Спортувай с кауза“. Целта е чрез набраните средства да се закупи спортен уред за деца с различни специални потребности от „Работилничка за чудеса” - инициатива, която организира безплатни трудови и арт-терапевтични занимания за деца и младежи с увреждания , както и творчески ателиета за техните родителите.      Турнирът ще се състои днес (26.10.19 г.) от 14:00 ч. в Спортна София–2 000. Младежите ще премерят сили в двубои по футбол, баскетбол и тенис на маса. Ще бъдат организирани и съвместни игри за децата с увреждания. Събитието ще бъде открито от мажоретния състав на учебното заведение.   Организаторът на турнира Теменуга Константинова е била доброволец през лятото в срещи и игри на работилничката. „Смятам, че каузата е благородна и доброто, което правим, е заразно. Идеята за организирането на турнира беше спонтанна. Към момента сме събрали 1 010 лева от такси за участие в различните състезания, но записването не е приключило. Със събраните средства планираме закупуването на спортно съоръжение за децата. Гордея се със съучениците си и това, което успяхме да постигнем заедно!”, добави тя.\r\nДесислава Димитрова от „Работилничка за чудеса“ посочи, че учениците им оказват огромна подкрепа. „За нас е изключително важно те да се срещнат с децата, които посещават занятията ни, и с техните родители. Затова в събитието ще се включат и младежи с увреждания, за които сме подготвили танци, адаптирани упражнения и други спортни дейности“ , обясни Димитрова. Всяка година Втора английска гимназия реализира инициативи в помощ на деца с увреждания. Училището стартира и провежда ежегодно кампанията „Панаир на добрината“, като събраните средства се даряват за деца с редки заболявания. Учениците от гимназията предвиждат и други инициативи за подкрепа на децата от „Работилничка за чудеса\".   ", "date": "2019.10.26", "title": "Ученици организират благотворителен спортен турнир за деца с увреждания"}
{"url": "https://www.actualno.com/society/mestim-strelkite-s-chas-nazad-tazi-nosht-news_1388604.html", "text": "      Утре сутрин (27.10.19 г.), точно в 04:00 ч. местим стрелките на часовника с един час назад, за да преминем към зимното (астрономическото) часово . Така ще разполагаме с 60 минути повече за себе си, за сън или за почивка.      Припомняме, че държавите от Европейския съюз ще имат право да изберат сами дали да преминат на лятното часово време или да останат на астрономическото за постоянно. Предложението бе одобрено и изборът трябва да бъде направен индивидуално от всяка страна в последната неделя на март 2021 г.   Страните, които ще предпочетат да запазят стандартното (зимно) часово време, могат да сменят часовниците си за последен път в последната неделя на октомври 2021 г. ", "date": "2019.10.26", "title": "Местим стрелките с час назад тази нощ"}
{"url": "https://www.actualno.com/asia/pytnicheski-vlakove-s-dush-kabina-vyv-vagonite-trygvat-v-rusija-news_1388593.html", "text": "       ще започнат да се движат от края на ноември тази година по железопътната линия Москва - Белгород, информира БГНЕС. Новината бе огласена от Пьотр Иванов - директор на компания за пътнически превози на далечни разстояния.      В купетата влаковите вагони ще има и хладилник, микровълнова печка и сейф. Купетата са оборудвани със сгъваеми масички между долните седалки, което отваря допълнително пространство. В сгънат вид долната седалка легло представлява диван, а горната изглежда като част от стена.   На компанията има поръчка до 2025 г. за 3 700 пътнически вагона, сред които се предвижда да има и двуетажни. ", "date": "2019.10.26", "title": "Пътнически влакове с душ кабина във вагоните тръгват в Русия"}
{"url": "https://www.actualno.com/starazagora/blizo-5500-imenici-praznuvat-dnes-v-stara-zagora-news_1388614.html", "text": "             2643-ма са старозагорците с името Димитър, 888 са господата с кратката форма на името Митко, а 168 носят името Митьо.   Днес повод да почерпят имат и 287 дами с име Димитрина и 291 с име Димитринка. На 26-и октомври празнуват още 497 старозагорци с името Димо, 160 с име Драгомир, а само един старозагорец носи звучното име Драголюб. Това сочи справката на дирекция \"Гражданско състояние\" на община Стара Загора. \r\nДнес е празник и за cтpoитeлитe, apxитeĸтитe, пpoeĸтaнтитe, инжeнepитe и тexницитe. Cпopeд нapoднитe вяpвaния, oт Димитpoвдeн зaпoчвa зимaтa.  Преданията сочат Св. Димитър като брат близнак на Св. Георги, а поговорката гласи: \"Гeopги нocи лятo, Димитъp - зимa\". ", "date": "2019.10.26", "title": "Близо 5500 именици празнуват днес в Стара Загора"}
{"url": "https://www.actualno.com/chronicles/triest-se-prisyedinjava-kym-italija-news_1388520.html", "text": "      Трѝест е град и община в Североизточна Италия, административен център на едноименната провинция Триест в регион Фриули-Венеция Джулия.      В България е прието названието Триест. Население 208 781 жители (2009). Градът е пристанище в Триестския залив.    ", "date": "2019.10.26", "title": "Триест се присъединява към Италия"}
{"url": "https://www.actualno.com/america/spirat-toka-v-36-okryga-na-kalifornija-zaradi-pojarite-news_1388606.html", "text": "      Милиони калифорнийци ще останат на тъмно на фона на усилията на стотици огнеборци да потушат големите горски пожари, обхванали щата през изминалата седмица, съобщава БГНЕС, позовавайки се на БиБиСи. Електрическата компания „Пасифик газ енд илектрик“ съобщи, че вероятно ще прекъсне електрозахранването на 36 окръга заради очаквани силни сухи ветрове, които могат да скъсат далекопроводни жици и искрите от тях да причинят нови пламъци .       Заради огнената стихия около 50 000 души вече бяха превантивно евакуирани. Обявено е извънредно положение за района на окръг Сонома и Лос Анджелис. „Пасифик газ енд илектрик“ предупреди около 850 000 домакинства (близо 2 милиона души), че могат да бъдат засегнати от спирането на тока между събота вечерта и понеделник следобед. Според компанията, огънят Кинкейд в северната част на Калифорния в сряда е започнал седем минути след като далекопровод в непосредствена близост е дал на късо.   Пламъците до момента са изпепелили около 8 800 хектара гори и горски насаждения в окръг Сонома, известен с винарските си изби и лозовите си масиви. Над 1 300 пожарникари се борят с пламъците, които все още не показват признаци на овладяване. Най-смъртоносният пожар в историята на щата, при който загинаха 85 души в Северна през 2018 г., бе причинен именно от проблеми с електропреносната мрежа на „Пасифик газ енд илектрик“. Ветрове със скорост от около 112 километра в час разпалиха пожарите. Калифорния е засегната от ветровете Санта Ана, които са сухи и бурни и допълнително усложняват противопожарната обстановка. ", "date": "2019.10.26", "title": "Спират тока в 36 окръга на Калифорния заради пожарите"}
{"url": "https://www.actualno.com/society/doc-byrdarov-osnovna-prichina-za-demografskata-kriza-u-nas-e-niskoto-nivo-na-obrazovanieto-news_1388644.html", "text": "       Основна причина за е ниското ниво на образованието. То трябва да е адекватно както на съвременния свят, така и на нуждите на пазара на труда у нас. \"Ние се опитваме сега да нагласим нашата образователна система към вече отминалата индустриална епоха.\" Такова мнение изрази в предаването \"Тази събота\" по БТВ по повод статистиката, че до 2050 г. българската нация ще се стопи, доцент доктор Георги Бърдаров, който е географ и университетски преподавател по демография. По думите му, статистики сочат, че до 2050 г. между 50% и 70% днешните професии няма да са актуални на пазара на труда .      \"Така, че ние трябва да изпреварим тези тенденции. За мен най-важно е образованието и няма как без драстичен скок да се задържи младото население у нас\", каза доцент Бърдаров. Той обясни, че застаряването на населението е естествен процес и относно това, няма място за притеснение, защото за няколко десетилетия средната стойност на живота се е повишила от 40 г. на 80 г. Според Георги Бърдаров един от огромните проблеми на България е отливът на младото население. Той смята, че фактор е и липсата на механизъм, който да движи икономическата и социалната система на България и \"не е достатъчно само да говорим, че раждаемостта е ниска и населението намалява\".   Данните сочат, че у нас броят на населението ще намалее с 23% или ще достигне до 5 300 000 души. Тази статистика поставя България сред първите места на страните, в които се наблюдава намаляване броя на хората с по 1% годишно. В челната тройка на класацията са също Литва и Латвия. За сметка на това, населението на света ще нарасне. От 7,7 млрд души сега, броят на хората до 2030 г. ще достигне 8,5 млрд души. А през 2100 г. се очаква населението на света да се увеличи до близо 11 млрд души. Сред предпоставките за тревожната статистика у нас са и ниското заплащане, недоброто образование, както и политическата несигурност. Това кара младите хора да предпочетат по-добре платената и по-удовлетворяваща работа в западните държави. Бърдаров посочи, че демографската криза е абсолютен факт, но са клише някои обяснения за нея. Според него тенденциите са обратими, тъй като процесите са много динамични. \"Причините за бързото намаляване на населението в България са разнообразни\", счита икономистът Ваня Григорова. Според нея, заплащането е един от основните мотиви на българите да търсят препитание и достоен живот основно в Западна Европа, тъй като най-лесно могат да отидат там.  \"Знаем, че според ООН не само България се обезлюдява. Да, тя най-силно, но не само. Източна Европа по принцип се обезлюдява. И причините са основно икономически. Колкото по-малко икономическо активно население има, то толкова по-трудно индустрията ще може да се снабдява с работна ръка.\", казва Григорова. Тя смята, че оплакванията на работодателите към момента в голяма степен са безпочвени, тъй като население има, но \"за нея трябва да се погрижиш\". Тя посочи пример с мелница в Северна България, която осигурява работната си ръка от Молдова. По думите на Григорова, желаещи да работят във въпросната мелница има, но за целта трябва да пропътуват около 10 километра и съответно работодателят следва да им осигури транспорт. Но вместо да направи това, той предпочита да наеме молдовци. \"Ако продължат тенденциите населението на България да намалява, трудно ще бъдат намерени хора, които да работят. Защото вече социалната система изнемогва. Причините са различни към момента. От началото на прехода и в следващите няколко години хората са работели масово без трудов договор и осигуровки. Тези хора ще започнат да се пенсионират сега. Съвсем скоро. И ако ние смятаме, че пенсионната ни система е зле, ще видим какво ще се случи след 10 години. Няма да има кой да плаща пенсиите и хората няма да могат да се класират за пенсия. Защото няма д аимат достатъчен осигурителен стаж, на хартия. След като те не са внасяли осигуровки, не са работили за пенсионната система\", коментира Ваня Григорова.   Тя подчерта, че справянето с демографския проблем е въпрос на социална политика и държавата трябва да подпомогне семействата и да ги стимулира да имат поне две деца. Според Григорова има смущаваща точка в Закона за бюджета на държавното обществено осигуряване. И това е, че майчинството ще се запази на около 380 лева месечно за втората година от отглеждането на детето . \"Сумата е с около 90 лева по-малко от чистата минимална работна заплата. И при условие, че в София, например, има тежък недостиг на места в яслите и детските градини, няма как да очакваме една жена да остави детето си на 1 г. и да тръгне на работа.     Освен това, работодателите са склонни да освобождават и да осъществяват натиск върху майки на малки деца, понеже си взимат болничен, тъй като децата се разболяват често и това няма как да бъде избегнато. При тези условия няма как да очакваме тежи жени да са склонни да раждат повече. Има една поредица от политики, които ние задължително и мигновено трябва да приложим сега и веднага, ако искаме семействата да имат поне две деца\", категорична е икономистът Ваня Григорова. ", "date": "2019.10.26", "title": "Доц. Бърдаров: Основна причина за демографската криза у нас е ниското ниво на образованието"}
{"url": "https://www.actualno.com/asia/10-zaginali-ot-posledicite-na-prirodnite-bedstvija-v-japonija-news_1388611.html", "text": "      Спасители продължават да издирват оцелели след свлачищата, предизвикани от проливните дъждове в централната част на , пише БГНЕС. Други трима са обявени за изчезнали. Девет души станаха жертва на наводненията и свлачищата в района, включително двама възрастни мъже, открити мъртви в автомобилите си. Жена на около 40-годишна възраст загина в крайбрежния град Фукушима.      Хиляди хора бяха принудени да прекарат нощта срещу събота на летище Нарита. Властите отмениха предупреждението за опасност от лошото време с успокояването на валежите. Отменена е и заповедта за евакуация, но 1 800 души все още се намират във временни убежища.    ", "date": "2019.10.26", "title": "10 загинали от последиците на природните бедствия в Япония"}
{"url": "https://www.actualno.com/crime/katastrofa-blokira-dvijenieto-po-stolichnija-bul-danail-nikolaev-news_1388655.html", "text": "       между лек автомобил и пътнически автобус затруднява движението по столичния булевард \"Данаил Николаев\", преди моста при гара \"Подуяне\" , информира БГНЕС. На мястото на инцидента са пристигнали два екипа на полицията, и един на Спешна помощ. Очакват се още линейки на местопроизшествието.       Към момента не е ясно дали има пострадали при катастрофата. Материалните щети по автомобила са значителни. Движението в района е натоварено. Автомобилите по булевард \"Данаил Николаев\", в посока от Сточна гара към гара \"Подуяне\", са спрени и изчакват на платното.    ", "date": "2019.10.26", "title": "Катастрофа блокира движението по столичния бул. \"Данаил Николаев\""}
{"url": "https://www.actualno.com/america/cvetan-cvetanov-na-konferencija-na-policejskite-nachalnici-v-chikago-news_1388408.html", "text": "      На 26 и 27 октомври, по покана на Международната асоциация на полицейските началници (International Association of Chiefs of Police – IACP), председателят на Управителния съвет на Евро-атлантическия център за сигурност ще участва в годишната конференция на организацията. Тази година конференцията е в Чикаго и в нея ще вземат участие бивши и настоящи правоохранителни лидери от цял свят. Ще бъдат обсъждани въпроси от актуалния дневен ред на правоохранителното сътрудничество: охраната на обществения ред и сигурността на гражданите; взаимоотношенията граждани – полицейски органи и изграждане на доверие помежду им; наркотиците и негативното им влияние върху обществените отношения; реакция на правоохранителните органи при непосредствени заплахи за обществения ред; значими предизвикателства пред лидерите на правоохранителната общност в САЩ и по света.      Лекции ще изнесат ръководни представители на американските правоохранителни служби в състава на Министерството на правосъдието и Министерство на вътрешната сигурност на САЩ, ръководители на полицейски служби и специализирани звена от целия свят.   Международната асоциация на полицейските началници (IACP) е най-старата (създадена през 1893 г.) и най-голяма правоохранителна професионална организация в света.\r\nСлед Чикаго , където ще има работни срещи с водещи представители на американски научни центрове и институции.   ", "date": "2019.10.26", "title": "Цветан Цветанов на конференция на полицейските началници в Чикаго"}
{"url": "https://www.actualno.com/balkani/makedonskijat-prezident-e-na-oficialno-poseshtenie-v-albanija-news_1388432.html", "text": "      Президентът на Република Северна Македония е на официално посещение в Албания, съобщават албански и македонски медии. Това е неговото първо официално посещение там.      В рамките на визитата Пендаровски ще разговаря с президента Илир Мета, министър-председателя Еди Рама и председателя на парламента Грамоз Ручи.Преди десетина дни Брюксел отказа да започне преговори за присъединяване към ЕС с двете балкански страни. Визитата също така е в навечерието на решаващата среща на 10 ноември в Охрид за създаването на т.нар . Припомняме, че съгласуваната по-рано в Нови Сад от лидерите на държавите в региона декларация е озаглавена „Относно прилагането на четирите свободи на ЕС в Западните Балкани”.      ", "date": "2019.10.26", "title": "Македонският президент е на официално посещение в Албания "}
{"url": "https://www.actualno.com/asia/gazov-vzriv-v-kafene-v-rusija-raneni-sa-12-dushi-news_1388657.html", "text": "       Това съобщи пред ТАСС днес заместник-министърът на здравеопазването на Бурятия Наталия Бухолцева.      Изяснява се случаят, при който по предварителни данни около 08:00 ч. местно време в кафенето дошли служители, които започнали да приготвят храна за откриването на обекта. Усещайки миризмата на газ в кухнята, те се опитали самостоятелно да отстранят изтичането от цилиндъра.     Във връзка с инцидента е започнала проверка. Информация за пожара  в кафене в Улан-Уде е постъпила в пожарната служба в 08:41 ч. По времето на инцидента не е имало посетители в заведението. Пожарът е ликвидиран на площ от 2 квадратни метра. В кафенето са унищожени вътрешните прегради, остъкляването и входната врата. Според очевидци, инцидентът е станал в кафене за бързо хранене, разположено на приземния етаж на двуетажна сграда. ", "date": "2019.10.26", "title": "Газов взрив в кафене в Русия, ранени са 12 души"}
{"url": "https://www.actualno.com/america/lovec-strelja-po-elen-jivotnoto-mu-otmysti-news_1388583.html", "text": "      Елен нападна ловец в американския щат Арканзас. Мъжът е загинал по време на лов, пише БГНЕС. Той е отстрелял елен и смятал, че животното е мъртво. Инцидентът станала около град Йървил.      66-годишният Томас Александър се прицели в мъжки елен. Ловецът успял да се обади на роднини, които се свързали със спасители. Те го откарали в болница, но там Александър издъхнал.   В предписания местните власти съветват, че преди да се доближи улучено животно, трябва да се изчака 30 минути. Целта е ловецът да се убеди, че то не се мърда. Очевидно Александър не е спазил този съвет.\r\nЖител на руската Кемеровска област в източен Сибир пък загина от мечка, тъй като не успял да я убие. Според местен вестник, 65-годишният мъж излязъл на лов и се сблъскал с животното. Не могъл да се спаси с бягство, а разполагал само с малокалибрена пушка. Накрая тя се нахвърлила върху ловеца и го убила.  След като мъжът не се прибрал, синът му тръгнал да го търси заедно със свой приятел. Вървейки по следите, също срещнали мечката. Мъжете два пъти стреляли срещу нея, след което се качили на едно дърво и оттам се обадили в селото. Наложило им се обаче да чакат помощ чак до три часа през нощта, когато при тях дошъл съселяни, който карал трактор. Едва след това, те слезли от дървото. Дни по-късно ловци открили застреляната мечка и тялото на убития мъж. ", "date": "2019.10.26", "title": "Ловец стреля по елен, животното му отмъсти"}
{"url": "https://www.actualno.com/america/trymp-vyzstanovi-sporazumenieto-za-bezmitna-tyrgovija-s-ukrajna-news_1388651.html", "text": "       , пише ТАСС. Президентът на САЩ заяви, че Украйна е постигнала напредък в защитата на правата на интелектуална собственост. \"САЩ възстановяват споразумение за безмитна търговия с Украйна по редица начини във връзка с напредъка на Киев в защита на интелектуалната собственост.\" Това се посочва в указ, публикуван от Белия дом в петък от президента Доналд Тръмп.      \"Направих това, вярвайки, че Украйна е осигурила адекватна и ефективна защита на правата върху интелектуалната собственост. Тя постигна напредък в осигуряването на защита на същите правата\", се казва в текста. \"Мерките влизат в сила пет дни след публикуването\", посочва документът.    ", "date": "2019.10.26", "title": "Тръмп възстанови споразумението за безмитна търговия с Украйна"}
{"url": "https://www.actualno.com/celebrate/praznuvame-dimitrovden-news_1388524.html", "text": "      На 26 октомври Българската православна църква почита паметта на Св. вмчк Димитрий Мироточиви и Преп. Димитра Доростолска (Димитровден).      Свети Димитър е православен светец. В народния календар празникът Димитровден бележи поврата в годишното време и началото на зимата. Според поверията в полунощ срещу празника небето се отваря, след което се очаква и първият сняг. Светецът се смята за покровител на зимата, студа и снега.   Свети Димитър бил роден през III век в гр. Солун, а баща му е тогавашният градоначалник. След неговата смърт император Максимиан Херкул възлага този пост на Димитър, който е приет с голяма радост и почит от жителите на града. Като управител на Солун Димитър открито изповядва и слави християнската вяра. Недоволен от неговото поведение, император Галерий го хвърля в тъмница, а по-късно, на 26 октомври 306 г. нарежда да бъде убит. Тогава християнската църква го провъзгласява за мъченик на вярата и светец, а жителите на Солун започват да го почитат като покровител на града. Празникът на Свети Димитър се чества в Солун още от V век, а скоро след това е пренесен и в Тракия, и Македония.\r\nВ народния календар честването на Свети Димитър се свързва с поврат в годишното време и с началото на зимата. Според поверието от бялата брада на светеца се изсипват първите снежинки. \"Свети Димитър зима носи, а Свети Георги - лято\" - гласи българска поговорка. Тогава стопаните прибират ралата си под стрехите и подреждат дървата за огрев.  Този ден е известен също и като Митровден или Разпус. С него завършва периодът, за който се наемат сезонните работници като говедари, овчари, ратаи, и става разплащането с тях. Понякога като заплата се дава, освен определената сума, още дрехи и по чифт цървули за всеки от зимните месеци. Започва и спазаряването на работници за следващата година. Според народното поверие от Димитровден започва подготовката за т.нар. \"миши празници\" на следващия ден. В старопланинските райони стопаните следят за първия гост, който прекрачи прага на къщата. Ако той е добър и имотен човек, вярват, че следващата година ще е богата, здрава и плодородна. Пълнолуние ли е в нощта срещу Димитровден, ще се роят пчелите и кошерите ще бъдат пълни с мед. Тази нощ е важна и за хората, които търсят заровени съкровища. Те вярват, че тогава небето \"се отваря\" и заровените жълтици проблясват със синкав пламък.\r\nВярва се също, че Свети Димитър е брат на Архангел Михаил - покровителят на отвъдния свят, на умрелите предци. В съботата преди празника е една от най-големите задушници - Димитровската, на която се раздава варено жито и питки за помен. По това време на годината започват годежи и сватби.   На 26 октомври на масата се слагат курбан от овче месо, яхния от петел, пита с ябълки, ракия, както и различни ястия от зеленчуци.    Днес мощите на св. Димитър се съхраняват в едноименната базилика в Солун, издигната на лобното му мястото, а св. Димитър се почита като покровител на гр. Солун. В деня на неговата памет в града се стичат поклонници от цял свят.\r\nПочитта към великомъченик Димитрий Солунски се разпространила по целия Балкански полуостров и особено на Света Гора (Атон), където се съхраняват частици от неговите мощи. В иконографията е изобразяван като конник на червен кон, който с копието си убива военачалника Лий.\r\nИмето на св. Димитър е свързано и с историята на българския народ. През 1185 година, по време на двувековното византийско робство, братята-боляри Асен и Петър обявили в Търновград, че не признават повече византийската власт. Това станало на 26 октомври, на храмовия празник на построената от тях църква, наречена на св. Димитър. Закриляни от него, въстаниците довели борбата за независимост и възстановяване на българската държавност до успешен край: през пролетта на 1187 г., след неуспешна обсада на гр. Ловеч, византийският император подписал мирен договор, който признал властта на Асен и Петър над Северна България. Така започнала историята на Второто българско царство. Светията – мъченик е един от най-почитаните у нас. На него са посветени много храмове по цяла България и в деня на неговото честване ще бъдат отслужени навсякъде празнични св. Литургии.   И не забравяйте да поздравите своите близки и приятели, които носят имената Димитър, Димитрина, Димо или Митко и подобни, които на 26 октомври празнуват своя имен ден. ", "date": "2019.10.26", "title": "Празнуваме Димитровден! "}
{"url": "https://www.actualno.com/society/prognoza-za-vremeto-26-oktomvri-sybota-news_1388567.html", "text": "      Днес ще бъде слънчево с максимални температури между 21 и 26 градуса. Това съобщи за Агенция „Фокус“ дежурният синоптик Георги Цеков от Националния институт по метеорология и хидрология. . През нощта ще бъде предимно ясно и почти тихо. След полунощ в източните райони ще се образува мъгла или ниска слоеста облачност. Минималните температури ще са предимно между 3° и 8°, по-високи по Черноморието. Утре до обяд мъглите в източните райони ще се разсеят и над страната ще бъде слънчево. Ще се появи слаб север-североизточен вятър. Дневните температури ще са малко по-ниски и максималните ще са между 21° и 26°, по морския бряг, където мъглата най-късно ще се разсее - около 20°.      Над Черноморието преди обяд ще преобладава облачно и мъгливо време, на отделни места ще има и ръмежи. Около и след пладне облачността ще се разкъса и намалее до предимно слънчево време. Ще духа слаб до умерен север-североизточен вятър. Максимални температури 19-21°. Температурата на морската вода е около 20°. Вълнението на морето ще е 1-2 бала.\r\nНад планините ще е слънчево. Ще духа слаб север-североизточен вятър. Максималната температура на височина 1200 метра ще е около 19°, на 2000 метра – около 13°.\r\nАтмосферното налягане ще се задържи по-високо от средното за месеца.  В неделя и в началото на следващата седмица съществена промяна на времето не се очаква. Ще остане топло за сезона, в повечето райони - и слънчево, на места в низините в източната половина от страната, в неделя и по поречието на Дунав, в часовете след полунощ и преди обяд ще има ниска облачност или мъгла. В неделя ще бъде почти тихо, дневните температури ще са между 21° и 26°, сутрешните - между 3° и 8°, по Черноморието до 12°-14°. В понеделник и вторник в Дунавската равнина ще се появи слаб северозападен вятър, а над страната - и разкъсана висока облачност. Преобладаващите максимални температури отново ще са между 22° и 27°. През нощта срещу сряда облачността ще се увеличи, а вятърът навсякъде ще стане северозападен и ще се усили. С него ще започне да нахлува студен въздух. ", "date": "2019.10.26", "title": "Прогноза за времето - 26 октомври (събота)"}
{"url": "https://www.actualno.com/curious/10-tajni-za-zodija-telec-koito-trjabva-da-znaete-news_1388329.html", "text": "              И не говорим за 1-2 бонбончета, а големи количества храна, с които успокояват нервите си и това ги прави истински щастливи. Телците наистина обичат храната, това не е само мит и понякога прекаленото похапване им носи доста главоболия със здравето. Затова трябва много да внимават, защото това не е шега работа. Винаги гледат в чуждото и си мислят, че другите са по-красиви от тях, по-богати от тях и по-щастливи. Има моменти в живота им, в които разбират, че не всичко е розово при другите хора, независимо какво виждат. Но тези моменти са рядкост, по-скоро винаги искат да имат нещо, което другите притежават. Но забележете, никога никой не разбира за това. Телците много държат на връзката, която имат в момента, но често очите им започват да шарят, когато видят някой привлекателен човек от противоположния пол. Изживяват си някаква вътрешна драма и влюбване, за което никой не разбира.   Понякога, не понякога, а дори много често, Телците отказват да правят някакви неща само и единствено заради ината си. Може много да им се иска да отидат някъде, да направят нещо, но казали ли са „не“, нищо не може да ги разубеди. Понякога попадат в ситуации, в които някой ги е обидил или наранил. Когато този някой им се извини, те привидно приемат извинението им, но вътрешно никога не им прощават. Взаимоотношенията им вече не са същите и според Телците – никога и няма да бъдат. Обичат да работят, но не и да прекаляват. Затова често си почиват, често гледат и четат забавни неща, които изобщо не са свързани с работния процес. Тяхното извинение е, че не може човек само да работи, трябва и да почива, за да е пълноценен на работното място!        Те самите нямат такова и когато видят някой наперен човек, нещо в тях кипва. Затова няма как да има истинско приятелство или любовна връзка между Телец и някой с вирнат нос, който обича само егото си. Да, Телците наистина нямат мярка, когато заговорим за харченето на пари. Обичат да си угаждат, да си купуват хубави дрехи, да хапват в хубави ресторанти и никой не може да ги убеди, че е по-добре да спестят, отколкото да изхарчат всичките си пари. Телците не обичат да споделят много, много мъката си, затова се затварят в себе си и си преживяват болките така, както самите те могат. Няма как да влезете в личния им свят, освен ако те не ви допуснат по някакъв начин. Но това е малко вероятно! Винаги знаят къде са, с кого са и какво се случва с тях. Понякога това им изиграва лоша шега с партньорите им, които започват да ревнуват и не разбират тяхното поведение. ", "date": "2019.10.26", "title": "10 тайни за зодия ТЕЛЕЦ, които трябва да знаете"}
{"url": "https://www.actualno.com/asia/rusija-obvinjava-sasht-v-kontrabanda-na-neft-ot-sirija-news_1388668.html", "text": "       Руското министерство на отбраната обвинява САЩ в контрабанда на нефт от . Официалният представител на ведомството Игор Конашенков заяви, че петролът се произвежда от оборудване, осигурено чрез заобикаляне на всички американски санкции от водещи западни корпорации, пише ТАСС. \"САЩ контрабандира сирийски петрол в други страни. Караваните се охраняват от американските частни военни компании (PMCs) и специални части.\" Това заяви официалният представител на Министерството на отбраната на Руската федерация Игор Конашенков.       \"Под закрилата на американските военни и служители на американските ПМК газови танкери от нефтените находища на Източна Сирия се контрабандират в други държави\" , твърди той. Игор Конашенков добави, че при евентуално нападение на подобна каравана бързо ще реагират силите за специални операции и американски военни самолети. Той каза, че за нефт се ползва оборудване от водещи западни корпорации, които се доставят до съоръженията, заобикалящи всички американски санкции.    Говорителят отбеляза, че петролът се изнася от контролираната от САЩ компания Sadcab, която работи при така наречената автономна администрация на Източна Сирия. Според генерала, печалбата от такава контрабанда се получава от американските РМС и американските специални служби чрез посреднически компании. Според агенцията, тъй като цената на един барел от този нефт е 38 долара, месечните правителствени служби на САЩ получават над 30 000 000 долара от такъв „бизнес“.\r\nОт министерството казаха още, че САЩ контролират производството и движението на нефт от Сирия както преди, така и след разгрома на терористите в Заевфрат. Конашенков заяви, че това се доказва от изображения на отдели за космическо разузнаване. \"Следователно това, което Вашингтон прави в момента - завземането и контрола на нефтените находища в източна Сирия под неговия въоръжен контрол, е, просто казано, международна държавна бандитизъм\", каза Конашенков. По-рано началникът на Пентагона обяви запазването на група американски войски в Източна Сирия, целта на която се предполага, че е \"да се предотврати достъпът на ИС до нефтените находища\".    ", "date": "2019.10.26", "title": "Русия обвинява САЩ в контрабанда на нефт от Сирия"}
{"url": "https://www.actualno.com/asia/osem-dushi-zaginaha-pri-katastrofa-na-magistralata-kraj-ruskata-federacija-altaj-news_1388610.html", "text": "       Осем души загинаха при на 74-ия километър от магистралата Барнаул - Рубцовск на област Топчихински в Руската федерация Алтай. Участници в инцидента са два автомобила - миниван и микробус, съобщава ТАСС. Шестима от пътувалите са загинали на място. Един е починал в линейка и друг - в централната районна болница в Калман.      Според регионалното министерство на здравеопазването, четирима души са били откарани в Централна районна болница в Топчихински, един в Централна районна болница в Калман, и петимата са в тежко състояние. В спасителната операция са участвали четири медицински екипа на спешна помощ и един от регионалния център по медицина на бедствията е изпратен в областните болници.   След като състоянието на пострадалите се стабилизира, те ще бъдат изпратени в областната болница. По предварителни данни към момента на произшествието в две коли са пътували над 15 души, уточнява ТАСС. Пресслужбата на Министерството на вътрешните работи съобщи, че в 07:50 ч. местно време, 27-годишен шофьор навлязъл с \"Нисан\" в насрещната лента и се блъснал с лек автомобил „Фиат\", който се е движел в обратната посока .\r\nСлужители на пътната полиция идентифицират възможни очевидци и свидетели на произшествието, за да изяснят обстоятелствата, при които е станала катастрофата. По-късно стана ясно, че по време на инцидента в колата са били само роднини на шофьора, навлязъл в насрещното.   ", "date": "2019.10.26", "title": "Осем души загинаха при катастрофа на магистралата край Руската федерация Алтай"}
{"url": "https://www.actualno.com/america/sasht-prekratiha-poletite-do-kubinskite-letishta-s-izkluchenie-na-havana-news_1388652.html", "text": "       Това се казва в изявление на Държавния департамент в петък, информира ТАСС. По искане на държавния секретар на САЩ, Министерството на транспорта преустанови въздушния трафик между международните летища в САЩ и Куба, с изключение на международното летище Хосе Марти Хавана. Заповедта е в сила до по-нататъшно уведомление.      \" \", се казва в документа. \"Американските авиолинии получават 45 дни, да отменят всички редовни полети, с изключение на летище Хавана. , се заявява в изявлението.    ", "date": "2019.10.26", "title": "САЩ прекратиха полетите до кубинските летища, с изключение на Хавана"}
{"url": "https://www.actualno.com/actualno/objasneno-kato-za-idioti-vaksinite-news_1386863.html", "text": "      Представете си, че в банята ви са влезли един водопроводчик с 30 години стаж и една случайна жена от трамвая, която със сигурност не е водопроводчик. Водопроводчикът казва, че трябва да вземете мерки, за да не ви се спука дадена проблемна тръба, а жената от трамвая казва, че няма нужда да взимате мерки, че има същата проблемна тръба от 10 години и нищо ѝ няма. Кого ще послушате? Водопроводчика? Добре. Друга ситуация. Представете си, че сте в лекарски кабинет. В кабинета има лекар с 30 години стаж и една случайна жена от трамвая, която със сигурност не е лекар. Лекарят казва, че трябва да ваксинирате детето си, но жената от трамвая казва \"Не\" и споделя какво е прочела в интернет. Кого ще послушате?      С това може да се спре цялата тема с ваксините, но антиваксърите не са хора, които се убеждават лесно, включително и с факти – за тях далеч по-удобни са нещата, които са прочели в интернет и разбира се – разкритите вселенски тайни от типа „една жена в трамвая каза”.\r\nКазвам всичко това, защото след последната ми визита при личния лекар станах свидетел на любопитна история. Момче на 17 години молеше докторката да бъде ваксинирано, защото майка му е антиваксър, не го е водила за ваксина и смята, че ваксините са вредни, че причиняват аутизъм, че са чипове, с които американците могат да ни следят и с натискането на един-единствен бутон – да ни убият, ако станем неудобни за тях. Лекарката прояви разбиране, хвана се за главата, плясна се за челото, изохка силно и обясни на момчето, че съжалява, но няма как да го ваксинира без съгласието на родителите му, тъй като още няма 18 навършени години.\r\nРазпитах докторката за въпросния случай и тя сподели, че той далеч не е изолиран и че родителите, които не искат да ваксинират децата си, стават все повече. Най-честата причина за отказ от ваксина била тази, че „То детето вече е на Х години, пък не е хванало едра шарка”. А знаете ли защо няма едра шарка? Защото е изкоренена с помощта на ваксините! България, всъщност, е сред първите държави в света, които успяват да изкоренят едрата шарка. За целта ваксините срещу болестта започват да се произвеждат и прилагат още през 1882-а година, през 1903-а стават задължителни, а пълното изчезване на вариолата в България се случва през 1928-а година. Ето ви един случай, в който сме били с крачка пред останалия свят и с който наистина можем да се гордеем – макар че това не влиза в опорните точки за гордост на върлуващата у нас съвременна смесица от псевдопатриотизъм, криворазбран национализъм и шовинизъм. Там ваксините са враг, по някаква необяснима нам причина.  С по-прости думи, едра шарка няма, защото ваксинираните хора предпазват и неваксинираните. Детето няма как да хване едра шарка, ако всички около него са ваксинирани и не могат да го заразят с нея. Въпросът е, че колкото повече деца не се ваксинират, толкова повече отслабва общият имунитет на „стадото” и ако процентът на антиваксъри продължава да расте, рано или късно ще чуем за нови случаи на куп опасни болести, които дълго време сме смятали за изкоренени.\r\nИзречението е друга честа опорна точка в тъпия спор. Това изречение е горе-долу същото като „ Да, вероятно не е имала, но няма доказателства, че не е имала, нали? Значи, по антиваксърската логика, имаме право да се съмняваме. И не, наистина няма доказателства, че ваксините причиняват аутизъм. Нито едно научно изследване не открива връзка между двете. Ама какво ли знаят тия учени, те искат да ни чипират, следят и да ни пръскат отгоре с кемтрейлс, какво ще им вярваме на тях?! Ще се движим с трамвая по цялата плоска земя и ще си набавяме инфото оттам!\r\nДруго често чувано оправдание (споделено ми отново от същата лекарка) е „ . Това е идеята. Ваксините съдържат умъртвени или инактивирани щамове на опасните заболявания. Въпреки че са безопасни за човека, имунната ни система ги разпознава като врагове и започва да произвежда антитела, с които да се защити от тях, при това изключително бързо и безпроблемно. Без ваксината, ако случайно се заразите от такава болест, имунната ви система няма да може да реагира достатъчно бързо и няма да е достатъчно ефективна, тъй като няма „опит” в борбата с нея. Точно както ако тренирате бойни изкуства всеки ден, ще сте далеч по-подготвени, ако ви нападнат на улицата, отколкото ако никога не сте тренирали и дори не сте предполагали, че е възможно някой да ви нападне.    „ ” – тук вече не може да се спори. Родителите, които гледат на ваксините като на някакво наложено социално напрежение, се бунтуват не защото разбират смисъла на ваксините, а защото бунтът ги кара да се чувстват по-различни, специални и индивидуални в свят, в който нищо друго не ги кара да се чувстват такива. Или просто е най-обикновена глупост. Уви, все още няма ваксина против нея, макар че и да имаше – вероятно щяха да я откажат.\r\nЗа финал – малко черен хумор. Всъщност... много черен. Ама много, много черен. Не четете нататък, ако се възмущавате лесно, предупреждавам ви, нататък си е на ваша отговорност. Така де, фактите и без това нямат ефект върху антиваксърите, даже напротив – още повече засилват опасно глупавите им позиции, затова с тях трябва да се говори по малко по-различен начин, с по-просташки изказ. Пък току-виж тоя хумор успее да ги накара да отидат да си ваксинират децата, докато е време.  Предупредих ви.    Автор:   ", "date": "2019.10.26", "title": "Обяснено като за идиоти: Ваксините"}
{"url": "https://www.actualno.com/cars/nissan-ne-se-otkazva-ot-gt-r-i-370z-vypreki-krizata-news_1388624.html", "text": "      Кризата, в която изпадна Nissan, принуждава компанията да съкрати моделната си гама, но това няма да засегне култовите спортни модели GT-R и 370Z. Това обяви пред Autocar отговорникът по стратегическото планиране Иван Еспиноса.      В момента Nissan е в много лошо финансово състояние, като до кризата са стигна след ареста на бившия изпълнителен директор Калос Гон. Компанията старира промени, които предвиждат масови съкращения на работници, намаляване на моделната гама, закриване на марката Datsun и продажба на европейските заводи. Отделно от това трябва да се реши и бъдещето на марката Infiniti, която напусна Европа и Австралия, а в САЩ продажбите и продължават да падат стремително.    Въпреки трудностите, Nissan няма да се откаже от спортните модели GT-R и 370Z, тъй като те са от фундаментално значение за имиджа на компанията. По същия начин корпорацията General Motors, която пести от всичко възможно, пусна на пазара ново поколение на Chevrolet Corvette. Този модел е едновременно икона и символ за едно по-добро бъдеще.\r\nЗатова и в Nissan в момента работят над нови поколения GT-R и 370Z, като не се изключва възможността за тях да бъде използвана и помощ от друг производител - по примера на Toyota, която си раздели разходите с BMW за новата Supra. Условието обаче е дата модела за запазят ДНК-то на Nissan, така че външната намеса няма да бъде сериозна.   Сегашният Nissan GT-R се произвежда от 2007 г., а 370Z - от 2008 г., което ги прави два от най-възрастните модели на пазара. В компанията имаха намерение наследникът на 370Z да бъде изграден на базата на Infiniti Q60, което означава, че купето ще получи шаси със задвижване на четирите колела битурбомотор V6. В този случай обаче моделът би се приближил прекалено oт GT-R и затова този автомобил така и не се появи на бял свят. А в Nissan се върнаха към автомобил със задно предаване, който да си съпернии именно с Toyota Supra. ", "date": "2019.10.26", "title": "Nissan не се отказва от GT-R и 370Z въпреки кризата"}
{"url": "https://www.actualno.com/society/preminavaneto-ot-ljatno-kym-zimno-chasovo-vreme-shte-zasegne-dvijenieto-na-13-vlaka-news_1388599.html", "text": "       Предстоящата смяна на часовото време тази нощ ще наложи промени във времепътуването на 13 пътнически влака. При преминаването от лятно към зимно часово време е необходимо някои от композициите да престоят в различни железопътни гари в нощта между 26.10.19 г. и 27.10.19 г., съобщават от . Това се налага, за да не бъде нарушен Графикът за движение на влаковете.      В железопътните превози е наложена обичайната практика, влаковете да спрат в първата железопътна гара по маршрута си при наближаване на 04:00 ч. и да изчакат 60 минути. По този начин не се нарушава Графикът за движение на влаковете и се избягва по-ранно от обявеното им преминаване през съответните гари.   Преминаването от лятно към зимно часово време тази година ще засегне следните влакове с изчакване в най-близката жп гара, които са:\r\n•\tМеждународният бърз влак №492 от Истанбул за София - ще престои в гара Свиленград;  •\tБързият влак №2626 от Варна за София (през Горна Оряховица) - ще престои в гара Карлуково;\r\n•\tБързият влак №2627 от София за Варна (през Горна Оряховица) - ще престои в гара Дралфа;\r\n•\tБързият влак №3636 от Варна за София (през Карлово) - ще престои в гара Клисура;       •\tБързият влак №3637 от София за Варна (през Карлово) - ще престои в гара Желю войвода;\r\n•\tБързият влак №8626 от Бургас за София (през Пловдив) - ще престои в гара Белово;\r\n•\tБързият влак №8627 от София за Бургас (през Пловдив) - ще престои в гара Коньово;\r\n•\tБързият влак №8636 от Варна за Пловдив - ще престои в гара Черна гора;\r\n•\tБързият влак №8637 от Пловдив за Варна - ще престои в гара Търнак;      •\tБързият влак №9647 от София за Силистра - ще престои в гара Самуил;\r\n•\tПътническият влак №16101 от Септември за Добринище - ще престои в гара Велинград;\r\n•\tПътническият влак №30151 от Карнобат за Варна - ще престои в гара Лозарево;\r\n• Крайградският пътнически влак №20200 от Мездра за София - ще престои в гара Лакатник. ", "date": "2019.10.26", "title": "Преминаването от лятно към зимно часово време ще засегне движението на 13 влака"}
{"url": "https://www.actualno.com/politics/ministrite-na-otbranata-na-stranite-chlenki-na-nato-obsydiha-aktualni-vyprosi-po-sigurnostta-news_1388600.html", "text": "      На срещата в министрите на отбраната на страните-членки на НАТО обсъдиха актуални въпроси по сигурността. Редовната среща се проведе на 24.10.19 г. и 25.10.19 г. в Брюксел, Белгия. В нея с мандат от министъра на отбраната участва делегация, водена от заместник-министъра на отбраната Атанас Запрянов.       Във фокуса на дискусиите на Северноатлантическия съвет бяха събитията в Сирия, операциите и мисиите на Алианса и процеса на генериране на сили. В изказването си заместник-министър Атанас Запрянов представи българската позиция, че трайно разрешаване на конфликта в Сирия е постижимо само чрез дипломатически средства , включително и под егидата на ООН. В позицията се той подчерта, че България ще продължава да предоставя последователна подкрепа към усилията на международната общност за постигане на глобален мир и сигурност. Бе отбелязано също, че страната ни счита за важен приоритет своето участие в мисиите и операциите на Алианса.   Срещата продължи с работна вечеря с участието на ЕС и министрите на отбраната на Швеция и Финландия.  На нея бяха обсъдени противодействието на хибридни заплахи, предизвикателствата от мрежите от пето поколение (5G) към НАТО и съюзните телекомуникационни системи . На следващия ден дискусиите се съсредоточиха върху напредъка по адаптиране на засиления възпиращ и отбранителен потенциал на НАТО, с фокус върху Инициативата за готовност на НАТО (NRI) и справедливото споделяне на тежестите и отговорностите в Алианса, включително изпълнението на ангажимента за инвестиции в отбраната (DIP).\r\nПредставена бе българската позиция, че всяка адаптация на засиления възпиращ и отбранителен потенциал  зависи изцяло от продължаващите усилия на всички съюзници и изпълнението на ангажимента за повишаване на разходите за отбрана , договорен на срещата в Уелс. Заместник-министър Запрянов информира съюзниците, че страната ни наскоро е подписала договор със САЩ за покупка на нови многоцелеви изтребители. Това ще повиши значително разходите за отбрана през 2019 г. - приблизително до 3.1% от БВП.  Срещата на министрите на отбраната завърши със заседание, посветено на мисията на НАТО в Афганистан „Решителна подкрепа“. В него участваха и страните-партньори в мисията, като бяха разгледани мирният процес, перспективите пред мисията и бъдещите ангажименти на Алианса към Афганистан. В рамките на форума заместник-министър Запрянов проведе двустранна среща с Майкъл Раян – заместник-помощник секретар по отбраната на САЩ за Европа и НАТО. По време на срещата бяха проведени консултации по въпроси от международната сигурност и отбраната, в това число и на двустранното военно сътрудничество.\r\nСъстоя се и среща с помощник-генералния секретар на НАТО по отбранителната политика и планиране Патрик Търнър, по време на която бяха обсъдени параметрите на ежегодния план за повишаване на разходите в отбраната до 2% от БВП.    ", "date": "2019.10.26", "title": "Министрите на отбраната на страните-членки на НАТО обсъдиха актуални въпроси по сигурността"}
{"url": "https://www.actualno.com/europe/bashta-na-verojatna-jertva-ot-kamiona-kovcheg-kazah-mu-che-moje-da-otide-kydeto-poiska-stiga-da-e-bezopasno-news_1388665.html", "text": "       , пише dnes.bg. Първоначалната информация бе, че жертвите са китайци, но още тогава изрази мнение, че \"нещата са в развитие\". Бащата на 20-годишния Нгуен Дин Луонг разказал, че се притеснява да не би синът му да е сред загиналите, понеже не се е свързвал с него от миналата седмица. Тогава момчето му съобщило, че . Когато са се чуло за последно бащата е казал на младежа, че може да отиде където си поиска, стига да е безопасно, а за пари да не се безпокои, че той ще има грижата за това.      Притесненият татко обяснил, че синът му е напуснал дома си в централната провинция Хатин още през 2017 г. Отишъл да работи в Русия, а по-късно - в Украйна. През април 2018 г. пристигнал в Германия, а после - във Франция. Тогава казал на семейството си, че иска да отиде във Великобритания. По-големият брат на Луонг - Фам Дин Хай, казал, че Луонг имал татуировка на дясното си рамо, изобразяваща молещи се ръце върху кръст. Семейството добави, че е съобщило тази информация на местните власти.   От Виетнамското посолство в Лондон съобщили още, че са получили обаждане от семейство във Виетнам. Родителите твърдели, че дъщеря им не се е обаждала след откриването на камиона с труповете. Роднините на 26-годишната Фам Ча Ми казали, че за последно получили SMS от момичето, в който тя съобщава, че се задушава. Съобщението гласяло:  Католическият свещеник Данг Ху Нам от малкото градче Йен Тхан в централната виетнамска провинция Нгеан, на 300 километра южно от Ханой, изразил пред Ройтерс мнение, че повечето от жертвите в камиона вероятно са от малък аграрен район на страната, занимаващ се с отглеждане на ориз. Някои от почернените семейства твърдят, че след оповестяването на трагичната вест от Великобритания, трафикантите са върнали пари на близките на загиналите, тъй като трафикът не е бил осъществен.    Смята се, че камионът, който е регистриран в България от името на компания, притежавана от жена ирландка, е тръгнал от Северна Ирландия до Дъблин, откъдето се е качил на ферибот за Уелс, а после е прекосил южна Великобритания, за да поеме контейнера. Арестувани са 25-годишният шофьор и още трима души, заподозрени за убийство и заговор за трафик на хора. ", "date": "2019.10.26", "title": "Баща на вероятна жертва от камиона ковчег: Казах му, че може да отиде където поиска, стига да е безопасно"}
{"url": "https://www.actualno.com/asia/sys-sylzotvoren-gaz-se-opitaha-da-razprysnat-protestirashtite-v-bagdad-news_1388666.html", "text": "       сили за сигурност използваха сълзотворен газ, за да разпръснат протестиращи, събрали в Зелената зона на Багдад малко преди началото на парламентарно заседание, пише БГНЕС. Сблъсъците идват само ден след смъртта на 42-ма демонстранти. Жертвите бяха дадени в столицата и в южната част на страната, където полицията стреля срещу протестиращи, палещи огньове пред правителствени сгради. Освен това, бе използван и сълзотворен газ, за да се разпръснат.      Днес сутринта (26.10.19 г.) протестиращите се опитаха да достигнат до строго охраняваната Зелена зона в Багдад, където парламентът се събра, за да обсъди исканията на демонстрантите . В този район са разположени правителствени сгради и редица посолства. Демонстрантите бяха окупирали площад „Тахрир“ и моста „Ал Джумхурия“, което наложи употребата на сълзотворен газ за тяхното разпръсване, посочват от полицията. Първата вълна от протести избухна на 1 октомври, като основните искания на хората бяха да се сложи край на ширещата се корупция и безработица. След това исканията прераснаха в смяна на цялата политическа система в страната.   В отговор, властите обещаха списък с мерки, включително за справяне с безработицата, увеличаване на пенсиите и преструктуриране на кабинета. Новите министри на образованието и здравеопазването бяха одобрени от парламента по-рано този месец, единственият път, когато успя да се постигне кворум в пленарна зала от началото на протестите. Но протестиращите изглежда не останаха впечатлени и призоваха за възобновяване на общонационалните демонстрации. ", "date": "2019.10.26", "title": "Със сълзотворен газ се опитаха да разпръснат протестиращите в Багдад"}
{"url": "https://www.actualno.com/europe/haos-s-razpisanieto-na-vlakovete-v-london-zaradi-incident-news_1388669.html", "text": "      Инцидент блокира железопътния транспорт в , информира БГНЕС. Градските власти предупредиха пътуващите да очакват огромни закъснения на влаковете днес (26.10.19 г.) от и до гара „Юстън“. Причината е, че вчера спасители бяха повикани, за да помогнат на мъж край гара „Уембли“, който „навлязъл на релсите“ .      От транспортна полиция съобщиха, че нарушителят е добре, но случилото се сериозно наруши графика на влаковете. Някои композиции бяха спрени насред релсите. Други въобще не тръгнаха, или имаха закъснения от над 90 минути. Хаосът продължи и днес. ", "date": "2019.10.26", "title": "Хаос с разписанието на влаковете в Лондон заради инцидент"}
{"url": "https://www.actualno.com/cars/ford-focus-st-vylnuvasht-sportist-zapazil-semejnite-cennosti-test-drajv-news_1388667.html", "text": "              Външният вид на новия Ford Focus ST загатва за спортния му характер. Познавачите веднага ще забележат сивата решетка и сивите панели в предната част, по-големия заден спойлер, колелата с големите 19-инчови джанти и нископрофилни гуми с размер 235/35 R19, червените спирачни апарати, изцяло светодиодните светлини и намаления с 10 мм просвет. В задната част на автомобила продълговатите светлини подчертават ширината на колата, а от дифузьора се подават двете огромни ауспухови тръби на изпускателната система, издаващи, че под капака е скрит мощен мотор.    В интериора прави впечатление новото табло с индикатори за температурата на мотора и данните за налягането на маслото и турбокомпресора. Върху предното стъкло се проектира най-важната информация за водача. В центъра на таблото е разположен 8,0-инчовият сензорен дисплей на мултимедийната система SYNC 3. За страхотния звук в купето се предлага премиум аудиосистемата Bang&Olufsen с 9 тонколони и субуфер. В средата  са въздуховодите и регулаторите за двузоновия автоматичен климатик. Най-отдолу се крие ниша за безжично зареждане на смартфони, както и входове за USB и външни устройства.     Спортните седалки Recaro акцентират върху динамичния характер на Focus ST, а когато се настаните в тях, ще усетите как приятно ви обгръщат. Салонът е облицован с мека кожа и алкантара, пластмасовите детайли са гумирани, педалите са украсени с метални пластини, а върху праговете контрастира червеният надпис Performance. Спортният волан е плосък отдолу, а в зоните на захващане е покрит с перфорирана кожа. Лостът на скоростната кутия е удобен и стилен, обшит с контрастни бели шевове. На задните седалки има също толкова място, колкото и в стандартния Focus. Обемът на багажника е 375 литра, а при сгънати задни седалки стига до 1354 литра. Под предния капак на новия Ford Focus ST има 2,3-литров бензинов турбодвигател EcoBoost с мощност 280 к.с. Турбокомпресорът е със система за контрол на налягането, така че не допуска турбодупка при ускорение. Бензиновият двигател е съчетан с 6-степенна механична скоростна кутия, с която предавките се превключват ясно и отчетливо, а педалът на съединителя е информативен. Ускорението от място до 100 км/ отнема 5,7 секунди. При рязко потегляне от място за оптимизиране на динамиката помага системата за контрол на стартирането Launch Control, която се бори с приплъзването на колелата. Сериозната тяга от 420 Нм е налична в диапазона от 3000 до 4000 об/мин и осигурява незабавна реакция при натискане на педала на газта. Въпреки спортната динамика, новият Ford Focus ST може да бъде и много икономичен, като в комбиниран цикъл разходът на гориво е 7,9 л/100 км, а в града консумацията зависи от трафика, но не надвишава 11,5 литра на 100 км. За повечето потребители обичайният ежедневен режим ще бъде Normal. При него в салона почти не се чува шум от двигателя. Има и нов режим Slippery/Wet, който е подходящ за хлъзгави и мокри условия. Когато активирате режима Sport, салонът се изпълва със звука на турбомотора. Той е точно такъв, какъвто очаквате - дрезгав, с рев и неравномерен пукот при отпускането на газта. Ако новият Ford Focus ST е оборудван с опционалния пакет Performance, към стандартните режими е добавен още един – Track. В него водачът може да завърти няколко обиколки на писта, но дори и на пътя ще изпита максимално удоволствие. В режима Track аудиосистемата Bang Olufsen допринася за по-доброто предаване на звука от двигателя и изпускателната система в салона.   Именно в режим Track адаптивното окачване на Focus ST става наистина спортно и твърдо. Моторът ръмжи още по-яростно, а реакцията на двигателя при натискане на педала на газта е мълниеносна и колата се движи като истински спринтьор. За първи път Ford Focus ST използва електронен диференциал с ограничено приплъзване eLSD, който подобрява сцеплението и стабилността на колата, като значително намалява недозавиването. До 100% от въртящия момент може да се предава на колелото с по-добро сцепление, затова шофирането в бързи завои доставя истинско удоволствие. Управлението е прецизно, типично за спортен автомобил, воланът е директен, като от край до край прави само два оборота. Една от основните семейни ценности е бюджетът, но покупката на новия Ford Focus ST няма да го застраши чувствително, особено в сравнение с други цивилни спортни автомобили с такива характеристики. Във Focus ST получавате спортна динамика, но в същото време умерена консумация на гориво и приемливи разходи за поддръжка. Затова нищо не ви пречи да използвате Ford Focus ST като семейна кола за всеки ден, въпреки че на първо място това е кола за водача. Новият Focus ST дебютира неотдавна у нас и вече може да бъде поръчан в дилърските центрове на „Мото-Пфое” в столицата и страната, а цените започват от 63 900 лева.    Дължина, мм: 4388\r\nШирочина, мм: 1825\r\nВисочина, мм: 1458\r\nМеждуосие, мм: 2700\r\nСобствено тегло, кг: 1433\r\nВместимост на резервоара, л: 52 Тип: 4-цилиндров редови с турбокомпресор\r\nРаботен обем, куб. см: 2261\r\nМаксимална мощност, к.с. при об/мин: 280/5500\r\nМаксимален въртящ момент, Нм при об/мин: 420/3000-4000\r\nСкоростна кутия: 6-степенна механична Максимална скорост, км/ч: 250\r\nУскорение от 0-100 км/ч, секунди: 5,7\r\nСреден разход, л/100 км: 7,9\r\nВредни емисии СО2, г/км: 179\r\nЦена на тествания модел, лева с ДДС: 68 700 лева   Дължина, мм: 4335\r\nШирочина, мм: 1795\r\nВисочина, мм: 1451   Междуосие, мм: 2650\r\nСобствено тегло, кг: 1429\r\nВместимост на резервоара, л: 50 Тип: 4-цилиндров редови с турбокомпресор\r\nРаботен обем, куб. см: 1998   Максимална мощност, к.с. при об/мин: 275/6000\r\nМаксимален въртящ момент, Нм при об/мин: 353/1450-4500\r\nСкоростна кутия: 6-степенна механична Максимална скорост, км/ч: 250\r\nУскорение от 0-100 км/ч, секунди: 6,1   Среден разход, л/100 км: 7,9\r\nВредни емисии СО2, г/км: 163\r\nЦена на модела, лева с ДДС: 64 990 лева     ", "date": "2019.10.26", "title": "Ford Focus ST: Вълнуващ спортист, запазил семейните ценности (тест-драйв)"}
