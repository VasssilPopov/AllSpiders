{"url": "https://www.actualno.com/europe/ukrajna-kupuva-55-novi-frenski-helikoptera-za-grajdanski-celi-news_684933.html", "text": "  Украйна подписа договор с френската компания \"Еърбъс\" за закупуването на 55 от нейните цивилни хеликоптера на обща стойност 555 милиона евро, като това е най-голямата сделка, сключвана между двете страни.     Сделката е за 24 „Н125”, 10 „Н145” и 21 „Н225” и беше сключена в Киев от представители на украинското вътрешно министерство и собственика на „Еърбъс Хеликоптерс”, предаде AFP, цитирана от БГНЕС.\r\n„Този договор прави възможно използването на 55 хеликоптера за подсигуряването на безопасността на нашите граждани”, заяви министър-председателят на Украйна Володимир Гройсман.   Очаква се хеликоптерите да бъдат използвани за различни граждански цели като наблюдение на границата, полицейска работа или при спешни случаи.    Сделката включва не само хеликоптерите, но и техническата поддръжка и обучението на пилотите. Доставката на първите хеликоптери „Н225 Супер пума” се очаква да стане през тази година. ", "date": "2018.07.14", "title": "Украйна купува 55 нови френски хеликоптера за граждански цели"}
{"url": "https://www.actualno.com/europe/trymp-ostavi-haos-sled-poseshtenieto-si-vyv-velikobritanija-news_684935.html", "text": "  Поведението на президента на САЩ Доналд Тръмп по време на визитата му във Великобритания остави дори опитните анализатори \"да се почесват\", пише американското електронно издание The Hill, цитирано от агенция \"Фокус\".     Критиките на Тръмп по адрес на британския премиер Тереза Мей в интервю за вестник „The Sun“ хвърлиха сянка върху визитата му с никаква видима изгода за президента.\r\nДори самият Тръмп изглеждаше, че признава грешната стъпка, когато отбеляза по време на съвместна пресконференция с Мей в петък, че се е опитал да ѝ се извини. „Когато я видях тази сутрин ѝ казах: „Искам да се извиня, защото казах толкова добри неща за теб“. Тя отвърна, „Не се притеснявай, това са медиите“, посочи Тръмп.\r\nТой прехвърли вината за спорното интервю върху „фалшивите новини“, въпреки че „The Sun“ публикува и аудио запис на интервюто. Медийните наблюдатели добавиха, че е странно за президента да критикува вестник, който е контролиран от съюзника му Рупърт Мърдок.    Тереза Мей запази дипломатичен тон по време на пресконференцията, но не остави съмнения за искрите, причинени от коментарите на Тръмп. Тя поясни, че споразумението, което представи миналата седмица, по отношение на преговорите за Brexit, е било справедливо отражение на желанията на гласоподавателите, които са били изразени в референдума от юни 2016 година.   Мей допълни, че Великобритания ще може да договори търговско споразумение със САЩ, ако нейният предпочитан вариант за излизане от ЕС се случи – мнение, с което Тръмп се съгласи по време на съвместната им конференция, но върху което изрази съмнения в интервюто си за „The Sun“.\r\nБританският премиер погледна директно към Тръмп по време на коментарите си и заяви, „Всички имаме отговорността да гарантираме, че трансатлантическото единствено ще продължи“.    Междувременно американският президент се изправи пред протести във Великобритания, както и сериозни критики от британските медии. Той ще се надява да си вземе отдих от това през уикенда в Шотландия, родното място на майка му.   Вниманието на политическия свят вече започна да се обръща към неговата среща на върха с руския президент Владимир Путин, която ще се проведе в Хелзинки в понеделник.\r\nНо озадачеността от двете страни на Атлантика за това какво се опитва да постигне Тръмп със своето поведение във Великобритания, остава.\r\nАмериканският държавен глава настоя, че така наречената специална връзка между двата съюзника само е станала по-силна. По време на съвместната пресконференция той бе категоричен, че връзката им в момента е „на най-високото ниво на специалност“.", "date": "2018.07.14", "title": "Тръмп остави хаос след посещението си във Великобритания"}
{"url": "https://www.actualno.com/business/abs-sluchaite-na-zarazi-po-jivotnite-sa-agroterorizym-sreshtu-bylgarija-news_684942.html", "text": "   . Това заявяват от Асоциацията на българските села (АБС) в позиция, изпратена до медиите.     Оттам категорично се обявяват . Задълбочаващата се криза в овцевъдството и козевъдството, които са основен поминък в селските погранични райони е в резултат на умишлено провеждани активни действия за унищожаването на фамилното фермерство.\r\nПрипомняме, че още преди 3 години, в разгара на разпространението на заразите от син език, нодуларен дерматит, бруцелоза, птичи грип, а също и огнищата на шап и антракс, Асоциация на българските села посочи източниците на епидемиите и причините за умишленото разпространение на тези зарази из фермите в България. Информацията бе потвърдена от наши източници от външна служба за сигурност, които обясниха поръчката и връзките между избиването на животни с политиката за унищожаване на фамилното животновъдство и борбата за уедрени пазари на агростоки и ветеринарни медикаменти в обем на стотици милиони евро, категорични са от АБС.\r\nЕкспертите виждат погрешен подход на Министерството на земеделието, храните и горите (МЗХГ) с изплащането на компенсации.    \"Никакви обезщетения или увеличени ставки на мярката DeMinimis  не могат да възстановят сектора, ако на всеки 2 години животновъдството се тресе от масова болест и се избиват и закриват стопанства. Тези средства винаги са лостове за временно потушаване на напрежението и използване на браншовите структури за водене на политики, но не и в полза на реалните стопани в селата. Изплащането на тези средства можем да определим като кратко командно дишане, за да не се признае смъртта на един подсектор, за която се работи отдавна\", казват от АБС.   \"Асоциацията на българските села многократно е призовавала да бъде приета от правителството и парламента Държавна стратегия за развитие на селските райони, която да обхване всички сектори на икономиката и социалния живот в тях и в частност и животновъдството. Само прилагането на една дългосрочна стратегия за развитие на този сектор в посока на фамилното фермерство, защита на родното производство, насърчаване и подпомагане за развитие на системи за биосигурност могат да доведат до един устойчив модел, при който такива кризи, като тази, която наблюдаваме днес, биха били предотвратени навреме.\r\nВ тази връзка отправяме следните въпроси към ресорните институции:    От кои райони на Турция е дошла болестта, според твърдението, че болестта идва от тази съседна страна от вкарани нелегално животни? Този въпрос е изключително важен, тъй като фермерите от района, които говорят турски, посочват, че новини за зараза в Турция няма нито по телевизията, нито в интернет издания, нито техни роднини съобщават за такава.   МЗХГ провеждало ли е от 2007-а година насам стратегия или политика за биосигурност, в който и да е район в България, предвид на всички усвоени милиарди евро средства от ПРСР 2007-2013 и ПРСР 2014-2020?\r\nПотокът на животните с нашата съседка е обратен - износ от България за Турция - тъй като нашите агнета се продават там по-скъпо. Но все пак, ако има нелегален внос, защо няма адекватен контрол на границата? Кои са лабораториите, в които са изследвани животните, и в кои точно ферми е доказано, че има заразени животни? Кой управлява лабораториите?\r\nЗащо се налага избиването на доказано здрави животни, вместо да бъдат поставени под карантина и ветеринарните специалисти вместо евтаназия за един ден, да не останат в селото при обособяване на изолационен обект и да се грижат за животните под карантина? Има ли европейска директива, която спазваме за преминаване към директна евтанизцация? Бил ли е уведомен кметът на село Шарково за всички действия на властите или е оставен в пълно невидение какво се инициира в селото му?\", питат още от Асоциацията.", "date": "2018.07.14", "title": "АБС: Случаите на зарази по животните са агротероризъм срещу България"}
{"url": "https://www.actualno.com/football/sled-kraha-na-mechtata-za-titla-anglija-ostana-i-bez-medali-news_684906.html", "text": "  Белгия победи отбора на Англия с 2:0 и така завоюва третото място на . Попаденията за белгийците отбелязаха Томас Мюние и Еден Азар, като заслужено грабват бронза в Русия.     Това е втора победа срещу Англия само на това Световно. Двата тима  изиграха последния мач от тяхната група и отново победиха с минималното  1:0. \"Трите лъва\" пък ще се приберат у дома без приз, а с недежди, че  този млад отбор ще постигне успех на следващ турнир.Белгия по този начин  пък записа най-доброто си класиране на световни финали. Предишното  върхово постижение на белгийците бе четвъртото място през 1986 година.  Англия пък за втори път в своята история ще завърши на четвърто място на  Мондиал след 1990 година.   Финалът на Световното по футбол е утре в 17:00 часа, а съперници са Франция и хърватия. .    ", "date": "2018.07.14", "title": "След краха на мечтата за титла, Англия остана и без медали"}
{"url": "https://www.actualno.com/crime/dvama-dushi-zaginaha-v-tejka-katastrofa-na-pytja-varna-burgas-news_684951.html", "text": "   с, съобщиха от ОДМВР - Варна.     Около 20:00 ч. тази вечер на около един километър преди к.к. \"Камчия\" е възникнало пътно-транспортно произшествие. \"Фолксваген\" с врачанска регистрация е самокатастрофирал. Според първоначалната информация двама души са загинали.   Изясняват се причините и обстоятелствата около инцидента.", "date": "2018.07.14", "title": "Двама души загинаха в тежка катастрофа на пътя Варна-Бургас"}
{"url": "https://www.actualno.com/society/novinite-naj-vajnoto-za-denja-14-uli-news_684909.html", "text": "         Животновъди от Ямболско недоволстват заради евтаназията на добитък в района. Причината за наложителното избиване на животни е огнище на чума. След на фермерите със земеделския министър Румен Порожанов стана ясно, че умъртвяването на дребно-преживните ще продължи. Търсят се варианти за компенсации. Междувременно от БСП поискаха по казуса.     Вицепремиерът Валери Симеонов продължава акция \"Шум\" по морето. В своя Facebook профил той обяви, че след проверките на заведения в Слънчев Бряг, София и Бургас за непозволени децибели в нощните часове, инспекция е направена и във Варна и региона. Заради шествията бяха затворени няколко централни улици. Отпуските на всички полицаи бяха прекратени и хиляди бяха изпратени да охраняват митингите.     59-годишният Младен Младенов е бил разпознат от служители на 3-то Районно управление и задържан. Предаден е на служители от затвора. Управляващата партия в Македония Социалдемократически съюз на Македония (СДСМ) заяви, че с постигнатото окончателно споразумение за дългогодишния спор с Гърция, македонският език и македонската идентичност са осигурени веднъж завинаги.    НАТО трябва да засили каналите за диалог с Русия. Това заяви турският президент Реджеп Ердоган пред репортери, които го придружаваха на срещата на върха на НАТО в Брюксел. Хиляди хора споделяха снимки и видео във Facebook, на които се вижда страданието на възрастната жена, която гледа на своите козички като на собствени деца и е готова да се противопостави на властите, които трябва да ги евтаназират. Мерките се взимат заради ограничаване на разпространението на чумата по дребните преживни животни. Над 162 са опасните участъци по високоскоростните пътища в страната. Да мислят за тоя народ, да работят за обществото и да не забравят клетвата, която са положили, също и да задържат младите хората в страната. Това бяха някои от препоръките, които посетители в днешния ден на отворените врати в сградата на Народното събрание отправиха към депутатите. Белгия победи отбора на Англия с 2:0 и така завоюва третото място на Световното първенство по футбол 2018. Сребърната ни медалистка от Олимпиада в Рио 2016 Мирела Демирева триумфира в скока на височина на турнира от Диамантената лига в мароканската столица Рабат.", "date": "2018.07.14", "title": "Новините: Най-важното за деня, 14 юли"}
{"url": "https://www.actualno.com/society/pytishtata-na-smyrtta-koi-sa-naj-opasnite-otsechki-za-shofiorite-news_684919.html", "text": "        В разгара на летния сезон се засилва и трафикът по скоростните пътища на страната. За жалост, черната статистика на тежки пътнотранспортни произшествия продължава да слага черните точки на смъртта на картата на България. 27 са жертвите от началото на годината по българските автомагистрали. За 2017-та загиналите по широките и високоскоростни пътища у нас са 62-ма.   Сред опасните участъци са изходите на градовете посока автомагистралите. В Пловдивска област най-опасна е автомагистрала Тракия от 107 до 149-тия километър, в който участък само за една седмица загинаха 7 души, сред които е 2 годишно дете.\r\nНа територията на Пловдивска област по пътищата от Републиканската мрежа са загинали 16 души, а 222-ма са ранени. \"Съветваме пътуващите да съобразяват своето поведение с метеорологичните условия”, казва гл. инспектор Бетьо Гергинов от Пътна полиция – Пловдив. В участъците с опасност от произшествия има засилено полицейско присъствие. „Активните действия от страна на полицейските сили са разпоредени до приключване на летния сезон”, каза гл. инспектор Гергинов.    Кресненското дефиле и проходът Предел. Това са така наречените пътища убийци в Югозапада. Кресненското дефиле между Симитли и Кресна. Това е един от пътните участъци в Благоевградска област, в които, ако попаднете зад волана, трябва да сте изключително внимателни. Трафикът от тежкотоварни камиони и коли е много интензивен, видимостта в дефилето на много места е изключително слаба, а правите участъци много често лъжат шофьорите, затова и огромният брой на пострадали и загинали при катастрофи не изглежда никак случаен.\r\n„От началото на тази година до настоящия момент имаме 124 тежки ПТП-та с 11 убити и 159 ранени, което за радост в сравнение с миналата година имаме намаление по всички показатели”, заяви ст. Инспектор Петър Овнарски от Пътна Полиция – Благоевград.   За 2017-та година произшествията са 136, в които са загинали 18 души. За 2016-та от Пътна полиция и Агенция „Пътна инфраструктура” отбелязват 126 отсечки с концентрация на пътни произшествия.    Една от най-невралгичните точки на магистрала „Марица” е в нейния край, където тировете преминават в скоростната лента, а автомобилите буквално профучават край тях. Въпреки че е сравнително нова, по магистрала „Марица” не липсват и проблеми с настилката, особено в стария участък от Харманли до Свиленград. Там те се запълват почти всяка година.\r\nПътувайки към морето, посока Бургас има няколко опасни точки. Сред тях е участъка от 165-ти до 208-ми километър на магистрала „Тракия”.\r\nЕдин от най-опасните участъци в Бургаския регион е този при разклона за Атия заради тази пешеходна пътека, която пресича главния път от Бургас до Созопол и след множеството инциденти тук са поставени стационарен радар, както и ленти, ограничаващи скоростта за движение. На мястото през 2017-та 6-годишно момче е загина на място, след като е беше блъснато от джип на пешеходна пътека.   В Русенска област пътят с най-много черни точки на смъртта е отсечката Русе-Бяла. Голям наклон, остър завой и стесняване на пътя – Беленският баир е едно от най-опасните места между Русе и Бяла. По статистика на КАТ през първите 6 месеца на годината по този път са станали  21-а катастрофи с 36 Ранени и двама загинали. „Тенденцията е увеличаване броя на ПТП-тата в този участък от пътя”, каза началникът на Пътна полиция – Русе, Михаил Манов.\r\nЗа сравнение през цялата 2017-та година са станали 33-тежки катастрофи с 59 ранени и 4-ма загинали. Засиленият трафик, високата скорост и неправилните маневри са причините, водещи до повече катастрофи през летния сезон.   От началото на годината между Монтана и Видин са станали 100 пътно-транспортни произшествия с  5 загинали и над 30 ранени. Основната причина е несъобразената скорост.", "date": "2018.07.14", "title": "Пътищата на смъртта: Кои са най-опасните отсечки за шофьорите?"}
{"url": "https://www.actualno.com/crime/otkriha-vyzrastnija-myj-izdirvan-ot-policijata-v-sofija-news_684923.html", "text": "  72-годишният Асен Асенов от София, който беше обявен за издирване от столичната полиция, е открит малко след 14:00 ч., съобщиха от МВР.         Той изчезна в петък следобед, когато напуснал дома си в квартал „Младост“-3, и бе в неизвестност повече от 24 часа.     ", "date": "2018.07.14", "title": "Откриха възрастния мъж, издирван от полицията в София"}
{"url": "https://www.actualno.com/yambol/sled-sreshta-na-porojanov-s-jivotnovydi-prodyljava-umyrtvjavaneto-na-ovce-i-kozi-v-sharkovo-news_684921.html", "text": "  В боляровското село Шарково ще продължи умъртвяването на овцете и козите, евтаназията на които се провежда заради случаи на чума сред преживни животни в района. Това стана ясно след среща на земеделския министър Румен Порожанов с местни животнодвъди. Пред тях той заяви, че се търсят варианти обезщетенията за умъртвените животни да са адекванти на загубите, съобщи БНР.      .\r\nРезултатите от лабораторията във Франция ще покажат какъв щам е чумата по дребно-преживните животни, посочи министър Порожанов, цитиран от агенция \"Фокус\". „Имаме вече доста положителни проби, за съжаление - пробите от нашата референтна лаборатория. Потвърдена е първата проба от Франция“, каза министърът.   По думите му няколко са щамовете на тази чума. „В Турция повечето животни са болни, ваксинирани са с жива ваксина. Живата ваксина дава възможност на животното да живее, но да е носител на заболяването“, обясни Порожанов. Той уточни, че . „Не трябва да се смесват с другите. От друга страна, термичната обработка на това месо позволява то да бъде консумирано. Много неприятна ситуация“, коментира министърът. По думите му изискването на европейска директива е в 3 км зона от едно огнище животните да бъдат умъртвени.    По-рано през деня евтаназирането в Шарково беше спряно, тъй като протестиращи и представители на неправителствени организации и политически движения не допуснаха ветеринарите в стопанските постройки. . Ветеринарите изчакват ситуацията да се успокои, за да възстановят работата си. В селото са унищожени около 1200 животни като предстои умъртвяването на още около 300.         .\r\nСтроги мерки се спазват при влизане и излизане в селото. като превенция за неразпространението на болестта чума по дребните преживни животни.", "date": "2018.07.14", "title": "След среща на Порожанов с животновъди: Продължава умъртвяването на овце и кози в Шарково"}
{"url": "https://www.actualno.com/curious/dneven-horoskop-za-15-uli-news_684838.html", "text": "        Това е Вашият ден от седмицата! Сега със сигурност може да действате с размах. Последиците от това, обаче, ще продължат да действат през всички останали дни, така че помислете и за този вариант. Това е ден, в който да се съобразите с възможностите ви. Не си повдигайте летвата сега - това е най-малкото, от което имате нужда. Дайте си почивка.     Сега е много важно да бъдете себе си. Не угаждайте на чужди вкусове. Това може да повлече след себе си верижна реакция по изчистването на ненужни неща в живота ви.     Това е ден, в който да изберете по-малкото зло. Може да не изберете и нищо, но не е ясно дали цената няма да е прекалено висока. Тази неделя бъдете готови за всякакви изненади. Възможно е да загубите нещо ценно, но ще излезете като моралния победител от ситуацията. Този ден ви е даден да раздавате красота и усмивки. С подов или без повод - няма никакво значение. Не си мислете, че го правите за някой друг – направете го за себе си!      Много е важно да се придържате към принципите си. Тежки времена винаги е имало, но достойнството остава едно единствено през цялото време. Денят ще ви даде повече слънце, отколкото има на улицата. Имате пълното право да се почувствате избрани. Приемете даровете, които ви се поднасят с благодарност, а не с високомерие.    Колкото и да се опитват да ви убеждават в нечия правота, отстоявайте своето мнение, особено ако интуицията ви подсказва, че сте прави. Нищо не е по-ценно от мнението на сърцето ви. Вслушвайте се в него. Задачата ви днес е да бъдете готови да се вслушате в нечие експертно мнение. То със сигурност ще ви донесе много полза. Няма да е срамно да си водите записки.    Денят може да ви донесе някои непланирани изненади. Бихте могли да не им обръщате внимание, но със сигурност след време ще трябва да се разправите с тях. Днес ще получите послание от вашия любим човек. Послушайте сърцето си, защото само то няма да ви излъже. Бъдете верни на себе си.", "date": "2018.07.14", "title": "Дневен хороскоп за 15 юли"}
{"url": "https://www.actualno.com/crime/myj-prebi-i-ograbi-jena-v-sofija-news_684914.html", "text": "  Млада жена е била пребита и ограбена в парк „Робов дол” в кв. „Редута”, предаде агенция „Фокус”. По първоначални данни мъжът познавал жената.     Нападателят ѝ е нанесъл тежък побой – ритал я е и я е влачил. Той е взел от нея около 600 лв. и избягал.   Нападателят е идентифициран и е на около 30 години, а момичето – на около 18. На място са изпратени екипи на „Спешна помощ” и полицията, които разследват случая.\r\nПострадалата е транспортирана в болнично заведение. Тя има охлузни рани и счупена ръка.    Извършителят се издирва.", "date": "2018.07.14", "title": "Мъж преби и ограби жена в София"}
{"url": "https://www.actualno.com/asia/dvama-tijnejdjyri-zaginaha-v-gaza-sled-izraelski-vyzdushni-udari-news_684940.html", "text": "  Двама палестински тийнейджъри са били убити в събота в една от сериите израелски удари върху Ивицата Газа, заявиха от Здравното министерство на анклава, предаде AFP.     Двамата палестински младежи, на 15 и 16 години, са били на път западно от Газа, когато въздушен удар е уцелил празна сграда наблизо, поясниха от Министерството, отбелязва още агенция \"Фокус\".          ", "date": "2018.07.14", "title": "Двама тийнейджъри загинаха в Газа след израелски въздушни удари"}
{"url": "https://www.actualno.com/asia/ot-rusija-mahmud-abas-otpravi-kritiki-kym-sasht-zaradi-palestina-news_684930.html", "text": "  Палестинският президент Махмуд Абас днес е в Москва. Той се е срещнал с руския президент Владимир Путин, като това се случва само няколко дни след като руският лидер посрещна израелския министър-председател Бенямин Нетаняху.     „Радвам се, че имам възможността да ви кажа за сделката, която направихме с вашите съседи и лидери на различни страни”, е заявил Путин на Абас по време на срещата им в Кремъл, съобщават руски агенции, цитирани от AFP.   „Знам, че ситуацията в региона е трудна и ние сме благодарни, че вие използвахте Световното по футбол, за да дойдете в Москва”, e казал Путин, като е добавил, че се радва, че има възможността да обсъдят проблемите пред палестинците.\r\nАбас е споделил своите опасения относно решението на американския президент Доналд Тръмп да премести посолството си в Йерусалим. „Ние се противопоставяме на опитите на американците да наложат техните решения върху най-чувствителните теми за Палестина”, е допълнил Абас.    Припомняме, че в сряда Нетаняху се срещна с Путин, а отношенията между Израел и Палестина бяха част от разговорите на двамата лидери.", "date": "2018.07.14", "title": "От Русия Махмуд Абас отправи критики към САЩ заради Палестина"}
{"url": "https://www.actualno.com/crime/dvama-dushi-se-udaviha-vyv-vodoemi-v-rusensko-news_684903.html", "text": "  Двама души се удавиха във водоеми в Русенско само за няколко часа. Единият от тях е потънал във водите на лимана на пристанище \"Запад\" тази сутрин. Той е служител на пристанището.     По първоначална информация инцидентът е станал по време на работа, съобщи БНТ. Какви са причините за злополуката, все още се изяснява. Тялото на мъжа в момента се издирва от \"Гранична полиция\".   Тялото на другия мъж е изплувало тази сутрин в езерото Липник край русенското село Николово. Сигналът е подаден от рибари. По непотвърдена информция това е мъж от селото. Причината за удавянето се изяснява от полицията.\r\nЕзерото Липник е забранено за къпане и няма спасител.     ", "date": "2018.07.14", "title": "Двама души се удавиха във водоеми в Русенско"}
{"url": "https://www.actualno.com/europe/za-po-malko-voenni-riskove-erdogan-iska-nato-da-zasili-dialoga-s-rusija-news_684926.html", "text": "  НАТО трябва да засили каналите за диалог с Русия. Това заяви турският президент Реджеп Ердоган пред репортери, които го придружаваха на срещата на върха на НАТО в Брюксел, предаде БГНЕС.     „ ”, посочи Ердоган.   Той говори и за предстоящата среща между американския президент Доналд Тръмп и руския му колега Владимир Путин в столицата на Финландия. Ердоган посочи, че смята, че тази среща е много важна и че Анкара ще следи как ще се осъществи тя.\r\nЕрдоган информира, че с Тръмп са обсъждали ситуацията в Манхай, Северна Сирия, и покупката на F-35 от Съединените щати. .    Турският държавен глава допълни, че . Но засега, както каза той, това не е в дневния ред на Вашингтон.   По време на срещата на върха в Брюксел на 11 и 12 юли Ердоган се срещна и с германския канцлер Ангела Меркел, с която обсъди споразумение между Турция и ЕС за спиране на миграцията към Европа. „На срещата обсъдихме прехвърлянето на средствата, договорени в рамките на споразумението от 18 март. ”, категоричен бе Ердоган.\r\nТой също така отбеляза, че Турция полага усилия да спази процентния разход от 2% от БВП за отбрана, който НАТО изисква и заяви, че към момента разходите за отбрана възлизат на 1.8% от БВП. „ \", отбеляза още Ердоган.    ", "date": "2018.07.14", "title": "За по-малко военни рискове Ердоган иска НАТО да засили диалога с Русия"}
{"url": "https://www.actualno.com/crime/myj-zagina-pri-trudova-zlopoluka-v-rudnik-kraj-selo-koshava-news_684910.html", "text": "  Дежурен лекар е сигнализирал на тел. 112 за в петък в 14:40 часа, съобщиха от пресцентъра на МВР.     Дежурна оперативна група, окръжният прокурор, директорът на областната дирекция, следовател и прокурор от Окръжна прокуратура-Видин са посетили местопроизшествието.   Според първоначалните данни . Трупът е транспортиран за аутопсия.\r\nРаботата на разследващите продължава под ръководството на наблюдаващ прокурор. По случая в РУ-Видин е образувано досъдебно производство.     ", "date": "2018.07.14", "title": "Мъж загина при трудова злополука в рудник край село Кошава"}
{"url": "https://www.actualno.com/society/evtanazijata-na-hiljadi-jivotni-izkara-jivotnovydi-na-protest-sreshtu-merkite-na-vlastite-news_684871.html", "text": "   .     Три села - Шарково, Странджа и Болярово - са под полицейска блокада, за да се осигури възможност  на ветеринари да избият всички животни в огнищата, дори и здравите.   Земеделският министър Румен Порожанов обеща , призова в ефира на bTV Костадин Пулев от село Шарково.\r\nХората се заканват да не позволят на ветеринарите за унищожат животните им. Питат и защо няма превенция срещу опасните заболявания при дребните преживни.    Животновъдът Дочка Панайотова разказа, че властите са умъртвили . „От тези 800 животни ми дадоха един документ, на който нямаше нито печат, нито подпис от ветеринар, че са болни, но ми казаха, че всички са болни. Тези пари, които министърът е казал, че ще бъдат изплатени, ние не можем да си купим едно агне да заколим, да не говорим да си подновим стадото. Ако моите животни бяха болни… Имах малко агънце, което беше на два дена и вчера и него убиха”, отбеляза още пред Нова телевизия жената.   „Това са правилата при вирусни заболявания. Единственият начин, който може да ограничи заболяването. Вчера съм обиколил районите и според мен контролът, който трябваше да бъде установен, не беше достатъчен. Направил съм среща с областния управител на „Гранична полиция”, коментира изпълнителният директор на Българската агенция по безопасност на храните (БАБХ) д-р Дамян Илиев.\r\n\"Двата пръстена, които са необходими, за да ограничат заболяването – единият е в десеткилометровата зона около огнището, от които трябва да се проверяват излизащите коли за животни и продукция и да бъдат дезинфекцирани. Вторият пръстен е общината, където не трябва да излиза продукция за страната”, каза д-р Илиев. Той заяви, че .    „Няма никакво основание да бъде задаван, след като сме взели шест хиляди проби. Изпратени са в референтна европейска лаборатория. В понеделник идва европейска мисия, за да видим дали мерките ни по границата на общините и огнищата, са достатъчно ефективни”, заяви той. „ ”, категоричен бе директорът на БАБХ.   „Трябва да защитим един милион и триста хиляди дребни преживни в страната. Бизнесът на всички тези хора също е важен, както и статусът на България, като страна, която може да си позволи търговия с продукция, сирене, мляко и т.н., е важен. Всичко трябва да бъде направено така, че ограничителните мерки да бъдат колкото се може по-кратки за страната. Сега това е принципът, който ще разреши страната, и общините да бъдат с шест месеца ограничителен режим. Най-напред ни беше наложена санкция целите области да бъдат в такъв режим. Убедихме европейските структури и Световната организация по здравеопазване на животните, че ще успеем да ограничим заболяването, така че бе сведен районът само на общинско, а не областно ниво”, заяви д-р Илиев. .\r\n„По принцип в последните години имаше три сериозни заболявания, които бяха пренесени при нелегално преминаване на животни. Всичко се дължи на нерегламентирана търговия, на движение на животни без разрешение и от зони, в които има заболяване”, поясни още д-р Илиев.", "date": "2018.07.14", "title": "Евтаназията на хиляди животни изкара животновъди на протест срещу мерките на властите"}
{"url": "https://www.actualno.com/politics/bsp-iska-razsledvane-za-ubitite-jivotni-v-strandja-news_684927.html", "text": "  Посещението на земеделския министър Румен Порожанов е закъсняло. Още преди седмици народни представители от БСП за България предупредиха за случващото се. Животните вече са избити, поминъкът на хората е отнет. Това заявяват в своя позиция от БСП.     Със съобщението от партийния пресцентър се заявява, че от Левицата си дават сметка, че когато тръгне опасна зараза, мерки трябва да се вземат. Но въпросите днес са повече от отговорите и ние ще настояваме Порожанов да даде отговори пред Народното събрание, категорични са от партията на Корнелия Нинова.   Първият им въпрос е пропорционални ли са предприетите мерки или отново става въпрос за ненужно престараване? Защо не се поставят под карантина засегнатите стада, докато се вземат нови проби? Безспорно ли е, че наистина става дума за чума? Защо при високата смъртност от болестта, умрели животни няма, нито пък, по свидетелства от района, болните животни са развили характерните симптоми?\r\nСоциалистите твърдят, че е \" . Не са предвидени компенсации за пропуснатите ползи. Не се говори за това, че липсата на животни води до други загуби - договорите за ползване на пасища, например, няма как да бъдат продължени, а с това хората губят и правото да получават европейски средства по тази линия. Как ще си плащат кредитите, с които са изграждали своите стопанства и стада - държавата не планира подкрепа за това. , вкл. за пропуснатите ползи и искаме правителството да предложи бързи законови промени, ако такива се налагат, отбелязват още от БСП.    \" - функционира ли оградата на границата с Турция, как заразени животни са проникнали в България, осъществяван ли е необходимият ветеринарен контрол върху новопридобити животни?   Крайно време е правителството и управляващото мнозинство да си отворят очите за проблемите на малките погранични общини. Обезлюдяването е проблем не само на общините и на населените места, а проблем на националната сигурност. Ето защо настояваме да бъде приета и реализирана програмата Странджа-Сакар, разработена съвместно от общините Тополовград, Елхово, Болярово, Средец и Малко Търново. Предизборно всички партии изразиха подкрепа за тази програма, но след изборите ГЕРБ и Обединените патриоти забравиха за нея. Ние обаче не забравяме! Ще се срещнем със засегнатите стопани, с кметове, с европейските експерти, които пристигат в България, за да установим истината, да помогнем на хората от региона и да се потърси отговорност на виновните лица\", завършва позицията на БСП.", "date": "2018.07.14", "title": "БСП иска разследване за убитите животни в Странджа"}
{"url": "https://www.actualno.com/society/posetiteli-v-narodnoto-sybranie-kym-deputatite-mislete-za-naroda-news_684925.html", "text": "   . Това бяха някои от препоръките, които посетители в днешния ден на отворените врати в сградата на Народното събрание отправиха към депутатите, предаде БГНЕС.     Още от сутринта хора се възползваха от възможността да видят мястото, където заседават и творят закони народните представители.\r\nИменно за да види мястото, което е ковачница на законите, днес тук е дошъл и Людмил. „Интересно ми е каква е обстановката, в която работят народните представители. Аз не бях влизал никога тук в Народното събрание и ми беше интересно да погледна, да видя как прекарват работното си време”, каза той. Препоръката на този мъж към депутатите е повече да обръщат внимание на хората. „Да се мисли за тоя народ!”, каза той.\r\nДимо също идва за първи път в парламента и не скри, че му е било доста интересно. „Днес нямаше възможност да видя как протича един дебат, ама въпреки всичко поне успях да седна на челните места”, каза мъжът. Той поиска едно да каже на депутатите: Да работят за обществото и да не забравят клетвата, която са положили за българския народ.       18-годишният Тодор не иска да бъде политик, а доктор. Младият мъж препоръча на депутатите да се опитат да задържат в България младите хора.\r\nПо-малко да се карат, да бъдат конструктивни, препоръчвали за депутатите хората, с които днес се срещнала и лично председателят на Народното събрание Цвета Караянчева. „Дори една дама ме поздрави, че се опитвам да внасям в залата разбирателство. Трудно е да се усмиряват опозиция и управляващи понякога. Понякога депутатите са изключително емоционални, но трябва да бягаме от личните нападки. Политиката, политиките са важни да се отстояват, но когато нещата стигат до личностни нападки, това омръзва и на хората и точно това ми казват: \"Направете така да има дебати, да няма личностни нападки, защото на хората не им харесва”, каза още Караянчева.    През февруари в Народното събрание също имаше ден на отворените врати, а Караянчева не скри, че иска отворените врати на парламента да станат традиция, защото е важно българските граждани да дойдат и да видят къде работят техните народни представители.    В Народното събрание е изложен оригиналът на Конституцията, приета от Седмото велико народно събрание на 12 юли 1991 г., и е представена изложба на фоторепортера Велислав Николов със знакови моменти от гласуването на основния закон.\r\nДенят на отворени врати продължи до 16:00 часа.", "date": "2018.07.14", "title": "Посетители в Народното събрание към депутатите: Мислете за народа"}
{"url": "https://www.actualno.com/europe/francija-otbeljazva-denja-na-bastilijata-news_684912.html", "text": "   . Хиляди преминаха на традиционния военен парад в центъра на френската столица, предаде bTV.     Междувременно над 1 млн. души са се събрали на улица „Шанз-Елизе”, за да наблюдават парада.\r\nДнес и утре, когато се играе финалът на Монидала и Франция излиза срещу Хърватия, ще има засилени мерки за сигурност в Париж и цялата страна.   Не е забравен и атентатът в Ница – точно преди две години на националния празник камион се вряза в пешеходци на крайбрежната улица и уби десетки.    ", "date": "2018.07.14", "title": "Франция отбелязва Деня на бастилията "}
{"url": "https://www.actualno.com/society/sedmichna-prognoza-za-vremeto-za-16-22-uli-news_684813.html", "text": "   на цялата страна ще бъде предимно слънчево. Минималните температури ще бъдат между 12 и 17 градуса, а максималната между 26 и 31 градуса. По Черноморието максималните температури ще бъдат около 30 градуса.      над Западната част от страната ще има променлива облачност с превалявания от дъжд. Максималните температури ще бъдат между 26 и 30 градуса. В Източната част от страната ще има променлива облачност, валежи не се очакват. Максималните температури ще достигнат 33 градуса. По Черноморието се очаква променлива облачност и максимални температури от 32 градуса, без валежи.    над цялата страна ще бъде предимно слънчево. Валежи са възможни във Враца, Стара Загора, Сливен, Смолян и Перник. Максималните температури ще бъдат между 27 и 32 градуса. По Черноморието валежи не се очакват. на места се очаква променлива облачност и слаби превалявания от дъжд. Такива са възможни в Разград за Шумен, Търговище, София, Благоевград и Стара Загора. По Черноморието времето ще бъде топло и слънчево максимални температури до 31 градуса.     времето ще остане без промяна. По Черноморието се очаква променлива облачност и слаби превалявания от дъжд максималните температури ще бъдат между 29 и 30 градуса.    над цялата страна ще бъде предимно слънчево. Възможни са слаби превалявания от дъжд в Габрово София. Максималните температури ще бъдат между 26 и 32 градуса по Черноморието валежи не се очакват.", "date": "2018.07.14", "title": "Седмична прогноза за времето за 16-22 юли"}
{"url": "https://www.actualno.com/crime/policijata-zalovi-izbjagalija-ot-plovdivska-bolnica-zatvornik-news_684881.html", "text": "  Заловиха затворника, който избяга от пловдивска болница, съобщи bTV.     59-годишният Младен Младенов е бил разпознат от служители на 3-то Районно управление и задържан. Предаден е на служители от затвора.   Припомняме, че младенов избяга от болница „Свети Георги” в сряда сутринта. Той е осъден за кражба на година и шест месеца и му оставали 4 месеца, докато излезе на свобода.\r\nБил е в затворническото общежитие от отворен тип „Хеброс”, а в неделя е постъпил в болницата за изследвания.    ", "date": "2018.07.14", "title": "Полицията залови избягалия от пловдивска болница затворник"}
{"url": "https://www.actualno.com/crime/momichence-e-v-bolnica-sled-padane-ot-terasa-v-harmanli-news_684915.html", "text": "  3-годишно момиченце е паднало от тераса в Харманли и е докарано по спешност в хасковската болница.     Детето се покатерило по необезопасен парапет на терасата, откъдето е паднало от около 2 метра височина, съобщи БНР.    и ще бъде транспортирано в специализирана клиника в Пловдив.     ", "date": "2018.07.14", "title": "Момиченце е в болница след падане от тераса в Харманли"}
{"url": "https://www.actualno.com/sofia/kmetyt-na-mladost-otgovori-na-jitelite-shte-se-strojat-dve-a-ne-chetiri-sgradi-v-rajona-news_684883.html", "text": "   . Това каза за вр. и.д. кмет на район „Младост“ Румен Русев по повод предстоящия протест в понеделник, предаде БГНЕС.     Недоволството се организира в социалната мрежа Facebook, а повод за акцията стана започналото преди седмица строителство на 7-етажен блок. Строежът се намира на територията на бивша ливада, върху която преди години голяма верига магазини дари средства за изграждането на парк. Сега част от територията му е \"изядена\" от новостроящия се блок.\r\n„При нас е внесено предложение за строеж на една сграда. Тя е с височина 21 метра или това са 7 етажа. На първия ще се разполагат магазини, а на останалите 6 етажа ще има апартаменти. Съседната сграда, за която все още няма издадено разрешение за строеж, ще бъде триетажна“, заяви Русев.\r\nТой подчерта, че в плана за изменение на застрояването в района са предвидени само две сгради, които ще са на калкан. . Около 40% от земята, върху която се строи блокът е била общинска, но през 2014 г. продадена от Столичния общински съвет на Стилиян Георгиев, който е член на Съвета на директорите на „Пазари Запад“ ЕАД. Всичко това се случва със съдействието и по време когато кмет на „Младост“ е д-р Цвета Авджиева.     . Вече е късно да се търси вариант да се предложи на инвеститора друг терен, тъй като разрешителното за строеж е издадено от Здравков, а не от главния архитект на района, подчерта Русев. Той добави, че такава сделка е постигната с друг инвеститор, който иска да строи в района, но не пожела да разкрие повече информация по случая. Временно изпълняващият длъжността кмет на „Младост“ каза, че .   „Подкрепям всяка една гражданска инициатива, която е против презастрояването в жилищните райони, което общият устройствен план, приет през 2009 г., позволява това да се случва. Лошото е, че той няма цялостна визия, а дава право да се строи на парче. За съжаление тези неща се случват и ще продължат да се случват, защото има внесени проекти за изменения на ПУП-овете за районите, които в един момент ще бъдат приети, а на инвеститорите ще им бъдат издадени разрешителни за строеж и то не само в „Младост“. “, каза Русев.    Въпреки декларираната безизходица от страна на районната администрация, жителите ще излязат на протест в понеделник.   „Навсякъде всичко застроиха, няма зелени площи, няма нищо вече. Чудим се къде да заведем децата си къде да играят. Строежът е в парка. Не знам как ги мислят тези неща. Би следвало да се спазва някакъв план за благоустройство. Когато видях строежа, си казах, че отново се случва нещо лошо и никой не реагира“, каза притеснено Минка Николова, жител на района.\r\n„Не одобрявам презастрояването на „Младост“. Ще участвам в протеста в понеделник. Искам да се строи в границите на допустимото, а тук те отдавна са преминати“, заяви Цветомира Генова.\r\nСтана ясно, че на строежът няма система за миене на гумите на камионите и те излизат от обекта кални. В резултат на това тротоарното пространство и платното са замърсени.", "date": "2018.07.14", "title": "Кметът на \"Младост\" отговори на жителите: Ще се строят две, а не четири сгради в района"}
{"url": "https://www.actualno.com/crime/edin-zaginal-i-trima-raneni-sled-katastrofa-kraj-veliko-tyrnovo-news_684917.html", "text": "        Пътният инцидент между маршрутка и тежкотоварен автомобил след разклона за село Пушево е станал в 14:24 часа.   По първоначални данни камионът е спукал гума, шофьорът е загубил контрол над движението и странично ударил микробус, превозващ хора, съобщиха от МВР.\r\nИ двете превозни средства са извън пътното платно. Веднага към мястото на инцидента са насочени екипи на Пътна полиция и Спешна помощ.    Обстоятелствата се изясняват.", "date": "2018.07.14", "title": "Един загинал и трима ранени след катастрофа край Велико Търново"}
{"url": "https://www.actualno.com/moresport/mirela-demireva-s-pyrva-pobeda-v-diamantenata-liga-news_684874.html", "text": "  Сребърната ни медалистка от Олимпиада в Рио 2016 Мирела Демирева триумфира в скока на височина на турнира от Диамантената лига в мароканската столица Рабат, предаде БГНЕС.     Състезателката на СКЛА Берое постигна резултат от 194 см и по този начин прекърши тригодишния устрем на непобедимата рускиня Мария Кучина-Ласицкене, която досега имаше 45 поредни победи, включително и световна титла.   Мирела направи отново отлично състезание, като преодоля от раз 185 см, 190, 194. Това се оказа напълно достатъчно за първата ѝ победа в Диамантената лига. След като вече се видя победителка, Мирела опита и 202 см, които този път останаха непокорени.\r\nВ същото време непобедимата Кучина скочи само 185 и 190 см и се провали на 194 см, финиширайки трета в класирането. На второ място остана Юлия Левченко от Украйна, постигнала също 194 см, но от втори опит.     ", "date": "2018.07.14", "title": "Мирела Демирева с първа победа в Диамантената лига"}
{"url": "https://www.actualno.com/smolyan/prodyljavat-da-ukrepvat-srutishteto-na-pytja-smoljan-madan-news_684873.html", "text": "  Продължава аварийното укрепване на срутището край село Тикале на път II-86 Смолян - Мадан. Това съобщиха от пресцентъра на Агенция „Пътна инфраструктура“ (АПИ).     В момента се извършва запълване на основните пукнатини и замрежване на ската. Предстои монтирането на високоякостна мрежа с анкери, с широчина 7 м и дължина 100 м в зоната между двата далекопровода, както и вертикално укрепване с мрежа на площ около 500 кв. м с анкери в зоната над срутището. Целта е след приключването на тези дейности движението да бъде пуснато по едното платно на второкласния път.   Аварийните работи се изпълняват от пътноподдържащото дружество, с което АПИ има договор по ЗОП за поддържане на републиканските пътища в област Смолян. Възложените дейности са за 1 145 991 лв. с ДДС.\r\nЗа трайното укрепване на срутищния процес ще се извършат геолого-проучвателни работи. С „Геотехника – АБС“ ООД на 12 юли е сключен договор по Закона за обществените поръчки за извършване на геолого-проучвателни дейности на стойност 35 760 лв. с ДДС.    Очаква се до края на юли т. г. те да бъдат готови и дружеството да представи изготвения инженерногеоложки доклад. След като той бъде приет, ще стартира тръжна процедура за изработването на технически проект и извършване на трайно укрепване на срутището на второкласния път. За финансиране на укрепителните дейности Агенция „Пътна инфраструктура“ ще кандидатства пред Междуведомствената комисия за възстановяване и подпомагане към Министерския съвет.   ", "date": "2018.07.14", "title": "Продължават да укрепват срутището на пътя Смолян-Мадан"}
{"url": "https://www.actualno.com/sciencelogy/sriv-na-instagram-v-sasht-i-evropa-prichini-neudobstva-na-potrebitelite-news_684875.html", "text": "  Срив в социалната мрежа Instagram настъпи в големите градове на САЩ и Европа. Това съобщиха от платформата „Даундетектор“, която следи работата на популярните интернет ресурси.     Сривът е настъпил в петък вечерта. Заради него 55% от потребителите са имали проблеми с преглеждането на новинарски емисии от своите акаунти, 24% не са могли да отворят сайтове за социални контакти, а други 20% от потребителите са се оплакали от проблеми при влизането в профила си.   ", "date": "2018.07.14", "title": "Срив на Instagram в САЩ и Европа причини неудобства на потребителите"}
{"url": "https://www.actualno.com/balkani/slovenija-sydi-hyrvatija-za-morskata-granica-v-piranskija-zaliv-news_684885.html", "text": "  Словенското правителство заяви, че е подало дело в Общият съд на ЕС в Люксембург днес срещу Хърватия, защото не е изпълнила арбитражна присъда за тяхната обща морска граница в Пиранския залив.     В изявлението се казва, че делото е подадено въз основа на член 256 от Договора от Лисабон, съгласно който държава членка на ЕС може да заведе дело срещу друг член за нарушение на законите на Съюза.   Любляна е уверена, че с отказа си да проведе арбитражното решение за границата от 29 юни 2017 г., Хърватия е нарушила принципите на върховенството на закона, подкопава усилията на Словения за прилагане на законодателството на ЕС и нарушава шенгенските правила, се казва в изявлението.\r\nХърватия не призна арбитражното решение и поставя под въпрос безпристрастността на арбитража. Според Загреб въпросът трябва да се реши с двустранно споразумение.    Словения от своя страна настоява за зачитане на арбитражното решение позиция, която и е ЕС подкрепя.", "date": "2018.07.14", "title": "Словения съди Хърватия за морската граница в Пиранския залив"}
{"url": "https://www.actualno.com/europe/zemetresenie-ot-45-po-rihter-e-registrirano-v-ujna-italija-news_684878.html", "text": "  Земетресение с магнитуд 4,5 по скалата на Рихтер е регистрирано в морето край южната италианска провинция Калабрия. Това показва справка на интернет страницата на Европейския средиземноморски сеизмологичен център EMSC.     Трусът е регистриран в 03:50 часа местно време (04:50 часа сутринта българско часово време) на 26 км. западно от град Вибо Валенсия на дълбочина от 57 км.    .", "date": "2018.07.14", "title": "Земетресение от 4,5 по Рихтер е регистрирано в Южна Италия"}
{"url": "https://www.actualno.com/chronicles/v-s-lubenova-mahala-e-izvyrsheno-edno-ot-naj-golemite-klaneta-v-bylgarskata-istorija-news_684381.html", "text": "  Преди Освобождението на България от османско владичество през 1878 г. името му е Гюнели махле и наброява 120 къщи. През юли 1877 г. селото е сполетяно от изключително жестока съдба. Реуф паша, командващ турският гарнизон в Нова Загора получава сведения от турски шпионин, че в село Гюнели махала има комити, които се готвят за бунт. Това не отговаря на действителността, тъй като създаденият лично от Левски комитет в селото е разпуснат още през 1872 г. след ареста на местния председател поп Еню Попдимитров. Слухът е разпространен от турчин, който след като не му е даден откуп, за това да пази селото, се заканва да отмъсти на жителите му.     Въпросният турчин, който според една от версиите е арнаутин /албанец/, отива лично при Реуф паша, командващ турският гарнизон в Нова Загора, и му съобщава, че в Гюнели махле има комити, които се готвят на бунт. Пашата праща свои хора да проверят истинността на този слух, които влизат в конфликт с местен жител, който стреля по тях. Разгневен от това Реуф паша организира отряд от редовната си войска и свиква башибозук. Башибозука е съставен от местни турци, които са малко на брой и значителен брой черкези, прочути с жестокостта си.   Общият брой на турската редовна войска, заедно с башибозука е бил около 2 000 души. На 14.07.1877 г. селото е обкръжено и атакувано. Изплашените хора се затварят в местната църква. В късния следобяд турците, използващи артилерия вече овладяват селото. След няколко щурма черкезите влизат в двора на църквата и подлагат всичко на сеч и разграбване. Успоредно с това турците подавят останалата съпротива на селяните, прикрити на различни места из селото. Комисията, изпратена от Цариград да установи последствията, констатира, че само в двора на църквата и в самия храм са избити 1013 души.\r\nНикъде не се споменава сред тях да е имало комити. По приблизителни оценки общият брой на убитите хора от селото и околността е над 2 000 българи, като по жестокост и брой на жертвите се сравнява с „Баташкото клане“ и наричано накратко – „Втори Батак“.        ", "date": "2018.07.14", "title": "В с. Любенова Махала е извършено едно от най-големите кланета в българската история"}
{"url": "https://www.actualno.com/politics/borisov-izprati-porojanov-da-se-sreshtne-sys-stopanite-na-zasegnati-ot-chuma-jivotni-news_684886.html", "text": "  По разпореждане на министър-председателя Бойко Борисов министърът на земеделието, храните и горите Румен Порожанов ще посети всички населени места, където има открити огнища на чума, съобщиха от правителствената пресслужба. Обиколката ще започне от село Шарково, област Ямбол.     Премиерът разпореди на министър Порожанов да се срещне с всички засегнати стопани и фермери и лично да следи изпълнението на мерките срещу разпространението на чумата по дребни преживни животни.   На министър Румен Порожанов е разпоредено също да информира стопаните на евтаназирани животни за реда и условията за получаване на обезщетения.     ", "date": "2018.07.14", "title": "Борисов изпрати Порожанов да се срещне със стопаните на засегнати от чума животни"}
{"url": "https://www.actualno.com/crime/stolichnata-policija-izdirva-asen-manolov-asenov-news_684887.html", "text": "  Столичното осмо районно управление издирва Асен Манолов Асенов от София. 72-годишният мъж е видян за последен път вчера следобед (13 юли), когато е напуснал дома си в столичния квартал „Младост“-3 и оттогава е в неизвестност.     Възрастният мъж е висок около 180 см, късо подстригана прошарена коса, кафяви очи, носи очила. Облечен е бил с тъмно син анцуг, раирана блуза, кафяви обувки.   От полицията призовават хората, които имат информация за Асен Асенов, да сигнализират при гарантирана анонимност на тел. , или в най-близкото районно управление.", "date": "2018.07.14", "title": "Столичната полиция издирва Асен Манолов Асенов "}
{"url": "https://www.actualno.com/cinema/shest-neshta-koito-pravjat-nagradite-emi-unikalni-tazi-godina-news_684890.html", "text": "  Номинациите за 70-те „Primetime Emmy Awards” (наградите \"Еми\") бяха обявени в четвъртък в Лос Анджелис. И това може да е началото на нова ера за церемонията, тъй като \"Нетфликс\" прекъсна 17-годишното царуване на HBO като най-номинирана филмова компания, отбелязва БГНЕС.     Тазгодишните номинации за \"Еми\" също така отбелязват нов рекорд в признаването на различни таланти. От историческите постижения до провалите и изненадите, ето какво научихме за тазгодишните „Еми“ номинации досега: Сандра О е първата азиатска жена, която е номинирана в категорията за главна женска роля за образа на Ева Поластри в сериала за мистериозно убийство на BBC America „Killing Eve“.     Много малко изпълнители са успели да постигнат статуса EGOT - което означава да имаш „Грами“, „Тони“, „Оскар“ и „Еми“ в офиса си. Такива са Одри Хепбърн, Мел Брукс, Джон Гилгуд и Упи Голдбърг.\r\nЛеджънт е номиниран за главната си роля в \"Jesus Christ Superstar Live\", както и за продуцирането на въпросното шоу, заедно с Андрю Лойд Уебър и Тим Райс, които също са само на една „Еми“ стъпка от всяко от своите EGOT. \"Jesus Christ Superstar Live\" получи 13 номинации, най-много от всички музикални телевизионни предавания в историята.     Преди 14 години „Queer Eye For The Straight Guy“ спечели „Еми“ и тази година стоплящия сърцето продукция Нетфликс симпатяга е с 4 номинации. Продуцентът на шоуто Джонатан Ван Нес е номиниран също за сериалите \"Funny or Die web series“ и „Gay of Thrones\" и той празнува по най-добрия джонатовски начин.\r\nОбикновено бихме имали нужда от поне шест кафета, за да постигнем неговото ниво на вълнение. Той написа в Instagram: \"Това е невероятно, толкова много благодаря, толкова много любов, това е в името на всички наши мечти\". Има поне 13 причини - „Why“, „The Crown“, „Stranger Things“, „The Good Place“ и безброй други неща, които помогнаха на \"Нетфликс\" да стане сериозно голямо „парче“ в света на броудкастинга през последните години. В резултат на това той наруши 17-годишното лидерство на HBO.   \"Нетфликс\" има 112 номинации, докато HBO е със 108 - включително за продукции като „Game of Thrones“ и „Westworld“.    На фона на ликуването и реакциите на някои от любимите ни звезди, това не би било наградно шоу без няколко удара тук и там. Не е изненада, че комедията „Roseanne“ беше до голяма степен игнорирана след спорния туит на Розан Бар.\r\nЗатова пък Лори Меткалф успя да спечели номинация за поддържаща роля в комедия. За първи път от началото на сериала, продукцията на ABC - любимото \"Модерно семейство\" не беше номинирана и нито една от звездите на сериала няма да се бори за награда.    Антъни Бордеййн: отчасти неизвестен, получава няколко номинации за „Еми“ само малко повече от месец след смъртта си през юни. Номинираното шоу на CNN за пътешествия и храни показва пътувания на Бордейн по света в търсене на вкусна кухня и проучване на култури в малко известни страни.\r\nДруги, които са получили посмъртни номинации на \"Еми\", са Одри Хепбърн, а наскоро и Кари Фишър, която почина през декември 2017 г.\r\nЦеремонията тази ще се проведе на 17 септември и ще бъде водена от Майкъл Че и Колин Жост. ", "date": "2018.07.14", "title": "Шест неща, които правят наградите \"Еми\" уникални тази година"}
{"url": "https://www.actualno.com/crime/myj-e-s-opasnost-za-jivota-sled-pojar-v-kola-s-gazova-uredba-news_684877.html", "text": "   .     Около 08:00 часа на телефон 112, е постъпил сигнал за пожар в лек автомобил „Рено” с газова уредба, движещ се по бул. „Република” във Варна. Това съобщиха от ОДМВР-Варна.   На място са изпратени незабавно служители на РДПБЗН – Варна. Установено е, че огънят е възникнал по време на движение. Изясняват се причините, довели до инцидента. 40-годишният водач на автомобила е пострадал и е настанен във Военноморска болница, където е подложен на оперативно лечение. Има опасност за живота му.\r\nПо случая е образувано досъдебно производство.    ", "date": "2018.07.14", "title": "Мъж е с опасност за живота след пожар в кола с газова уредба"}
{"url": "https://www.actualno.com/asia/tajlandskite-momcheta-shte-bydat-izpisani-ot-bolnica-drugata-sedmica-news_684888.html", "text": "  12-те тайландски момчета и техният треньор, които бяха спасени от пещера в Тайланд, ще бъдат изписани в четвъртък, заявиха от здравните служби, цитирани от AFP.     Ще им бъде предложена психологична помощ, както и ще им бъде препоръчано да избягват медийните интервюта, независимо от големия интерес към техния невероятен случай.         ", "date": "2018.07.14", "title": "Тайландските момчета ще бъдат изписани от болница другата седмица"}
{"url": "https://www.actualno.com/europe/250-000-dushi-izljazoha-v-london-na-protest-sreshtu-trymp-news_684893.html", "text": "  250 000 души са участвали в големия протест срещу Доналд Тръмп в Лондон. Заради шествията бяха затворени няколко централни улици. Отпуските на всички полицаи бяха прекратени и хиляди бяха изпратени да охраняват митингите, предаде Нова телевизия.      . Програмата на президента беше направена така, че той да прекара възможно най-малко време в столицата.   Заедно с първата дама Мелания Тръмп, милиардерът вече е в Шотландия, където ще играе голф и ще си почива.\r\nА от Белия дом обявиха, че срещата на Доналд Тръмп с Владимир Путин ще се състои както е планирано в понеделник. Сенатори във Вашингтон искаха тя да бъде отменена. Причината е обвинението, което повдигнаха федералните власти на 12 руски шпиони, че са се опитали да повлияят на президентските избори през 2016-та.    ", "date": "2018.07.14", "title": "250 000 души излязоха в Лондон на протест срещу Тръмп"}
{"url": "https://www.actualno.com/celebrate/sv-apostol-akila-ot-sedemdesette-apostoli-news_684349.html", "text": "  Свети апостол Акила, един от седемдесетте, бил ученик на свети апостол Павел, който го направил епископ. Той бил понтийски евреин и до обръщането си в християнската вяра живял с жена си Прискила в Италия. Когато император Клавдий заповядал на евреите да напуснат Рим, Акила заминал със съпругата си за Коринт.     Причината за изселването на евреите от Рим била следната: когато в Рим започнало Христовото благовестие и дошъл първовърховният апостол Петър, мнозина от живеещите в Рим иудеи приели светата вяра в Христа, но много били и неповярвалите. Поради това между иудеите започнал голям спор: едни признавали Христа за истинския Месия, други Го отхвърляли и хулили. Неповярвалите иудеи, както в Йерусалим и другаде, така и в Рим, злобно нападали вярващите. Те не можели да понасят даже името на Иисуса Христа, настройвали елините против вярващите в Него и навсякъде повдигали гонения срещу тях. Елините, които се били обърнали към Христа, защитавали вярващите евреи от невярващите. Между тях възникнали големи спорове и вражда, което било доведено до знанието на цезаря Клавдий. Понеже вярващите наричали Господ Иисус Христос Син Божий и Цар Израилев, цезарят се опасявал да не започне смут сред народа и да се появи някой нов цар, който да претендира за неговата власт. Ето защо било заповядано всички евреи, и вярващи в Христа, и невярващи, да бъдат изгонени от Рим и от цяла Италия.   Имало и друга причина за изгонването им: невярващите иудеи обърнали към иудаизъм царица Агрипина, жената на Клавдий.\r\nЗаедно с останалите евреи бил изгонен и Акила. Заселил се в Коринт и се издържал от труда на ръцете си, понеже бил майстор на шатри. По това време свети апостол Павел, който проповядвал Христа сред езичниците, пристигнал от Атина в Коринт, главния град на Ахаия, намерил тук Акила и Прискила и се установил у тях. Понеже имали един и същи занаят, се трудили заедно. След като просветил Акила и Прискила с вярата в Христа, Павел ги кръстил. Останал година и шест месеца в Коринт, проповядвайки Божието слово и побеждавал със силата Христова иудеи и езичници. После отплавал за Сирия. Акила и Прискила последвали своя учител и виновник за спасението си, с когото ги свързвала духовна любов. С тях и с останалите си последователи Павел пристигнал в Ефес. Понеже искал на приближаващия се празник Пасха да бъде в Йерусалим, оставил Акила и Прискила да наставят ефесяните в светата Христова вяра, а сам потеглил на път, като обещал да се върне отново в Ефес.    След заминаването му тук пристигнал евреинът Аполос, родом от Александрия, мъж красноречив и много учен. Бил оглашен в Господния път, проповядвал пламенно и поучавал за Господа, но знаел само за Иоановото кръщение, още не бил кръстен в Светата Троица. Като чули смелата проповед на Аполос пред събранието, Акила и Прискила го поканили в къщи и му разяснили по-точно пътя Господен. Свети Павел се завърнал от Йерусалим и написал тук своето първо Послание до вярващите в Христа коринтяни, което завършвало така: \"много ви поздравяват в Господа Акила и Прискила с домашната си църква\", тоест със слугите си.   След смъртта на Клавдий, когато евреите отново получили правото да живеят в Рим и започнали да се завръщат по домовете си в Италия, Акила и Прискила също се върнали в Рим. И когато свети Павел дошъл отново в Коринт и написал тук Послание до римляните, не пропуснал да изпрати в него поздрави на своите скъпи ученици. Ето какво пише в последната глава: \"Поздравете Прискила и Акила, моите сътрудници в Христа (които за душата ми положиха главата си; на тях не само аз благодаря, но и всички църкви из езичниците) и домашната им църква.\r\nСвети Акила не останал в Рим дълго. Заедно с жена си се върнал отново в Азия, където го изпратил неговият учител, апостол Павел, за да проповядва вече като епископ Божието слово. Като дошъл в Ефес, започнал да помага на свети апостол Тимотей, ученик на апостол Павел, който го поставил за епископ на ефесяните, както пише от Лаодикия в своето първо Послание до него: \"на тръгване за Македония те молих да останеш в Ефес\".    Гонен от иерусалимските иудеи, окован във вериги, свети апостол Павел бил докаран в Рим. Тук написал второто си послание до Тимотей в Ефес и отново напомнил в него за обичните си ученици: \"поздрави Прискила и Акила\".   Свети Акила проповядвал Христа в Азия, Ахея и Ираклия и помогнал за спасението на много човешки души, като обръщал езичниците и ги кръщавал. Той обикалял и по други земи и навсякъде проповядвал Царството Божие. Просвещавал със светата вяра, разрушавал идолите, издигал църкви, ръкополагал свещеници. Претърпял много страдания и бил убит от неверниците. Душата му се упокоила на небето заедно с останалите свети апостоли по благодатта на нашия Господ Иисус Христос, на Когото слава во веки. Амин. ", "date": "2018.07.14", "title": "Св. апостол Акила от Седемдесетте апостоли"}
{"url": "https://www.actualno.com/america/sasht-obvini-rusija-v-namesa-v-delata-na-cherna-gora-i-makedonija-news_684868.html", "text": "  Министърът на отбраната на САЩ Джеймс Матис обвини Русия в намеса в делата на страните от Югоизточна Европа, в частност в тези на Черна Гора и Македония, наричайки поведението на Москва „дестабилизиращо“, предаде РИА Новости, цитирана от агенция \"Фокус\".     „Руският фактор в района на Югоизточна Европа е дестабилизиращ елемент. Русия идва и подкопава демократическите основи на страните, които са все още млади в своите демократически процеси, които бяха освободени като нации едва в последно време“, заяви Матис пред журналисти, отговаряйки на въпрос за ролята на Русия в събитията в Черна гора и Македония.   Според ръководителя на Пентагона „намесата“ на Русия се провежда чрез „лъжливи съобщения в медиите“, а също така по икономически път. „Това, меко казано, не носи полза“, допълни министърът.", "date": "2018.07.14", "title": "САЩ обвини Русия в намеса в делата на Черна Гора и Македония"}
{"url": "https://www.actualno.com/curious/v-sasht-otbeljazvat-denja-na-nudizma-news_684377.html", "text": "  Нудизмът (еквивалентно на натуризъм) е практикуване на общуване с природата и хората в естествено състояние. Нудистите са хора, които излагат свободно своето тяло, без да се срамуват от голотата си пред други хора.     Нудизмът е харесван от най-различни хора без връзка с тяхната културна, етническа, религиозна или сексуална ориентация.\r\nНудистите смятат, че голото човешко тяло не е срамно – тъкмо обратното, то е създадено да общува с природата без стигматизиране и без прикриване. Обществото на нудистите не толерира воайорството и не го приема за част от нудизма. Скорошни проучвания извеждат възможна връзка между нудизма и чувството за удовлетворение от живота, като резултатите показват, че      По българското черноморие има много нудистки плажове. Най-известните сред тях са Иракли край Обзор, Кара дере край Бяла, къмпингите „Каваците“ и „Смокиня“ край Созопол, Юг край Китен, Аркутино край р. Ропотамо в близост до Приморско, плажовете във Варна – Златни пясъци, след Яхтеното пристанище, където в по-отдалечената си част плажът се посещава от хора с хомосексуална ориентация, и в кв. „Бриз“, сп. „Студентска“.   Почитани сред нудистите са къмпинг „Нестинарка“ в Бургаска област и „Паша дере“ край кв. Галата във Варна; Златна рибка, Бургаско, и нудисткият плаж на Слънчев бряг, както мн. други.\r\nПървият и най-известен нудистки плаж, който е съществувал полулегално и през социализма, е „Вилата на Гяуров“, в к.к. „Златни пясъци“, Варна, сп. „Трифон Зарезан“, който има и свой клуб. Днес над него се строи голям хотел. Но мястото отново се посещава от привърженици на нудизма, но малко по надолу към „Парк-хотел Журналист“.     ", "date": "2018.07.14", "title": "В САЩ отбелязват Деня на нудизма"}
{"url": "https://www.actualno.com/society/istorijata-na-baba-dora-i-nejnite-kozichki-kojato-trogna-cjala-bylgarija-video-news_684865.html", "text": "         На този фон  историята на баба Дора, която обиколи социалните мрежи, трогна цяла България.\r\nХиляди хора споделяха снимки и видео във Facebook, на които се вижда страданието на възрастната жена, която гледа на своите козички като на собствени деца. Баба Дора дори нарича всяко от животните с име.    Жената през сълзи разказва пред регионалното радио , че няма да разреши евтаназията на своите 30 кози и ярета и би легнала до тях, ако се наложи, за да спре властите.   Баба Дора е категорична, че в нейното стопанство зараза няма и си задава въпроса защо не лекуват животните, а се предприемат най-крайните мерки - за умъртвяването им. .     „Това са правилата при вирусни заболявания. Единственият начин, който може да ограничи заболяването. Вчера съм обиколил районите и според мен контролът, който трябваше да бъде установен, не беше достатъчен\". Това заяви в ефира на Нова телевизия изпълнителният директор на Българската агенция по безопасност на храните (БАБХ) д-р Дамян Илиев.\r\n\"Направил съм среща с областния управител на „Гранична полиция”. Двата пръстена, които са необходими, за да ограничат заболяването – единият е в десеткилометровата зона около огнището, от които трябва да се проверяват излизащите коли за животни и продукция и да бъдат дезинфекцирани. Вторият пръстен е общината, където не трябва да излиза продукция за страната”, каза още д-р Илиев.   Той заяви, че .\r\n„Няма никакво основание да бъде задаван, след като сме взели шест хиляди проби. Изпратени са в референтна европейска лаборатория. В понеделник идва европейска мисия, за да видим дали мерките ни по границата на общините и огнищата, са достатъчно ефективни”, заяви той.\r\n„ ”, категоричен бе директорът на БАБХ.   Междувременно хиляди потребители в интернет изразяват възмущението си от предприетото евтаназиране на преживните животни в малките стопанства на възрастни хора по селата, където е установено заболяването.", "date": "2018.07.14", "title": "Историята на баба Дора и нейните козички, която трогна цяла България (ВИДЕО)"}
{"url": "https://www.actualno.com/actualno/sbogom-krasavici-news_684779.html", "text": "  ФИФА взе твърде неочаквана мярка - забрани на режисьорите да показват по време на футболните мачове красавиците по трибуните. Причината: сексизъм. Един вид тези жени се свеждат единствено до привлекателната си външност, което е по някаква причина изключително долно, нехуманно, в разрез с властващата политкоректност. След време ще се разказва как имало някога едни отдавна отминали свински времена, в които красивите жени били харесвани заради това, че са красиви и това било достатъчно - колко подозрително, немодерно.     Красотата няма да спаси света, светът ще се спасява от красотата. Заради хубавата Елена вече няма как да избухнат войни: може, но за петрол и оръжие. Красотата - така както е разбирано от ФИФА - изглежда като несправедлив природен излишък, на който не трябва да се набляга, за да не се ощетяват всички тези, които не са достатъчно дарени с нея.\r\nСега обаче какво - режисьорите ще обхождат с камерите агитките, във внимателно търсене на жени, които са като цяло симпатични, но не твърде, не твърде много!, леко чаровни, но тук таме с някой дефект; нещо средно, безопасно, което да не атакува сетивата и хормоните така брутално, както тези абсолютно неприемливи красавици, които гледаме по стадионите в Русия. В красотата има нещо непочтенно, несправедливо: постепенно трябва да се отласкваме от нея, за да се подготвим за онзи мечтан свят, в който всичко се опипва с лабораторни ръкавици и едва след проверка за желаната коректност ще бъде пускано на свобода. Би било добре, но засега изглежда само като разперен чадър с цветовете на дъгата над продължаващи войни, корупция, социална несправедливост. Епидермална справедливост, извираща от охолен и капризен живот: хипстърите замениха хипитата.  \r\nКрасивата жена е новият хетеросексуален бял мъж - една ненужно привилегирована социална единица, която трябва да бъде развенчана и придърпана надолу, за да не подтиска стремежите на ляво либерална система. Сбогом красавици, както пишеше Реймънд Чандлър. Погрознявайте.      ", "date": "2018.07.14", "title": "Сбогом, красавици"}
{"url": "https://www.actualno.com/balkani/makedonija-vliza-v-nato-s-makedonski-ezik-i-makedonska-identichnost-news_684895.html", "text": "  Управляващата партия в Македония Социалдемократически съюз на Македония (СДСМ) заяви, че с постигнатото окончателно споразумение за дългогодишния спор с Гърция, .     Партията смята, че , предаде скопският телевизионен канал A1ON, цитиран от агенция \"Фокус\".   „Влизаме в НАТО с македонски език и македонска идентичност. Това потвърждава, че Договорът за името е патриотичен акт, който укрепва и гарантира македонската идентичност и осигурява македонското бъдеще. След години на изолация и несигурност Македония най-накрая се движи напред, ще стане член на НАТО и започва преговори за членство в ЕС през юни 2019 г. Македония става част от евроатлантическото семейство“, пише в официално заявление на СДСМ. припомня, че по време на , генералният секретар на Алианса Йенс Столтенберг потвърди решението за Македония.        В проекта на заключителния документ от срещата на върха е записано: \"През 2008 г. решихме, че НАТО ще даде на Бивша югославска република Македония (БЮРМ) покана за присъединяване към Алианса, след като се намери взаимно приемливо споразумение за името в рамките на ООН. Приветстваме историческото споразумение между Атина и Скопие за решение на спора за името. В съответствие с нашата политика решихме да поканим правителството в Скопие да започне преговори с Алианса. Пълното прилагане на всички предвидени вътрешни процедури по отношение на споразумението за уреждане на името е условие за успешното завършване на процеса на присъединяване\".\r\nВ официалния документ има и други два акцента: не са пропуснати .    ", "date": "2018.07.14", "title": "Македония влиза в НАТО с македонски език и македонска идентичност"}
{"url": "https://www.actualno.com/asia/128-sa-jertvite-na-atentata-v-pakistan-id-poe-otgovornost-news_684859.html", "text": "   , информира агенция France Presse, като се позовава на местните власти.     Атентатор самоубиец е задействал взривното устройство близо до мястото на провеждане на митинг преди  парламентарните избори, насрочени на 25 юли. Отговорност за атаката пое \"Ислямска държава\" (ИД).   Взривът в Мастунг e избухнал само часове след като по време на предизборен митинг в град Бану, намиращ се в северозападната част на страната.    ", "date": "2018.07.14", "title": "128 са жертвите на атентата в Пакистан, ИД пое отговорност"}
{"url": "https://www.actualno.com/america/vypreki-syprotivata-na-sasht-i-ungarija-oon-odobri-globalnija-migracionen-pakt-news_684860.html", "text": "  Въпреки бойкота от Съединените щати, държавите членки на ООН подкрепиха глобалния пакт за миграцията, обещавайки да засилят сътрудничеството си за справяне с нарастващите потоци от мигранти в света, предаде БГНЕС.     Аплодисменти избухнаха в конферентната зала на ООН, когато окончателният текст бе одобрен след 18-месечни преговори за съставяне на първия международен документ за управление на миграцията.   Повишеното настроение обаче се промени, когато унгарският външен министър Петер Сиярто взе думата, за да заяви, че страната му вероятно ще се оттегли от необвързващото споразумение. Министърът на външните работи изрази загриженост, че споразумението би могло да доведе до по-строги мерки, които да принудят правителствата да отворят границите си за мигрантите - ход, който Унгария вижда като заплаха за стабилността. „Унгарското правителство ще реши в сряда дали да се оттегли от глобалния договор за миграция“, каза той.\r\nАко Унгария се откаже от сделката, тя ще последва Вашингтон, който през декември обяви, че се оттегля от преговорите по договора поради разпоредби, \"несъвместими с американската имиграционна политика и политиката за бежанците\".    По време на посещението си във Великобритания президентът Доналд Тръмп разкритикува европейската имиграционна политика, като каза, че \"милиони и милиони хора, прииждащи в Европа, е нещо много, много тъжно\". \"Мисля, че губите културата си\", каза той в интервю за британски таблоид.   Глобалният договор определя 23 цели за въвеждане на законна миграция и по-добро управление на притока, тъй като броят на мигрантите в световен мащаб се е увеличил до 250 милиона, или 3% от световното население.\r\nГенералният секретар на ООН Антонио Гутериш заяви, че правителствата трябва да признаят, че \"миграцията е положително глобално явление\" и че мигрантите са нужни, за да се запазят пазарите на труда. На пресконференция в четвъртък той цитира личния си опит за наемането на работници мигранти да се грижат за възрастната му майка в Португалия.    Документът ще бъде официално приет по време на конференция в Мароко на 10-11 декември.", "date": "2018.07.14", "title": "Въпреки съпротивата на САЩ и Унгария, ООН одобри глобалния миграционен пакт"}
{"url": "https://www.actualno.com/politics/narodnoto-sybranie-otvarja-vrati-za-grajdani-news_684812.html", "text": "  Парламентът ще отвори врати за посетители на днес (14 юли) по повод годишнината от приемането на Конституцията на Република България от Седмото велико народно събрание.     Денят на отворени врати ще започне в 10:00 часа и ще продължи до 16:00 часа. В 11:30 часа в Северното фоайе председателят на Народното събрание Цвета Караянчева ще открие експозиция, посветена на годишнината от приемането на Конституцията на Република България. На нея са изложени оригиналът на новата българска Конституция и фотоизложба, запечатала моменти от нейното приемане.   Гражданите ще могат да разгледат сградата на парламента, пленарната зала на Народното събрание, както и постоянната експозиция, свързана с историята на законодателната институция.", "date": "2018.07.14", "title": "Народното събрание отваря врати за граждани"}
{"url": "https://www.actualno.com/sofia/stolichnata-pojarna-otbeljazva-140-g-ot-syzdavaneto-si-news_684816.html", "text": "  Столичната пожарна ще отбележи 140 години от създаването си с празник на площада и демонстрации на пожарна техника, предаде БГНЕС.     На 14 юли софийските огнеборци ще отбележат събитието с демонстрация на пожарна и специализирана техника на площад \"Княз Александър I Батенберг\". Всички желаещи ще имат възможност да се запознаят с пожарникарското оборудване, както и с възможностите на пожарната техника. По време на демонстрацията е възможно използването на светлинни и звукови сигнали, предупреждават огнеборците.\r\nНачалото на столичната пожарна е поставено през 1878 година, когато на 14 юли за първи път се създава организация в София от доброволци – пожарникари, съставена от градските жители по родове и съсловия. В протоколната книга на Софийския градски съвет от 1878 г., намираща се в Софийски държавен архив, е съхранен протоколът от 14 юли 1878 г., с който се регламентират създаването и действията на първата пожарна команда за града.     През първите десетилетия на ХІХ век София има около 10-15 хил. население. Градът е изграден от едно- и двуетажни дървени къщи. Той е оживен търговски център за продажба на добитък и кожи. Тук се намират най-големите работилници за сарашки изделия в Турската империя – хамути, конски седла, поводи, които се търгуват по целия Балкански полуостров.\r\nСофия е известна с многобройните си минерални извори, но тогавашната водопроводна мрежа, доколкото я има, е в окаяно състояние и не работи.\r\nНа 16 април 1832 г., известната тогава Сюнгулар чаршия е обхваната от пламъци. Пожарът избухва в намиращи се в съседство обори и бързо обхваща 31 дюкяна, един хан с 5 кафенета, една хлебопекарна, 6 джамбазки обора, една турска и 7 еврейски къщи.    Разтревоженото население от околните махали се втурва по улиците, но не е в състояние с нищо да потуши огъня. Точно този ден в София е повреден главният водопровод и вода няма. Пожарът заплашва да обхване целия град.\r\nПо това време в София се намира поделение на Тимарските конни войски (турско кавалерийско опълчение). Самата операция се провежда с дълги железни куки. С тяхна помощ се събарят горящите сгради и от рухването им пожарът се потушава.   Признателните софиянци в специално писмо до Високата порта благодарят на войската за спасяването на града и молят да им се изпрати една толумба (водна помпа). Из турските държавни архиви: ферман от 23.04.1832 г.:   “... Понеже от опит е установено, че вредите от подобен стихиен пожар винаги са бивали компенсирани чрез Божието благоволение, един голям град като София не би трябвало да остане без пожарна помпа. Поради това излязло е царско ираде да се набави една пожарна помпа с всичките ѝ принадлежности и да ви се изпрати, за да си служите, не дай Боже, при случай на пожар. Ето защо погрижете се да приготвите подходящо здание, гдето да се пази тая помпа”.", "date": "2018.07.14", "title": "Столичната пожарна отбелязва 140 г. от създаването си"}
{"url": "https://www.actualno.com/society/s-istoricheska-vyzstanovka-otbeljazvat-150-g-ot-gibelta-na-stefan-karadja-i-hadji-dimityr-news_684861.html", "text": "  На 14 юли отбелязваме 150 години от гибелта на националните герои Хаджи Димитър и Стефан Караджа. Годишнината ще бъде отбелязана на връх Бузлуджа, предаде bTV.     Честването ще се проведе под патронажа на вицепремиера и министър на отбраната Красимир Каракачанов.   Традиционно ще бъде отслужена заупокойна молитва за загиналите, ще бъдат произнесени слова и ще бъдат положени венци и цветя пред паметника на воеводата.\r\nПо случай годишнината ще бъде валидирана юбилейна пощенска карта, издадена от Министерство на транспорта, за което ще бъде разкрита временна пощенска станция на върха.    На Бузлуджа ще има мащабната историческа възстановка на гибелната битка на войводата и неговата чета, в която ще участват близо 150 активисти на Националното дружество „Традиция“.   ", "date": "2018.07.14", "title": "С историческа възстановка отбелязват 150 г. от гибелта на Стефан Караджа и Хаджи Димитър"}
{"url": "https://www.actualno.com/europe/moskva-njama-dokazatelstva-za-hakerski-dejstvija-i-vryzki-s-razuznavaneto-na-12-te-rusnaci-news_684862.html", "text": "  Руското външно министерство заяви, че няма доказателства обвинените от Вашингтон 12 души да са свързани с руското военно разузнаване или да са проникнали в компютри на Демократическата партия на Съединените щати, предаде БГНЕС.     По-рано вчера Американското министерство на правосъдието обяви, че е повдигнало обвинения срещу 12 руски военни разузнавачи заради хакерски действия по време на президентските избори в САЩ през 2016 г. Твърди се, че тогава е извършено проникване в компютри на екипа на кандидата за президент Хилари Клинтън и на други представители на Демократическата партия. Обвиненията бяха обявени от заместник-главния прокурор Род Розенстейн.   „Единадесет от обвиняемите са уличени в заговор за хакване на компютри, кражба на документи и огласяване на тези документи с намерението да се повлияе на изборите“, каза Розенстейн. \"Един от тези обвиняеми и дванадесетият руснак са обвинени в заговор за хакване на компютри на организации, участващи в работата по изборите\".\r\nСпоред Руското външно министерство обаче това обвинение цели да помрачи атмосферата преди срещата на върха между президентите на Съединените щати и Русия в понеделник в Хелзинки.    ", "date": "2018.07.14", "title": "Москва: Няма доказателства за хакерски действия и връзки с разузнаването на 12-те руснаци"}
{"url": "https://www.actualno.com/society/prognoza-za-vremeto-14-uli-sybota-news_684858.html", "text": "  Атмосферното налягане ще се задържи близко до средното за месеца и през деня ще бъде почти без промяна.     Днес ще бъде предимно слънчево. В следобедните часове отново, главно над източните и планинските райони, ще се развива купеста облачност, но само на отделни места там ще превали и прегърми. Ще духа до умерен северозападен вятър. Максимални температури между 28° и 33°. Това съобщи дежурният синоптик в НИМХ Мартин Славчев, цитиран от агенция \"Фокус\".   Над Черноморието ще бъде предимно слънчево, но в следобедните часове ще се развие купеста облачност и на места, главно по северното крайбрежие, ще превали и прегърми. Ще духа до умерен север-северозападен вятър. Максимални температури между 27 и 29°. Температурата на морската вода е 26°. Вълнението на морето ще бъде 1 -2 бала.\r\nНад планините ще духа умерен до силен северозападен вятър. Ще бъде предимно слънчево, но през деня ще се развива купеста облачност и на отделни места ще превали краткотраен дъжд и ще прегърми. Максималната температура на височина 1200 метра ще е около 22°, на 2000 метра - около 14°.    ", "date": "2018.07.14", "title": "Прогноза за времето - 14 юли (събота)"}
{"url": "https://www.actualno.com/politics/rumen-radev-podpisanata-na-12-uli-1991-g-konstitucija-vyplyshtava-modernija-konstitucionalizym-news_684899.html", "text": "  Тържествено подписаната на 12 юли 1991 г. Конституция на Република България въплъщава най-високите постижения на модерния конституционализъм - закрилата на основните права и правовата държава, разделението на властите, контрола за конституционност. Това заявява президентът Румен Радев в поздравителен адрес, произнесен на Конференцията, посветена на 27-годишнината от приемането на Конституцията на Република България на 13 юли, съобщиха от прессекретариата на държавния глава.     Достоен е стремежът на създателите ѝ ( ) да съчетаят демократичното начало и конституционните традиции от Търновската конституция, подчертава Радев.   Наложителните „поправки“, произтичащи от непосредственото действие на правото на Европейския съюз, доказаха, че целта да бъдем пълноправна част от модерна Европа преминава през зачитането на националната ни идентичност и гарантирането на върховенството на конституцията.\r\nПогледнато от дистанцията на времето, за скромните си 139 години българският конституционализъм има своите постижения, но и неуспехи. Въпреки това, макар и трудно, конституционното съзнание бе съхранено.    Днес повече от всякога сме призвани да отстояваме демократичната, правова и социална държава, която често е поставяна на изпитание. Убеден съм, че за да постигнем просперитет, трябва заедно да защитаваме справедливостта, да зачитаме правата и свободите на личността, да пазим конституцията си, посочва още президентът.   ", "date": "2018.07.14", "title": "Румен Радев: Подписаната на 12 юли 1991 г. Конституция въплъщава модерния конституционализъм"}
{"url": "https://www.actualno.com/europe/samolet-pytuvasht-za-hyrvatija-kacna-avarijno-vyv-frankfurt-news_684897.html", "text": "  Полет на \"Райънеър\" от Дъблин до Задар кацна аварийно на летището във Франфурк късно снощи. Причината за аварийното кацане е рязка загуба на налягане в кабината, което е вкарало 30 души в болница, заявиха от германската полиция, цитирани от AFP.     Нощният полет от Дъблин до Задар в Хърватия е бил със 189 пътници на борда, когато кислородните маски са паднали. \"Пасажерите се оплаквали от главоболие, болки в ушите, както и че се чувствали зле\", заяви говорителят на германската полиция.   Нискотарифната компания съобщава, че самолетът рязко е загубил налягане в кабината, което е довело до спускането на маските с кислород, докато машината кацне безопасно на пистата във франкфуртското летище Хан, отбелязва още БГНЕС.\r\nОколо 30 души са приети в болницата, но са изписани тази сутрин след проведени изследвания, поясниха още от летищните служби. Пътниците са продължили пътуването си до Хърватия с друг самолет на компанията.    ", "date": "2018.07.14", "title": "Самолет, пътуващ за Хърватия, кацна аварийно във Франкфурт"}
{"url": "https://www.actualno.com/varna/akcija-shum-prodyljava-valeri-simeonov-na-proverka-i-v-noshtnite-zavedenija-na-varna-news_684902.html", "text": "  Вицепремиерът Валери Симеонов продължава акция \"Шум\" по морето. В своя Facebook профил той обяви, че след проверките на заведения в Слънчев Бряг, София и Бургас за непозволени децибели в нощните часове, инспекция е направена и във Варна и региона.     \"Оказа се, че проверките в София и Бургас не са повлияли на местните радетели на развлекателната индустрия. Бяха проверени заведенията от Алея Първа на Морската градина, където е съсредоточен нощният живот на града. \", пише Валери Симеонов.\r\n\"Беше проверен и комплекс „Златни пясъци“, където не бяха констатирани сериозни нарушения с изключение на ресторант Делфин и още няколко заведения от открит тип. Два часа по-късно бяха отново проверени заведенията от Алея Първа, където всички обекти бяха спрели озвучаването с изключение на Макалали. На клуба беше съставен акт и предстои налагането на сериозни санкции\", отбелязва още вицепремиерът.   \"Проверките бяха извършени със съдействието на органите на РЗИ Варна, икономическа полиция и ОДП Варна. В по-голямата част от случаите на проверките беше оказано пълно съдействие от управителите и собствениците на заведенията. В случаи на нарушения на гореспоменатите заведения, очакваме сигнали на телефона към политическия ми кабинет - 02 940 30 03. Както и за нарушения от цялата страна\", призовава Симеонов.    \"За пореден път бяха установени и неправомерно издавани категоризации на заведения върху пясъчната ивица на плажовете от Министерство на туризма, \", завършва публикацията си Валери Симеонов.    Междувременно министърът на туризма Николина Ангелкова отговори задочно на Валери Симеонов - също с пост във Facebook.    \"Във връзка с публикации в социалните мрежи уточнявам, че . Според действащото законодателство Министерството на туризма категоризира хотели с категория 3,4 и 5 звезди и прилежащите към тях заведения, както и самостоятелни заведения за хранене и развлечения с категория 4 и 5 звезди. Самостоятелни заведения за хранене и развлечения с категория 1,2 и 3 звезди се категоризират от общините\", пише още министър Ангелкова. ", "date": "2018.07.14", "title": "Акция \"Шум\" продължава: Валери Симеонов на проверка и в нощните заведения на Варна"}
