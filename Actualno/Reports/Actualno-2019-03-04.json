{"url": "https://www.actualno.com/america/pochina-amerikanskijat-aktior-luk-peri-news_725217.html", "text": "  На 52 години почина известният американски актьор Люк Пери. Това се случи няколко дни след като получи масивен инсулт, съобщават световните агенции.     Той стана известен с телевизионните сериали \"Бевърли хилс, 90210\" и \"Ривърсдейл\".Миналата седмица Пери получи масивен инсулт и бе приет в болница в Лос Анджелис.   Кариерата на Люк Пери ще се запомни с ролята му на Дилън Маккей в \"90210\" и филми като \"Петият елемент\" на Люк Бесон, \"Redemption Road\" и др.\r\nНаскоро Пери се върна към телевизионните продукции с роля в тийнейджърския драматичен сериал \"Ривърдейл\".  Последната му роля беше в \"Имало едно време в Холивуд\" - най-новия филм на Куентин Тарантино, посветен на култа около Чарлз Менсън и убийството на Шарън Тейт.", "date": "2019.03.04", "title": "Почина американският актьор Люк Пери"}
{"url": "https://www.actualno.com/society/borisov-posreshtna-medvedev-s-dyrjavni-pochesti-grajdani-s-plakati-snimki-news_725182.html", "text": "  С официално посрещане на пл. „Свети Александър Невски“ започна визитата на председателя на правителството на Руската федерация Дмитрий Медведев у нас, предаде БГНЕС.     На церемонията Медведев бе посрещнат от българския премиер Бойко Борисов, по чиято покана той идва на двудневно официално посещение в страната ни.   Под засилени мерки за сигурност и пред любопитните погледи на събралите се хора Медведев положи венец пред Паметника на Незнайния воин, след което двамата премиери се отправиха към Министерския съвет, където ще проведат двустранен разговор, последван от пленарна среща между двете делегации.\r\nВече са обявени и . Те са свързани със сътрудничеството в областта на енергетиката, икономиката и туризма.  По-късно през деня , а на 5 март Дмитрий Медведев ще се срещне с председателя на НС Цвета Караянчева, както и ще участва в откриването на Българо-руски бизнес форум в областта на туризма.\r\nПри посрещането на Медведев имаше граждани с плакати в подкрепа на Русия, както и малцина протестиращи срещу посещението на руския премиер.       Това е петата визита на руски премиер или президент в България за последните 30 години. Дмитрий Медведев пък идва за втори път у нас, след като през 2008 г. бе част от делегация, водена от президента Владимир Путин.\r\nДмитрий Медведев идва за втори път в България. Предишният беше в началото на 2008 година. Тогава той беше част от делегацията, водена от президента Владимир Путин. Това беше първата визита на Медведев в чужбина, малко след като неговата кандидатура беше издигната за президент на Русия в самия край на 2007 г. За последното десетилетие София и Кремъл изживяха драматични обрати в политическите отношения. Двете страни охладиха комуникацията, след като заради вътрешни и външни фактори не успяхме да реализираме ключовите енергийни проекти Бургас-Александруполус, \"Южен поток\" и АЕЦ \"Белене\".\r\nПрез последните две години се наблюдава бавно възстановяване на прекъснатите отношения. Това е свързано с желанието на София да се върне към реализацията на съвместните проекти в енергийната сфера. Стъпка за стопяване на леда беше направена с последователните визити на Радев и Борисов в Русия през май 2018 г.      След срещите с президента Путин настъпи нов етап в развитието и на съвместните енергийни проекти.\r\nПърво България отново започна да работи по проекта АЕЦ \"Белене\", а впоследствие Руската федерация обяви, че ще строи разклонение за газопровода \"Турски поток\" през България. Става дума за над 470 километра, по които се планираше изграждането на нереализирания \"Южен поток\".", "date": "2019.03.04", "title": "Борисов посрещна Медведев с държавни почести, граждани - с плакати (СНИМКИ)"}
{"url": "https://www.actualno.com/politics/podpisahme-redica-dokumenti-za-sytrudnichestvo-s-rusija-news_725195.html", "text": "  България и Русия подписаха редица документи за сътрудничество след срещите на делегациите и премиерите на двете страни в Министерския съвет в София, предаде БГНЕС.     Двете страни подписаха Програма за съвместни действия в областта на туризма за периода 2019 – 2021 г. Документът беше подписан от министъра на туризма на България и министъра на икономическото развитие на Русия, в присъствието на премиерите Бойко Борисов и Дмитрий Медведев.   Подписан беше и План за консултация между Министерствата на външните работи на България и Русия за 2019 г.\r\nПодписани бяха и два протокола в областта на социалното развитие - Протокол за изменение на договора между България и Русия за социална сигурност от 27 февруари 2009 г. и Протокол за изменение на споразумението между министъра на труда и социалната политика на България и Министерството на здравеопазването и социалното развитие на Русия за прилагане на договора за социална сигурност от 27 февруари 2009 г.  ", "date": "2019.03.04", "title": "Подписахме редица документи за сътрудничество с Русия "}
{"url": "https://www.actualno.com/politics/promeni-v-dogovor-mejdu-bylgarija-i-rusija-oblekchavat-otpuskaneto-na-pensii-news_725196.html", "text": "  България и Русия подписаха Протокол за изменение и допълнение на Договора за социална сигурност между двете страни. С промените се з , като същевременно се разрешават възникнали практически проблеми от досегашното приложение на документа, съобщиха от МТСП.     Протоколът беше подписан от министъра на труда и социалната политика Бисер Петков и Максим Топилин, министър на труда и социалната защита на Руската федерация, днес в София. Двамата подписаха и Протокол за изменение и допълнение на Споразумението за прилагане на Договора за социална сигурност.   Направените изменения ще . При преценка на правото на пенсия България и Русия ще могат да зачитат осигурителен стаж, придобит в трети страни, с които имат сключен международен договор. По този начин се разширява закрилата за осигурените лица и се дава възможност те да придобият право на пенсия в случаите на недостигащ осигурителен стаж.\r\nС цел подобряване на контрола върху изплащането на пенсиите и обезщетенията България и Русия ще обменят информация за упражняваната трудова дейност от хората, получаващи пенсия и ежегодно ще предоставят списъци на лицата, които получават пенсии по Договора за социална сигурност.  Детайлно се регламентира и . Изрично се предвижда да се запази размерът на пенсията, отпусната преди влизане в сила на Договора, ако той е по-благоприятен.\r\nДоговорът за социална сигурност между България и Русия се изпълнява от 2010 г. С него се гарантират социалните права на около 300 000 български граждани, живели и работили на територията на бившия СССР и днешна Русия.   ", "date": "2019.03.04", "title": "Промени в договор между България и Русия облекчават отпускането на пенсии "}
{"url": "https://www.actualno.com/politics/kakvo-obsydiha-na-chetiri-ochi-medvedev-i-borisov-trjabva-da-chetem-mejdu-redovete-news_725193.html", "text": "  \"Не трябва да допускаме отново неприятния случай с . По отношение на Турски потоко ще искаме гаранции за реализацията му от ЕС.\" Това заяви министър-председателят на Руската федерация Дмитрий Медведев след срещата си с премиера Бойко Борисов в Министерски съвет,     \"Двустранният търговски стокообмен \", заяви на пресконференцията Дмитрий Медведев. . Енергийното сътрудничество е флагманът на отношенията ни, каза Медведев. Трябва да отчитаме опита през годините и повече да не допускаме неприятния случай с Южен поток, смята той.   По отношение на руският премиер отбеляза, че , че проектът ще се реализира и . \"Надявам се българските ни колеги го разбират и водят разговори\", коментира Медведев.  За той каза, че са им в атомната централа. \"Росатом\" има голям опит по подобни проекти\", заяви руският премиер.\r\n\"В хуманитарната сфера сме на едно мнение, . Над 80 руски града и региона имат побратимени връзки с българските общини. Страните ни са свързани сходно с много неща, като историческите събития\", отбеляза Медведев.\r\n\" , тази година ще празнуваме още един юбилей - 140 години от установяване на дипломатическите отношения между Русия и България. Ако потърсим в историята, ще намерим доста съвместни знаменателни дати, които можем да ги използваме за укрепване взаимодействието между двете страни.     на 5-то или 6 -то място са в общия туристически поток във вашата страна, добави още той.   По отношение на газовата сфера, Бойко Борисов открои, че страната не прави нищо по-различно освен \"да си напълни тръбите отново\" след . „Не виждам причина България да няма добре развита газопреносна система и добра инфраструктура“, каза българският премиер.\r\n\"Нашата среща се проведе в изключително В тази ситуация един конфликт ще бъде пагубен за света\", заяви премиерът Бойко Борисов.\r\n\"С България иска да запази количествата си газ, които се очертава да спрат след пускането на Турски поток\", обясни Борисов.\r\nЗа Борисов очаква прозрачна процедура за избор на стратегически инвеститор. Премиерът изрази надежда, че търгът ще бъде максимално открит и честен. Борисов благодари за интереса на „Росатом“, които изявиха желание да се включат в търга.   Според Борисов централата ни е нужна, тъй като .", "date": "2019.03.04", "title": "Какво обсъдиха “на четири очи\" Медведев и Борисов - трябва да четем между редовете"}
{"url": "https://www.actualno.com/balkani/dachich-proektyt-velika-albanija-e-zaplaha-za-celija-region-news_725198.html", "text": "  Първият вицепремиер и министър на външните работи на Сърбия Ивица Дачич оцени днес, че скандирането на името на Армията за освобождение на Косово (АОК) и изявленията на Прищина за албанската победа на изборите в черногорската община Тузи е най-доброто потвърждение на великоалбанската политика.     “Вероятно на всички е ясно, че не е застрашена само териториалната цялост на Сърбия, но и на Черна гора, Северна Македония и Гърция.   Всяко по-нататъшно затваряне на очите пред създаването на Велика Албания може да доведе до застрашаване на мира и стабилността в региона”, предупреди Дачич в изявление за Танюг.\r\nПривържениците на албанските партии в общината на Подгорица Тузи, в която живеят предимно албанци, снощи отбелязаха победата на местните избори, като изкрещяха „УЧК“ (АОК) и развяваха знамена на Албания, припомня Танюг.  ", "date": "2019.03.04", "title": "Дачич: Проектът \"Велика Албания\" е заплаха за целия регион"}
{"url": "https://www.actualno.com/politics/vetoto-na-prezidenta-vyrhu-izbornija-kodeks-vliza-v-pravna-komisija-news_725202.html", "text": "  Указът на президента Румен Радев, с който той наложи вето и върна за ново обсъждане част от промените в Изборния кодекс, влиза за разглеждане в парламентарната Комисия по правни въпроси, предаде БГНЕС.     Депутатите гласуваха новите изборни правила на продължило до късно вечерта пленарно заседание на 14 февруари, а част от промените предизвикаха широко обществено недоволство.   Най-много спорове имаше за завишения праг на преференциите, който според държавния глава е „отстъпление от достиженията на изборното законодателство“.\r\nПромените предизвикаха и острото недоволство на БСП и станаха повод тази част от парламентарната опозиция да спре да участва в пленарните заседания в знак на протест.  ГЕРБ и „Обединени патриоти“, които формират парламентарното мнозинство, вече обявиха своята позиция. Те се разбраха да преодолеят президентското вето, с което на практика повторно ще одобрят промените, но след това ще предприемат собствена законодателна инициатива за връщането на стария праг при преференциите.\r\nВ ветото си президентът атакува и някои други текстове. Според държавния глава не само изискването за повсеместно въвеждане на машинното гласуване се забавя, но неясни остават и критериите, по които на изборите през 2019 г. ще бъдат определени най-малко 3000, респективно 6000 избирателни секции, за поетапното му въвеждане.   Предвидено е, че Централната избирателна комисия (ЦИК) определя броя и номерата на избирателните секции, в които ще има машинно гласуване, но президентът напомня, че няма уредба въз основа на какви критерии ще стане това определяне.    ", "date": "2019.03.04", "title": "Ветото на президента върху Изборния кодекс влиза в правна комисия "}
{"url": "https://www.actualno.com/dobrich/uut-i-spokojstvie-za-domuvashtite-stari-hora-v-dobrich-news_725199.html", "text": "  Спокойна и уютна е атмосферата в дома за стари хора в Добрич. Настанените в него възрастни контактуват не само с хората от средата си, но и се срещат с приятели, посещават театрални постановки, изложби, музеи, а техният хор „Лира“ печели отличия на конкурси.     Децата на много от настанените в дома са в чужбина, но това не е пречка да контактуват с тях, благодарение на модерните технологии. Сградата е обезпечена с безжичен интернет, което дава възможност за онлайн връзка с всяка точка на света. „Имам таблет“ – показва го 75-годишната Веска Тодорова. Тя е в една стая със своята близначка, а от златните ръце на двете излизат изящни плетива и красиви гоблени. Споделя, че се включва във всички мероприятия, грижи се за цветята в дома.   „Аз съм младо момче“, шегува се с годините си 86-годишният Иван Русев, по-известен като Национала, тъй като е бил в националния отбор по футбол. Гордее се, че през 1954 г. в София нашият тим завършил 1:1 с английските национали. И обяснява, че се чувства с младежки дух благодарение на празниците и разнообразния живот, който ръководството на социалния дом осигурява. „Тук е прекрасно – честваме си празниците, пеем песни, благодаря на ръководителите на този дом, изключително големи грижи полагат. Денят е разнообразен, не е като да си между четири стени у дома“. Вероятно затова, когато дъщеря му се върнала от Южна Африка и го уговаряла да се прибере вкъщи, отсякъл: „Тук ми е по-добре, честваме си празниците, събираме се, уважаваме се, обичаме се“.    Музикалната кариера на 94-годишния Атанас Генчев продължава и в дома за стари хора. Самият той е професионален музикант – основател на Добруджанския ансамбъл, свирил във военния духов оркестър, бил е първи кларнетист в симфоничния оркестър. При постъпването му в дома, по молба на директорката, сформира хор „Лира“, в който пеят около 20 възрастни. „И народни песни пеем, и стари градски песни, и танцова музика. Явяваме се на конкурси и с народни песни, и със стари градски песни. Ходихме на конкурса „Листопад“ във Варна и се върнахме с трето място. Тази награда е много ценна, защото конкуренцията е голяма – там се явяват хорове от цялата страна и за нас третото място е голям успех. Редовни участници сме в конкурса в Крапец, също и в Тервел – в конкурс на самодейността в домовете за стари хора. И винаги с награди се връщаме“, доволен е той.\r\n„Преди да дойда в дома съм ходил в други домове на почивка като бях към социалния патронаж, но като нашия дом подреден не съм виждал. Тук още от входа си личи, че  е подреден. В домовете в другите големи градове са по 4-5 души в стая, а тук сме по двама – като на хотел. С гардероби, обзаведени стаи. Спокоен съм, има развлечения, събираме се, пеем, играем. Ако си сам вкъщи какво ще правиш, а тук празнуваме, томболи, награди, добре е. Вкъщи, ако паднеш, няма кой да ти почука на вратата“, разсъждава 90-годишният Георги Ганчев.\r\nЗлополука с крака затвърдила убеждението на 74-годишната Гинка Петрова, че в семейната си къща няма да получи грижите, каквито са в дома. Дъщеря ѝ със семейството си е в Кипър, синът ѝ – в Пловдив. И не само заради медицинските грижи и прясно приготвената храна в дома, но и развлеченията, които тук се осигуряват на домуващите – посещения на театър, на изложби.\r\nЗаедно със съпруга си в дома в Добрич е Тодорка Колева. „Празнуваме си рождените и именните дни, грижим се за градинките“, споделя тя. Работила е като управител на ресторант в Пловдив и във военно поделение, където бил и съпругът ѝ.\r\nБившата детска учителка Лунка Иванова също е доволна от живота си в дома. Децата ѝ са в чужбина, а тук се чувства като сред роднини.      Възрастните хора не пропускат празниците. За посрещането на Баба Марта сами са изработили красиви мартенички. За Великден ще боядисват заедно яйца, използвайки традиционни техники. А в параклиса в дома всеки може да остане сам със себе си, да се помоли за себе си и близките си, да запали свещичка за хора, които вече не са на този свят.\r\nТри са държавните домове за стари хора на територията на Добричка област – в областния център, в тервелското село Полковник Савово и в крушарското - Добрин.    Домът за стари хора в Добрич се слави като един от най-желаните - при капацитет от 115 души, чакащите са 170, споделя директорът Антоанета Пантелеева. Сградата е в градския парк „Свети Георги“ и е строена специално за нуждите на възрастни домуващи. Отваря врати през 2002 г. За настанените се грижи персонал от 50 души – наред с денонощното медицинско обслужване, на разположение на възрастните хора са санитари, социални работници, терапевт, бръснаро-фризьор, технолог, отговарящ за подходящата храна. На всеки настанен се изготвя оценка на потребностите и план за подкрепа и за здравни нужди. Сградата е газифицирана, а всяка стая е със санитарен възел и настанените са по двама. Обзавеждането е съобразено с нуждите на домуващите, казва директорът Пантелеева.  \r\nДомът за възрастни хора в Полковник Савово отваря врати през 2011 г. Преди да приюти домуващи от третата възраст, сградата е била училище и детска градина. След закриване на учебните заведения в селото, причина за което е демографската криза, базата е основно ремонтирана и приспособена за настаняване на стари хора. Изградена е и рампа за достъп на хора с увреждания. Капацитетът на дома е 25 души, а озелененият двор е с площ 7 дка.\r\nДетски гласове са звучали и в сградата на дома за стари хора в крушарското село Добрин. Първите възрастни домуващи тук са настанени през 2005 г. след цялостен ремонт и модернизация на базата.\r\nНастаняването в домовете за стари хора става от дирекция „Социално подпомагане“, а условието е да са български граждани или постоянно пребиваващи в страната ни.", "date": "2019.03.04", "title": "Уют и спокойствие за домуващите стари хора в Добрич"}
{"url": "https://www.actualno.com/politics/radev-iskame-obshti-energijni-proekti-s-rusija-no-samo-ako-sa-izgodni-za-bylgarija-news_725201.html", "text": "  \"България може да задълбочи стратегическото си партньорство с Русия в областта на енергетиката, но за тази цел , сред които е и .\" Това подчерта президентът Румен Радев в началото на срещата си с руския премиер Дмитрий Медведев на „Дондуков” 2.     \"Въпреки между народите на България и Русия съществуват , устояли на изпитанието на времето и \", заяви Радев.\r\n\"Вчера с признателност отбелязахме 141 години от края на . През юли ще отбележим 140 години от установяването на дипломатически отношения.   На 24 май заедно почитаме , на която пишем, четем и взаимно се обогатяваме\", отбеляза президентът.  Радев добави, че българо-руският диалог допринася за .\r\n\"В енергетиката има голям потенциал за задълбочаване на отношенията ни при спазване на важни принципи като целесъобразност, конкурентност, прозрачност, сигурност на доставките.\r\nОсобено . България предоставя добри условия за инвестиции и сме отворени в редица области\", подчерта Румен Радев.       Той каза още, че вярва, че . \"Що се отнася до образование, наука, култура, имаме дълги традиции и огромни перспективи за развитие\", подчерта още президентът Радев.\r\nМинистър-председателят на Руската федерация Дмитрий Медведев от своя страна Според него това ще помогне за взаимното разбирателство между двете страни.\r\nМедведев припомни, че е .\r\n\"Натрупаха се взаимни обиди. Търговията стагнира\", заяви руският премиер. \"С нашите усилия можем да променим всичко, но най-важното е правителствата да работят, както трябва. Да бъдат вземани необходими решения на ниво компании, да бъдем в постоянен диалог, включително на междурегионално и хуманитарно ниво\", поиска Дмитрий Медведев.", "date": "2019.03.04", "title": "Радев: Искаме общи енергийни проекти с Русия, но само ако са изгодни за България"}
{"url": "https://www.actualno.com/europe/g7-i-svetovnata-banka-kritikuvat-poroshenko-za-otstyplenie-v-borbata-sreshtu-korupcijata-news_725207.html", "text": "  Страните от Г-7 и Световната банка в понеделник осъдиха анулирането от страна на Украйна на ключов закон за борба с корупцията като \"сериозна пречка\" в борбата срещу корупцията.     Съвместното им изявление беше направено в същия ден, в който президентът Петро Порошенко уволни високопоставен служител от отбраната за скандал с подкупи; и когато следователи арестуваха ръководителя на държавна отбранителна компания в отделно разследване на корупция.   Конституционният съд на Украйна отмени закон, който криминализира незаконното обогатяване миналата седмица, като заяви, че то противоречи на презумпцията за невинност.\r\n\"Това отслаби влиянието на цялата антикорупционна архитектура\", заявиха в съвместното изявление Г-7 и Световната банка в понеделник, призовавайки Украйна да засили борбата си с корупцията.  Законът беше въведен едва през 2015 г. под натиска на Международния валутен фонд в замяна на спасителни кредити за засегнатата от криза държава.\r\nРешението на съда принуди Националното антикорупционно бюро на Украйна (НАБУ) да се откаже от 65 случая на евентуални подкупи от длъжностни лица. От НАБУ осъдиха решението като \"политически мотивирано\" в изявление миналата седмица.\r\nИзявлението на Г-7 от Световната банка идва след като Порошенко обяви в понеделник, че е уволнил Олег Гладковски, заместник-председател на Съвета за национална сигурност.       Той е в процес на разследване, тъй като твърди, че се е възползвал от продажбата на контрабандни руски военни части на държавните отбранителни компании.\r\nА по-късно в понеделник Украйна задържа главата на държавна отбранителна компания по подозрение, че е присвоила около 2,2 млн. долара от договор с индийското министерство на отбраната.\r\nНАБУ заяви, че шефът на държавната отбранителна компания \"Спецтехноекспорт\" и четирима бивши служители са били арестувани.\r\nВ четвъртък, в опит да се отклони от спора за решението на Конституционния съд, Порошенко предложи нов законопроект за определяне на разпоредбите на антикорупционното законодателство, постановено като неконституционно.\r\nГрупата за борба с подкупите „Прозрачност без граници“ също осъди решението на съда миналата седмица.      \"Декриминализирането на незаконното обогатяване ще означава пълна амнистия за абсолютно всички държавни служители със съмнително богатство\", се казва в него.\r\nПорошенко се кандидатира за още един мандат на президентските избори на 31 март, като корупцията все още е ендемична, въпреки обещанията на редица лидери да се справят с проблема.", "date": "2019.03.04", "title": "Г7 и Световната банка критикуват Порошенко за отстъпление в борбата срещу корупцията "}
{"url": "https://www.actualno.com/analysis/armijata-na-sasht-iznasja-desetki-tonove-zlato-ot-sirija-news_725209.html", "text": "  Американската армия прехвърля тонове злато от районите, държани от „Ислямска държава“ (ИД)в Сирия към САЩ, гласят няколко информации, съобщи в. „Сабах“.     Според източник, който е говорил с кюрдската агенция Бас, американските сили са прехвърлили около 50 тона злато от райони, отнети от терористите на ИД в района на Деир ес-Зор в източната част на Сирия и са дали част от оставащото злато на сирийското разклонение на ПКК Отреди за защита на народа (ОЗН).   Според информациите златото е било транспортирано от американската военна база в Кобани.\r\nМеждувременно, 40 тона злато на кюлчета, откраднати от джихадистите на ИД от иракската провинция Мосул, също са били прибрани от американските сили.  Местни източници, които разговаряли с управляваната от режима агенция САНА, твърдят, че войските са преместили големи кутии, съдържащи златното съкровище на халифата, от района на Ал-Дашише в южната част на Хасака.\r\nТвърди се, че лидерите на терористите на ИД, задържани от американските войски, са предоставили информация за местонахождението на златото.   Твърдението съвпада с информация на базираната във Великобритания Сирийска обсерватория за правата на човека (СОПЧ), в която се казва, че подкрепените от САЩ ОЗН са по следите на 40 тона злато, оставено от терористите на ИД в Дейр ес-Зор.    \"Водените от САЩ коалиционни сили и Сирийските демократични сили (СДС) умишлено не са насочени към районите под контрола на терористите и командирите на ИД в Източен Ефрат в Дейр ес-Зор, тъй като те се опитват да открият това съкровище, като принудят екстремисти от ИД да разкрият неговото местоположение след като са се предали”, информира СОПЧ.\r\nВъпреки че халифатът загуби много свои твърдини в Ирак и Сирия, спорна сделка между бойците от ИД и сирийските групи, свързани с ПКК [голяма терористична група, която извършва нападения в Турция] помогна за тяхната безопасна евакуация от Рака, Сирия.\r\nСАЩ все още имат около 2000 войници в Сирия, много от които работят в тясно сътрудничество със СДС.   Почти цялата територия на изток от река Ефрат, състояща се от около една трета от територията на Сирия, с изключение на контролирания от режима на Асад район на Дейр ес-Зор и района на ИД близо до границата с Ирак, се контролира от СДС. СДС също контролира областите Манбидж и Табга на десния бряг на реката.", "date": "2019.03.04", "title": "Армията на САЩ изнася десетки тонове злато от Сирия "}
{"url": "https://www.actualno.com/curious/dneven-horoskop-za-5-mart-news_725206.html", "text": "        Този вторник още от сутринта ви очакват интересни срещи и запознанства. Вечерта ще имате и романтично преживяване, но не бързайте да си правите сериозни планове. Този вторник бъдете готови, че ще се опитат да ви прехвърлят отговорности, да вземате решения и да изпълнявате чужда работа. Вечерта не позволявайте ревността да застане между вас и партньора ви.   Този вторник е добър ден шопинг или да поизлезете с приятна компания. Общувайте само когато ви е необходимо, като посветите свободното си време на лични занимания и увлечения.     Този вторник не е изключено обстоятелствата да задействат вътрешните ви ресурси и тесни, дълбоки и емоционални контакти. Това може да влезе в противоречие с потребността ви от тишина, спокойствие и оттегляне от външния свят.    Този вторник посветете на себе си и вашите интереси. Малко почивка на обяд ще възвърне силите ви. Ако имате възможност прехвърлете част от задълженията на другите. Този вторник е добре да се срещнете с хора, с които имате общи интереси, и да обсъдите предстоящи действия. Добре е да имате ясни намерения, но не е желателно да оставяте ситуациите на течението.   Този вторник повечето контакти ще бъдат съпровождани от голям наплив на емоции. Опитайте се да прекарате повече от времето в уютна и спокойна обстановка.    Този вторник е желателно да си оставите повече време за домашни и лични увлечения. Изберете си занимание, което да ви доставя удоволствие в процеса и да ви зарадва с резултата накрая. Този вторник може да не се чувствате много в свои води, докато работите, но това ще внесе оживление в дейността ви и ще ви накара да преразгледате планове и да обсъдите с партньори слабите места. Внимавайте да не губите и да не бъркате информация или документи.    Този вторник в личните отношения ще е важен равнопоставеният диалог с партньора, може да се разберете за много неща. Не бъдете пестеливи на комплименти, ако искате да придвижите отношенията в желаната от вас посока. Този вторник ще сте склонни да преувеличавате и да прибързвате в реакциите. Не търсете под вола теле - рискувате да се изложите сериозно. Физическата активност ще ви се отрази успокояващо. Този вторник интуицията ви няма да ви подведе. Каквито и да са фактите, може да сте сигурни, че има подводни камъни, които не виждате в момента.", "date": "2019.03.04", "title": "Дневен хороскоп за 5 март"}
{"url": "https://www.actualno.com/football/futbolist-poludja-i-narjaza-s-brysnach-sypernici-v-turcija-news_725215.html", "text": "  Ужасен инцидент се разигра в мача от трета дивизия на Турция между Амедспор и Сакаряспор (1:1).     Играч на домакините излезе на терена с малък бръснач, с цел да пореже съперникови футболисти. Името на злодея е Мансур Чалар.   В Twitter бе пуснато видео, което показва, че Чалар държи странен предмет в ръката си и контактува с различни играчи.\r\nНякои от тях не разбраха веднага какво се случва. Но поне половината съперникови футболисти се оплакаха, че са получил прорезни ранир а един от тях - в областта на гърлото.  Вижте невероятните кадри в .", "date": "2019.03.04", "title": "Футболист полудя и наряза с бръснач съперници в Турция"}
{"url": "https://www.actualno.com/society/novinite-naj-vajnoto-za-denja-4-mart-news_725205.html", "text": "  Редакционният екип на Actualno.com представя вечерния информационен бюлетин, посветен на акцентите от днешния 4 март (понеделник).      \"Не трябва да допускаме отново неприятния случай с Южен поток. По отношение на Турски потоко ще искаме гаранции за реализацията му от ЕС.\" Това заяви министър-председателят на Руската федерация Дмитрий Медведев след срещата си с премиера Бойко Борисов в Министерски съвет. \"Двустранният търговски стокообмен преди наложените от ЕС рестрикции беше около 5 млрд. долара, сега е 3 млрд. долара\", заяви на пресконференцията Дмитрий Медведев.   \"България може да задълбочи стратегическото си партньорство с Русия в областта на енергетиката, но за тази цел трябва да се изпълнят конкретни условия, сред които е и проектите да са изгодни за нашата страна.\" Това подчерта президентът Румен Радев в началото на срещата си с руския премиер Дмитрий Медведев на „Дондуков” 2. \"Въпреки различията по двустранни и международни въпроси, между народите на България и Русия съществуват дълбоки исторически, духовни и културни връзки, устояли на изпитанието на времето и неподвластни на политическата конюнктура\", заяви Радев. Държавната руска корпорация „Росатом“ е готова наравно с други претенденти да участва в конкурса за възобновяване на строителството на атомната централа „Белене“ в България и е способна да завърши изграждането на този обект в кратки срокове. Това заяви пред журналисти първият заместник-ръководител на руската правителствена администрация Сергей Приходко, предаде ТАСС. \"Сега ние виждаме конструктивната нагласа на настоящото българско правителство, което има намерение да даде рестарт на съоръжението АЕЦ „Белене“. Руската компания е готова наравно с други компании да участва в конкурсните процедури\", каза Приходко.     С официално посрещане на пл. „Свети Александър Невски“ започна визитата на председателя на правителството на Руската федерация Дмитрий Медведев у нас, предаде БГНЕС. На церемонията Медведев бе посрещнат от българския премиер Бойко Борисов, по чиято покана той идва на двудневно официално посещение в страната ни. Близо 59% от македонските граждани имат положително отношение към България. Това показва проучване на общественото мнение в страната, проведено за \"Сител ТВ\", предаде БНТ. Отношението на македонските граждани към техните съседи е различно. Преобладаващо е положителното мнение за Сърбия (78.6%), България (58.8%) и Гърция (55.7%).    САЩ и Китай са близко до постигането на важна търговска сделка, с която и двете страни ще смъкнат митата, които вдигнаха заради търговската война. Преговорите между държавите постигнаха прогрес и финалното споразумение е близо, твърдят от The Wall Street Journal, като цитират източници и от двете страни. Сред най-нетолератните страни в ЕС е наредена България, според проучване на Университета на Невада, събрало данни от допитвания, обхванали общо 450 хил. души в 100 страни. Още по назад от нас в класацията на европейските държави са наредени единствено Литва, Естония, Румъния и Чехия, цитира проучването в. Сега. Фронтментът на The Prodigy Кийт Флинт е починал на 49-годишна възраст. Тялото на певецът е било открито в дома му в Дънмоу, Есекс, предаде Independent. Пред британския The Sun полицията от Есекс обясни, че сигналът към спешните случаи е бил подаден малко след 8 часа тази сутрин.", "date": "2019.03.04", "title": "Новините: Най-важното за деня, 4 март "}
{"url": "https://www.actualno.com/interest/finansovijat-direktor-na-huawei-sydi-kanada-news_725173.html", "text": "  Финансовият директор на Huawei Мън Уанджоу съди канадското правителство, обвинявайки го в нарушаването на нейните конституционни права.     Тя беше задържана от канадските власти по искане на Вашингтон на 1 декември миналата година и е заплашена от екстрадиране в САЩ.   В иска си китайският топ мениджър обвини Отава в злоупотреба с власт и лишаването й от свобода. Тя настоява канадските власти да платят компенсации.\r\nМън Уанджоу беше арестувана по искане на САЩ заради нарушаване на санкциите, които са наложени на Иран.  На 1 март канадското правителство изрази принципна готовност да екстрадира дъщерята на основателя на китайския телекомуникационен гигант в САЩ.\r\nНа 6 март Върховният съд на канадската провинция Британска Колумбия ще разгледа делото на Мън и ще насрочи изслушване.   Властите не коментират иска на финансовия директор на Huawei. „Ние сме правова държава. Канада осъществява справедлива, безпристрастна и прозрачна процедура по отношение на задържането на Мън Уанджоу“, каза министърът на обществената сигурност Скот Бардсли.    ", "date": "2019.03.04", "title": "Финансовият директор на Huawei съди Канада "}
{"url": "https://www.actualno.com/society/proverjavat-stroitelstvoto-v-mestnostta-alepu-kraj-sozopol-news_725178.html", "text": "  По нареждане на началника на Дирекцията за национален строителен контрол арх. Иван Несторов, във вторник, 5 март, началникът на РДНСК –Югозиточен район – Бургас, инж. Милен Ненчев ще извърши проверка на сигнали за извършване на строителна дейност в местността „Алепу”, община Созопол.     Тя има за цел да установи дали се извършва само брегоукрепване или не е спряно строителството на курортен комплекс. Припомняме, че още след първите сигнали за нарушения в края на януари, началникът на ДНСК арх. Иван Несторов извърши спешни проверки на терен.   За местността „Алепу” със свое писмо от 24.01.2017 г. МРРБ е дало предварително съгласие за извършване на геозащитни мерки и дейности (укрепителни и/или отводнителни мероприятия) на регистрирано през 2009 г. активно свлачище.\r\nНа по-късен етап от главния архитект на община Созопол е издадено разрешение за строеж № 100/10.09.2018 г. за „Курортен комплекс Алепу вилидж“, етапно строителство - Първи етап – „Укрепване на свлачище“ и Втори етап – три вилни сгради, находящи се в м. „Алепу“, землище на гр. Созопол.  С оглед установените нарушения и пропуски при издадените разрешения и строителните книжа на строежа, с писмо от 05.02.2019 г. на началника на РОНСК -Бургас, са дадени предписания на кмета и на главния архитект на община Созопол издаденото разрешение за строеж да се коригира, с цел разграничаване на етапността на брегоукрепването и строителството на вили.\r\nПредвид постъпилите възражения по съставените констативни актове, на 1 март е издадена заповед, с която са коригирани технически-инвестиционния проект, част „Конструкция, и е регламентирана етапнотта – 1етап, включващ брегоукрепване, и втори етап, предвиждащ вилни сгради.   Във връзка с установените нарушения на Закона за устройство на територията са отправени покани за съставяне на актове за установяване на административни нарушения по Закона за административните нарушения и наказания до строителя и лицето, упражняващо строителен надзор на обекта.    ", "date": "2019.03.04", "title": "Проверяват строителството в местността \"Алепу\" край Созопол "}
{"url": "https://www.actualno.com/politics/jotova-pomnete-poslanieto-ot-holokosta-snimki-news_725181.html", "text": "  Илияна Йотова откри в Лос Анджелис възпоменателни плочи за спасяването на българските евреи.     „Днес мастилото на антисемитизма не е изсъхнало. Вирусът на ненавистта и отчуждението върлуват сред нас. В тях се крие съвременният фашизъм, както ни посочи Умберто Еко.“ Това заяви вицепрезидентът Илияна Йотова в Музея на Холокоста в Лос Анджелис, където откри възпоменателна плоча за спасяването на българските евреи.\r\nПо думите на Илияна Йотова имунитетът ни е отслабен, а пред риск са човешки права, извоювани десетилетия наред.  „Пред риск е човешкото достойнство“, изтъкна вицепрезидентът. Илияна Йотова посочи, че неравенството, липсата на справедливост, обезверяването, различните зависимости подхранват крайни настроения, а страховете превръщат хората в лесна плячка на ксенофобията и национализма, които шестват в речите на политици от цял свят.\r\n„Историята за спасяването на българските евреи носи послание към всички нас неуморно да преследваме мира – между държавите, между народите, между отделните личности“, заяви вицепрезидентът.   „В най-мракобесните времена в съвременна Европа, в разгара на масовото изтребление на евреи моята страна България написа едни от най-светлите страници от българската история. Като никоя друга европейска държава тя съумя да защити своето еврейско население“, изтъкна Илияна Йотова.     Вицепрезидентът подчерта, че благодарение на съвместните усилия на Българската православна църква, на водещи политици и интелектуалци, на смелостта на обикновените хора, България извърши хуманен подвиг и успя да спаси своите над 48 хил. евреи. „Българската земя ражда човеци – в тези думи на спасени български евреи се крие силата на това дело“, заяви Илияна Йотова.\r\nВицепрезидентът посочи, че страданията на българския народ в неговата над 1300-годишна история изградиха моралните му сили и го направиха по-чувствителен и съпричастен към болката на другия. „Толерантността и взаимното уважение са вродени качества на българина“, отбеляза Илияна Йотова.\r\n„76 години след античовешкото и позорно деяние Холокоста не са забравени лицата на 6-те милиона, чиито живот безмилостно бе погубен на огнения олтар на нацистката машина на смъртта“, посочи вицепрезидентът.   Илияна Йотова заяви, че тяхната памет ни задължава да не допускаме злоупотреба с миналото. Вицепрезидентът определи като тревожна статистиката, според която 50% от световното население не знае за съществуването на Холокоста.   В края на словото си Илияна Йотова цитира думите на Ели Визел, които изрича при получаването на Нобеловата награда за мир: „Действието е единственият лек за равнодушието – най-коварната заплаха от всички.“ „Най-тежкият урок, който ни даде Холокостът, е никога повече да не стоим безмълвни пред деяния срещу човешките права, основно и неизменно от които е правото на живот, на достоен живот“, подчерта вицепрезидентът.\r\nБих искала моята България да беше спасила и теб – тези думи Илияна Йотова написа в своето послание в Детския мемориал. Зловещата идеология погуби 1,5 млн. невинни детски живота.\r\nВъзпоменателна плоча за спасяването на българските евреи вицепрезидентът откри и в Музея на толерантността. Илияна Йотова благодари на българската общност, на генералния консул на България в Лос Анджелис Веселин Вълчев и на всички, съпричастни към поставянето на възпоменателните плочи. „С тези плочи изразяваме и своята скръб за 11 343 евреи от територии, по това време управлявани от българските власти, които не успяхме да защитим по същия начин“, заяви вицепрезидентът.\r\nОткриването на плочите се състоя в присъствието на представители на българската общност и наследници на оцелели от Холокоста.", "date": "2019.03.04", "title": "Йотова: Помнете посланието от Холокоста (СНИМКИ)"}
{"url": "https://www.actualno.com/europe/putin-izvadi-oficialno-rusija-ot-dogovora-za-raketite-sys-sreden-obseg-news_725190.html", "text": "  Руският президент Владимир Путин подписа указ за преустановяване от страна на Русия изпълнението на ангажиментите за унищожаване на ракетите със среден и по-малък обсег на действие (РСМОД), съобщи пресслужбата на Кремъл. Документът влиза в сила от момента на подписването му.     В указа се отбелязва, че Русия преустановява изпълнението на договора до отстраняване на допуснатите от САЩ нарушения на задълженията по споразумението или до прекратяване на неговото действие.   През 1987 г. СССР и САЩ подписаха Договора за РСМОД. До юни 1991 г. договорът беше изпълнен по следния начин: СССР унищожи 1846 ракети, САЩ – 846.\r\nНа 2 февруари 2019 г., след редица взаимни обвинения в нарушаване на договора, президентът на САЩ Доналд Тръмп обяви оттеглянето на страната. Както отбеляза държавният секретар Майк Помпео, „ако Русия не се върне към пълно и подлежащо на проверка спазване на договора в рамките на период от шест месеца“ , договорът ще бъде разтрогнат.  Основните претенции на САЩ са по отношение на ракетите 9М729. Русия обаче неколкократно заяви, че стриктно спазва задълженията си по ДРСМОД.\r\nРуският външен министър Сергей Лавров наскоро каза, че Москва има доста сериозни въпроси към САЩ във връзка с изпълнението на договора от самите американци. По неговите думи, обвиненията по отношение на Москва са голословни, а предизвикваща загриженост във Вашингтон ракета 9М729 била изпитана в разрешението от договора параметри.   След анонса на Тръмп от 2 февруари Владимир Путин заяви, че Русия ще отговори огледално на решението на САЩ за излизане от ДРСМОД и също ще преустанови участието си в него. Той заяви, че Русия не е длъжна и няма да се впуска в скъпоструваща за Москва надпревара във въоръжаването.    ", "date": "2019.03.04", "title": "Путин извади официално Русия от договора за ракетите със среден обсег"}
{"url": "https://www.actualno.com/society/pitbul-nahapa-jestoko-dirigentka-vyv-veliko-tyrnovo-news_725188.html", "text": "  Питбул нападна и жестоко нахапа известна диригентка, предаде БНР.     86-годишната създателка на хор \"Търновград\" Мария Павлова е настанена в болницата във Велико Търново в тежко състояние, след като е била нападната в двора на дома си.   Кучето било отглеждано от квартиранти в имота на ул. \"Христо Караминков\" в стария град.\r\nПитбулът успял да излезе от заграждението, в което го държали, и нападнал без причина диригентката.  Помощ на жената оказали съседи, които видели случващото се. Тя била оперирана по спешност. От болницата информират, че пострадалата има счупвания и разкъсвания по ръцете и краката.\r\nЗа случая е уведомена и полицията, която е извършила оглед на мястото. Образувано е досъдебно производство.", "date": "2019.03.04", "title": "Питбул нахапа жестоко диригентка във Велико Търново"}
{"url": "https://www.actualno.com/politics/borisov-i-medvedev-otchetoha-ryst-na-stokoobmena-mejdu-bylgarija-i-rusija-news_725186.html", "text": "  За последната година стокообменът между България и Русия значително се е подобрил и това се дължи на активизираните контакти. Това заяви руският премиер Дмитрий Медведев по време на протоколната среща в Министерски съвет с премиера Бойко Борисов, предаде БГНЕС.     Руският премиер поздрави българската страна за националния празник. Стана ясно, че Федерацията има крупни проекти в България и ще продължи двустранното сътрудничество в сферите на икономиката, енергетиката и туризма.   Българският премиер от своя страна заяви, че през последните години има доста теми за дебатиране. По една или друга причина това е довело и до спад на стокообмена.\r\nБорисов разкри още, че с руския си колега обсъждат пускането на нов ферибот от Бургас до Новорусийск.  По отношение на газовата сфера Бойко Борисов открои, че страната не прави нищо по-различно освен да си напълни тръбите отново след пускането на „Турски поток“. „Не виждам причина България да няма добре развита газопреносна система и добра инфраструктура“, каза още българският премиер.\r\nСпоред Борисов по темата „АЕЦ Белене“ ситуацията е променена, след като загубихме години и европейският съд „отсече“, че двата реактора са български и трябва да си ги платим.", "date": "2019.03.04", "title": "Борисов и Медведев отчетоха ръст на стокообмена между България и Русия"}
{"url": "https://www.actualno.com/sliven/slivenskijat-mitropolit-ioanikij-chestva-svoja-80-godishen-ubilej-news_725167.html", "text": "  Сливенската духовна общественост почете 80-годишния юбилей на обичания и уважаван Сливенски митрополит Иоаникий.     Да изразят почитта си към владиката, на литургията в катедралния храм „Свети Димитър” присъстваха кметът на Сливен Стефан Радев, областният управител Чавдар Божурски, председателят на Общинския съвет Димитър Митев и много представители на църковния клир, държавната и местната власт, общественици, миряни.\r\n„Вие сте духовен водач на хората в нашата епархия. Нека силата и мъдростта продължават да бъдат Ваши спътници по пътя Ви към доброто! От мое и от името на всички граждани на община Сливен Ви желая здраве и енергия начело на Сливенската митрополия!“, изтъкна в приветственото си слово кметът Стефан Радев.\r\nОбластният управител Чавдар Божурски поздрави юбиляра и подчерта уважението си към честната му служба в името на Доброто и духовните ценности.  Още много официални поздравления и подаръци получи дядо владика по случай достолепната годишнина. Но може би най-ценният сред тях е почитта, пиетета на миряните от Сливенска епархия към неуморната му деятелност, вътрешната му сила и извисеност на истински духовен пастир.\r\nВече 58 години митрополит Иоаникий неотклонно служи на църквата. На 23 март 1980 г. е избран от клира и миряните за Сливенски митрополит.   Митрополит Иоаникий е сред най-уважаваните авторитети в Българската православна църква. Напътствията му са безценен ориентир във важни моменти за църквата, за обществения живот, а и за всеки човек в нужда. Известен е с дарбата си на писател и задълбочените си интереси по история.    Сливенският владика е почетен гражданин на гредовете Сливен, Бургас, Ямбол, Несебър и Айтос.\r\nРоден е на 2 март 1939 година със светското Иван Георгиев Неделчев в сливенското село Пет могили. През есента на 1953 г. постъпва като семинарист в Софийската духовна семинария. През 1960 г. е проет в Софийската духовна академия. На 1 април 1961 г. в мъглижкия манастир „Свети Николай“ е подстриган в монашество с името Иоаникий. На 17 март 1963 г. е ръкоположен за йеромонах от ректора на Духовната академия епископ Николай Макариополски.\r\nПрез 1964 г.  заминава на специализация в Московската духовна академия. След завръщането си в България е назначен за протосингел на Сливенската митрополия. На 24 ноември 1968 г. е възведен в архимандритско достойнство от митрополит Никодим Сливенски. В края на 1968 г. е назначен за протосингел на Старозагорска митрополия.\r\nОт октомври 1970 г. до декември 1971 г. специализира в Старокатолическия богословски факултет в Берн, Швейцария. След завръщането си в България отново е протосингел на Сливенска митрополия.   На 20 април 1975 г. в катедралата „Св. Александър Невски“ в София е ръкоположен за Велички епископ и е назначен за викарий на Сливенска митрополия.   На 23 март 1980 г. е избран, на 13 април е утвърден канонически и на 20 април 1980 г. е интронизиран като Сливенски митрополит.\r\nСлед смъртта на патриарх Максим, на 6 ноември 2012 г. групата митрополити около Калиник Врачански и Николай Пловдивски предлага митрополит Иоаникий за наместник-председател на Светия Синод, но той писмено отказва тази номинация, както и да бъде кандидатиран за патриарх. На 10 ноември 2012 г. Иоаникий участва в избора на митрополит Кирил Варненски и Великопреславски за наместник-председател на Светия Синод и отказва да се включи в последвалия бойкот от групата около Калиник и Николай.\r\nТака митрополит Иоаникий лично допринася за преодоляване на смущенията в ръководството на Българската православна църква след смъртта на патриарха и за успешното свикване на Патриаршеския събор, който през февруари 2013 г. избира Русенския митрополит Неофит за нов патриарх.\r\nЗа митрополит Иоаникий един от представителите на сливенската интелигенция написа: „Щастливи сме, че на престола на Сливенска епархия ние имаме уважаван пастир за честно служение на църквата и народа. В негово лице виждаме следовник на възрожденската традиция на българската църква и пример за днешни и утрешни водачи, за клира и за миряните. Да му пожелаем крепко здраве и много духовни сили, за да може със своята мъдрост и опитност още много години да служи все тъй предано на Църквата и на Отечеството”.", "date": "2019.03.04", "title": "Сливенският митрополит Иоаникий чества своя 80-годишен юбилей"}
{"url": "https://www.actualno.com/actualno/bylgarite-proiznesoha-prisyda-na-shipka-chuhte-li-ja-news_725110.html", "text": "  Всяка година на 3 март, ние си припомняме за , което с невероятния си героичен и мъченически подвиг, печели .     Вперили гордия си взор към славното минало, български мъже и жени поемат пътя към Шипка, за да отдадат своята почит към на въстаниците. Тържествени венци се поднасят от името на политическите фигури, които представят лицето на България пред света.\r\nПри поднасянето на цветята от името на премиера Бойко Борисов, се чуха от страна на присъстващите българи на Шипка. На няколко пъти се чуха призиви за \"Оставка\" и викове \"Мафия\". Никакви социологически проучвания не могат да прикрият своеобразната Тя беше произнесена не само към премиера, но и като цяло към българската .\r\nЧувствам се длъжен да ви попитам, ? В наши дни, опасен изглежда въпросът \"от какво сме се освободили преди 141 години?\". От турско робство? Не, неуместно, казват новоизлюпилите се историци - ще обидим турските \"партньори\". Османско присъствие? Тук вече кипва кръвта и на спокойните българи, твърде нагло е вземалите за кръвен данък данък български деца и превърнали ги в еничари, просто а са \"присъствали\" на наша територия .Стискаме си ръцете на \"османско иго\", да няма недоволни. Че нали знаете, Бойко хич не обича да има такива.  Връщам се отново към , защото е главният представител на днешната политическа власт и би било неуважително да го подмина. с две изречения. В своето всепризнатият \"магистрален крал\" така и не написа от какво и кого сме се освободили преди 141 тодини. Не пропусна да изтъкне обаче за \"етническата толерантност\", на която се наслаждаваме и за \"уважението на \"външнополитическите ни партньори\". Това обръщение на премиера беше добра представителна извадка на цялото му управление. Страхливо, сухо и изглеждащо като жалък опит да угоди на всички. Разбира се, от него не могат да се очакват популистки изхвърляния във възржденски стил, като на по-малкия си \"партньор\" и министър на отбраната Красимир Каракачанов, чието одобрение също спада непрекъснато\r\nНо нека погледнем истината в очите. В България има бази на САЩ, за които те не плащат никакъв наем и в които действат законите на атлантическите ни партньори. Наскоро България се съгласи на договорка за закупуването на американски военни самолети, като на практика даде \"празен чек\", в който ще бъде нанесена неясна за нас сума за непроизведените още изтребители. Публична тайна е, че българската политика се прави повече в американското посолство, отколкото в българския парламент. Български политици възторжено приемат насочването на ракети срещу Русия от българска територия и окончатлното ни превръщане в удобно \"прокси\", застрашено пряко при военен конфликт.\r\nСъщевременно България изглежда като пряко подчинена на всяко хрумване на чиновниците  от различните европейски институции. Поставени в условията на тотална икономическа  зависимост от подаянията на Европейския съюз, се лишаваме от възможността да водим самостоятелна и суверенна политика. Самият ЕС е структуриран така, че на практика големите държави в него, вземат всички важни решения, незанисимо от мненията и интересите на по-малките.    Що се отнася до енергетиката пък, България остава в пряка зависимост от Русия. Което поставено в контекста на крайно русофобския модерен дискурс на българската политическа сцена, създава предпоставки за неприятности. \r\nИ така отново ви задавам директно неприятните въпроси. България свободна и суверенна държава ли е? Независима и обединена страна ли е? И какво е бъдещето на българите в България? Има ли наистина етническа толерантност или градим къща от кибрит?\r\nИстината е, че бъдещето на България няма да се реши нито във Вашингтон, нито в Москва или Брюксел. То ще се реши от изборите, които ние правим. Дали ще останем или напуснем, дали ще сме послушни или свободни, дали ще сме готови да се борим за страната си като Опълченците на Шипка или предпочитаме да живеем като доволни свине, служейки на чужди господари, отдадени на консуматорски инстинкти. \r\nАвтор: ", "date": "2019.03.04", "title": "Българите произнесоха присъда на Шипка - чухте ли я?"}
{"url": "https://www.actualno.com/europe/reformatorite-specheliha-izborite-v-estonija-pet-partii-vlizat-v-parlamenta-news_725135.html", "text": "  По предварителни данни след преброяването на бюлетините от всички избирателни секции естонската Реформаторска партия печели 28.8% от гласовете, което ѝ дава право на 34 мандата в 101 местния парламент.     След нея се нарежда центристката партия си 23% ( 26 мандата), а след нея е крайнодясната консервативна народна партия със 17.8% - (19 мандата).   Последните две партии, които ще намерят място в парламента са Исама с 11.4% (12 мандата) и Социалдемократическата партия с 9.8% (10 мандата) се съобщава от доклада на Централната избирателна комисия, предава РИА Новости.\r\nИзбирателната активност е била 63.1%, като е по-ниска от тази при предишните избори през 2015 г., когато беше 64.2%.  Правото за сформиране на кабинет се дава на партията спечелила първо място на изборите.\r\nСпоред правилата за да влязат в парламента партиите трябваше да преминат 5% бариера.", "date": "2019.03.04", "title": "Реформаторите спечелиха изборите в Естония, пет партии влизат в парламента"}
{"url": "https://www.actualno.com/smolyan/remont-na-planetariuma-i-peshehodnata-zona-objavi-obshtina-smoljan-news_725141.html", "text": "  Ремонт на планетариума и пешеходната зона в Смолян обяви община Смолян. Сградата на бившия тубдиспансер пък ще бъде превърната в Дневен център за подкрепа на лица с различни форми на деменция , става ясно от публикации в сайта на Агенцията за обществени поръчки.     За планетариума е предвиден основен ремонт, който включва мерки за енергийна ефективност, както и осигуряване на достъп за хора с увреждания, подмяна на подови настилки и облицовки, полагане на нови мазилки и боядисване с латекс. Вертикалната планировка предвижда изграждане на рампи и направа на настилки от тротоарни плочи.   Конструкцията на съществуващата сграда е монолитна, скелетно-гредова. Състои се от колони, греди, стоманобетонови рамки, стоманобетонова черупка (купол) и стоманобетонови плочи. Застроената й площ е 972 кв. метра.\r\nПрогнозната стойност на поръчката е 1 386 600 лева. Средствата са осигурени от Оперативна програма „Региони в растеж“.  За пешеходната зона на стария център в Смолян е предвидено фрезоване на съществуващата настилка и полагане на нова от щампован бетон, демонтаж на стари и полагане на нови цветни бордюри, почистване и обработка на фуги, импрегниране и лакиране на цялата пешеходна зона. Прогнозната стойност на обекта е 375 000 лв., осигурени с постановление на Министерския съвет. Ремонтът обхваща основно участък от клуб „Топ Старс“ до сградата на Областна дирекция на МВР – Смолян. Предвижда се и частичен ремонт на засегнати участъци от цялата пешеходна зона. Също така е предвидено импрегниране и лакиране на щампования бетон по цялата дължина на пешеходната зона, както и почистване, оформяне и обработка на фугите с подходящ хидроизолационен пълнител.       За бившия тубдиспансер, който се намира до Професионалната гимназия по икономика, е предвидено преустройство в дневен център за нуждите на гражданите с различна форма на деменция и в подкрепа на техните семейства, както и благоустрояване на дворното пространство.\r\nСградата е монолитна, стоманобетонна. Междуетажните конструкции са плочи, а вертикалните носещи елементи са колони и шайби. Покривната конструкция е скатна, дървена, с покритие от керемиди.\r\nПредвидено е изграждане на нова асансьорна клетка, разрушаване на леки преградни стени, подмяна на подови настилки и облицовки, полагане на нови мазилки и боядисване с латекс. Вертикалната планировка включва оформяне на рампа, стълбища, зелени площи, настилки от тротоарни плочи и бордюри. Площта, засягаща преустройството на сградата е 863 кв.м. Предвидените за целта средства са в размер на 392 000 лева, осигурени от Оперативна програма „Региони в растеж“.   ", "date": "2019.03.04", "title": "Ремонт на планетариума и пешеходната зона обяви община Смолян"}
{"url": "https://www.actualno.com/politics/rosatom-e-gotova-da-dostroi-aec-belene-v-kratki-srokove-news_725146.html", "text": "  Държавната руска корпорация „Росатом“ е готова наравно с други претенденти в България и е способна да завърши изграждането на този обект в кратки срокове. Това заяви пред журналисти първият заместник-ръководител на руската правителствена администрация Сергей Приходко, предаде ТАСС.     \"Сега ние виждаме конструктивната нагласа на настоящото българско правителство, което . Руската компания е готова наравно с други компании да участва в конкурсните процедури\", каза Приходко.   По думите му Русия притежава , отговарящи на най-висшите изисквания за безопасност, а „Росатом“ е . Приходко също така припомни, че основното технологично оборудване на централата вече е произведено и се намира в България. Руските специалисти са изпълнили голям обем от работа по проектирането и лизенцирането, допълни той.\r\n\"Всичко това говори в полза на това, че „Росатом“ е и да участва в качеството на партньор във всички жизнени цикли на АЕЦ-а\", добави той. Приходко заключи, че веднага щом в София бъдат взети необходимите решения, може да се пристъпи към предметни консултации, в това число и относно финансово-икономическия модел на проекта и възможните форми на неговата поддръжка.  Има различни оценки на и отговорът от страна на Русия, но е очевидно, че трябва да говорим за сериозното подкопано взаимно доверие, коментира още първият заместник-ръководител на руското правителство, цитиран от РИА Новости.\r\nПриходко отбеляза, че \" , които възпрепятстват пълноценното сътрудничество между Русия и държавите от ЕС, включително в търговската и икономическата сфера\". Очевидно, без санкции, европейският бизнес би могъл да направи много повече пари на руския пазар. Загубите на ЕС в санкциите са различни”, каза Приходко, отговаряйки на въпроса има ли някакви изчисления за загубите, понесени от българските икономически оператори в резултат на тези санкции на ЕС и руските реакции за ограничаване.\r\nТой обаче поясни, че . \"Взаимното доверие над което всички ние работихме дълго и упорито беше сериозно подкопано, и ще бъде много трудно да се възстанови\", каза представителят на руския кабинет на министрите.       Сергей Приходко обърна внимание на факта, че „ “.\r\n\"Необходимо е да се води но първата стъпка в тази посока трябва да бъде направена от този, който е произвел цялата тази бъркотия, а именно Европейския съюз\", заключава Приходко.\r\nПо повод думите на Приходко, председателят на Българския енергиен форум Иван Хиновски поясни, че .\r\n\"Росатом\" винаги е проявявал интерес към АЕЦ \"Белене\". За тях той е стратегически важен, защото е нов проект в еврозоната. Има разлика обаче дали искаш да строиш, или да инвестираш в даден проект. по-нататък\", каза Хиновски пред bTV.\r\n\"Проектът влиза в една задънена улица, в която очевидно нито един инвеститор няма да започне проекта Ще се окаже, че единствената възможност е проектът да бъде държавен\", каза Иван Хиновски.      Припомняме, че днес се очаква да започне официалната визита на руския премиер Дмитрий Медведев, по време на която може да бъде предложен експортен кредит за АЕЦ \"Белене\". Очаква се по време на визитата на Медведев да бъде обсъдена и темата за \"Турски поток\".", "date": "2019.03.04", "title": "\"Росатом“ е готова да дострои АЕЦ „Белене“ в кратки срокове"}
{"url": "https://www.actualno.com/crime/iskat-postojanen-arest-za-bashta-prebil-jestoko-14-godishnata-si-dyshterja-news_725152.html", "text": "  Искат постоянен арест за бащата, който на 1 март преби 14-годишната си дъщеря. Детето е все още в болница с травми в корема, главата и със счупен нос, съобщи bTV.     Предвиденото в закона наказание за този вид престъпление е лишаване от свобода от 2 до 10 години.   \"Обвиненията, които към настоящия момент са повдигнати, са за нарушение на заповед за защита от домашно насилие. Има издадени две заповеди от август и юни 2018 г. Другото повдигнато обвинение е свързано със закана за убийство към детето\", обясни говорителят на Районната прокуратура Вяра Алексиева.\r\nПредстои събирането на доказателства, тъй като разследването е в начален етап. При наличието на такива ще бъде повдигнато и обвинение по новия текст от Наказателния кодекс за домашно насилие, по време на което е причинена телесна повреда.  Според Алексиева промените в НК са необходими заради зачестилите случаи. По този начин работата ни е значително улеснена, защото с всички способи на закона бихме могли да защитим пострадалия и да преследваме извършителите, коментира Алексиева.\r\nПо първоначални данни детето е със средна телесна повреда, но предстои съдебно-медицинска експертиза.   Майката на пострадалото дете Ирина Янкова разказа, че по време на развода бащата е поискал трите им деца да бъдат изслушани в съда. Според нея под влияние на баща си и от страх децата са казали, че искат да останат при него    \"Физическият и психически тормоз от негова страна към мен продължи и след развода. Така бях принудена да замина при родителите си\", разказа Ирина.\r\nТя е била заплашвана с убийство. Бившият й съпруг дори е опирал нож в гърлото й.\r\nВъв вторник се свиква спешен координационен механизъм, в който ще участват полицията, прокуратурата и училището, в което е преместено детето, както и Закрила на детето.", "date": "2019.03.04", "title": "Искат постоянен арест за баща, пребил жестоко 14-годишната си дъщеря"}
{"url": "https://www.actualno.com/analysis/sasht-i-kitaj-sa-blizo-do-postiganeto-na-tyrgovska-sdelka-news_725132.html", "text": "  САЩ и Китай са близко до постигането на важна с която и двете страни ще смъкнат митата, които вдигнаха заради търговската война.     Преговорите между държавите постигнаха прогрес и финалното споразумение е близо, твърдят от The Wall Street Journal, като цитират източници и от двете страни.   Сделката ще бъде много добре приета от финансовите пазари, които страдат заради търговския конфликт между двете най-големи икономики.\r\nОт вестника твърдят, че миналия месец във Вашингтон двете страни са , което значи, че официалната сделка може да бъде готова до края на март да е готова, когато американския президент Доналд Тръмп и китайския му колега Си Дзинпин ще се срещнат в Европа.  Стресът обаче остава, тъй като споразумението може да доведе до сериозно недоволство заради отстъпките предвидени в него.\r\nСпоред докладите китайците са се съгласили да намалят митата си и да намалят правилата си за производството за земеделски стоки, химикали и автомобилни продукти.\r\nКитайските преговарящи е трябвало намалят митата си за внос на коли под сегашните 15%, се казва още във вестника.       Този ход отговаря на множеството искания от страна на американския президент за намаляването на търговския дефицит на САЩ с Китай, като Пекин обещава да купува суровини от Америка, включително и природен газ.\r\nДвете страни продължават да преговарят по въпроси, свързани с китайските индустриални политики, които според САЩ дават на местни, и най-вече държавни, компании преимущество.\r\nМиналата седмица американският търговски представител Робърт Лайтйзър заяви, че позицията по отношение на интелектуалната собственост е близо една трета от обема на работния документ в рамките на преговорите от над 100 страници, посочва още в. Wall Street Journal.\r\nПо повод на отбелязания напредък при преговорите Тръмп се отказа от ултиматума към КНР за постигане на споразумение не по-късно от началото на март.\r\nТова означава, че заплахата от въвеждането на наказателни мита върху китайския внос на сума 200 млрд. долара за момента е отстранена.   ", "date": "2019.03.04", "title": "САЩ и Китай са близо до постигането на търговска сделка "}
{"url": "https://www.actualno.com/asia/indija-i-pakistan-otnovo-si-razmeniha-udari-news_725156.html", "text": "  Размяна на удари между индийските и пакистанските военни е имало тази сутрин в района на Кашмир, съобщи говорителят на индийското министерство на отбраната полковник Деведнедр Ананд, предаде РИА „Новости.     „Тази сутрин, около 3.00 часа пакистанската армия без причини наруши режима на прекратяване на огъня, обстрелвайки сектора Акнур. Нашите военни откриха ответен огън. Стрелбата продължи до около 4.00 маса“, уточни той.   За момента не се съобщава за жертви. Всички училища в радиус от 5 км от линията на контрол остават затворени.\r\nПрез последните седмици обстановката в Кашмир, който се оспорва от Индия и Пакистан, сериозно се изостри.  Причината стана атентат от 14 февруари, когато камикадзе се взриви в близост до колона на индийската военизирана полиция. Загинаха 45 души. Отговорността пое ислямистката групировка „Джаиш е-Мохамед“.\r\nИндия обвини Пакистан, че подкрепя терористичната организация.   Инцидентът усложни и без това напрегнатите отношения между Делхи и Исламабад и отново постави региона на ръба на военен конфликт.    Международната общност е обезпокоена от влошаването на отношенията между двете ядрени държави и ги призовава за сдържаност.", "date": "2019.03.04", "title": "Индия и Пакистан отново си размениха удари"}
{"url": "https://www.actualno.com/society/jiteli-na-gorubljane-zatvarjat-carigradsko-shose-ochakva-se-goljam-trafik-news_725159.html", "text": "  Собственици на терени в квартал \"Горубляне\" ще излязат на протест днес следобед. Очаква се това да генерира сериозни задръствания, защото се очаква много хора да се завърнат в София от почивка в страната и чужбина.     Демонстрацията е планирана за 16.00 часа и ще блокира кръстовището на \"Цариградско шосе\" с улиците \"Павел Красов\" и \"Димитър Пешев\", съобщава БНР.\r\nХората от квартала са недоволни от решението на Столичната община да се прави парк върху техни терени. Те настояват за обществено обсъждане и ако се стигне до изграждането на парк, Общината да им плаща наем.   При първия протест през февруари жителите посочиха като причина за недоволството и липсата на детски площадки, на канализация и градски транспорт.  Собствениците водят четири дела в Страсбург. Сезирали са и главния прокурор, че Столичната община умишлено блокира процеса на възстановяване на собствеността.\r\nВ същото време върху взетите им частни земи се дава право на строеж на частно училище и са изсипвани строителни отпадъци, за които са предупредени, че трябва да бъдат изчистени.\r\nОт \"Пътната полиция\" очакват, както всеки последен почивен ден, движението към столицата да е натоварено и затова от 14.00 до 20.00 часа движението на камиони над 12 тона ще бъде спряно по автомагистралите и основните пътища.    ", "date": "2019.03.04", "title": "Жители на \"Горубляне\" затварят \"Цариградско шосе\", очаква се голям трафик"}
{"url": "https://www.actualno.com/balkani/inflacijata-v-turcija-spadna-pod-20-news_725163.html", "text": "  Турската инфлация спадна под 20% за пръв път от август миналата година, достигайки 19,67% през февруари, сочат данните на официалната статистика.     Потребителските цени намаляха след 15-годишния връх, който беше регистриран през октомври, но инфлацията се повиши през януари и достигна 20,35% спрямо 20,30% през декември.   Най-високият месечен ръст е регистриран в здравеопазването - с 2,48%, сочат данните на турското статистическо бюро (TUIK).\r\nПрез януари турската централна банка намали прогнозата си за инфлацията за 2019 г. до 14,6% в сравнение с предишните 15,2%.  Цените на храните се повишиха едва с 0,9% през февруари, след като нараснаха с 6,4% през януари, като спадът отразява стремежа на Анкара да понижи цените.\r\nВ навечерието на местните избори, които ще се проведат на 31 март, турските власти създадоха свои собствени зеленчукови щандове, продавайки продукция на много по-евтина цена, за да принудят пазарите да понижат цените си.   ", "date": "2019.03.04", "title": "Инфлацията в Турция спадна под 20 %"}
{"url": "https://www.actualno.com/education/bylgarija-e-dala-11-mln-lv-za-205-nedelni-uchilishta-news_725166.html", "text": "  11 105 438 лева е отпуснала българската държава за 205 неделни училища. В Испания те са 50 и ги посещават 3 500 деца. Близо 2 милиона лева от бюджета на МОН се отделят за обучението и дейностите по фолклор и родолюбие за училищата в Испания тази година.     Това разкри министърът на образованието и науката Красимир Вълчев, който участва във форум, посветен на възможностите за електронно обучение по български език.   Форумът, организиран от Асоциация „Малага-България“, събра представители на училища от Великобритания, Канада, Австрия, Германия, Кипър, Украйна и Испания.\r\nМинистър Вълчев посочи, че електронно обучение е начин за разширяване на обхвата на учениците. Ще има и обучение на учителите, което ще им позволи да подготвят по-добре учениците за сертифициране на компетентностите им по „Български език и литература“ по общата европейска езикова рамка.  Училищата, които увеличават броя на учениците в друго населено място, откриват обучения на втори и трети адрес, провеждат тестове за сетрифициране на знанията по български език и увеличават броя на децата в подготвителна група, получават допълнителни средства от българската държава.\r\nСъздава се и възможност за подготовка на кандидат-студенти за прием в български висши училища по български език и литература, по история и география на България. Във форума участваха представители на ИТ фирми от България, които предоставят възможности за електронно обучение в чужбина, както и преподаватели от Софийския университет „Св. Климент Охридски“ и ПУ „Паисий Хилендарски“.   Министър Вълчев отбеляза колко е важно чрез езика, традициите и културата да се съхрани обичта към България. По думите му това е особено полезно за родените в друга държава. Затова и МОН подпомага както обучението по роден език, история и география, така и часовете по родолюбие, свързани със съхраняване на националната идентичност.    ", "date": "2019.03.04", "title": "България е дала 11 млн. лв. за 205 неделни училища "}
{"url": "https://www.actualno.com/health/zashto-da-vkluchish-bio-produkti-v-menuto-si-news_723289.html", "text": "  Да вземем правилния избор в супермаркета често може да бъде трудна задача. Има толкова много продукти, от които да избирате, че мисията става почти невъзможна. Голяма част от асортимента пък съдържа вещества, които могат да навредят сериозно на тялото ни. Изборът става стократно по-труден, когато пазаруваме за децата си и искаме да знаем какво съдържат различните храни. Ето защо се засилва приемът на био продукти, които имат гарантирано качество и доказан произход. А ако се чудите дали си заслужава наистина да инвестирате в тях, ето няколко причини да го направите.      Сертификатите, които този тип продукти притежават, не само гарантират, че в тях няма вредни химикали, но също така гарантират, че не са ГМО. Ето защо био земеделието се противопоставя сериозно на големите химически корпорации, които замърсяват световните храни и полета.   Изчислението е просто – биологично чистите продукти получават хранителните вещества от здрава и богата почва. За разлика от тях, \"обикновените\" производители разчитат на изкуствени торове, произведени от изкопаеми горива, за да расте реколтата по-бързо.     Точно както вашият избор в магазина диктува вашето здраве, тези продукти диктуват здравето на земята. Неорганичните храни се пръскат с изключително токсични химикали, които убиват всичко, различно от самата реколта. А след като всички живи организми бъдат убити, те се заменят със синтетични торове, направени от още по-токсични химикали. Хербицидите и пестицидите не правят разлика между добри и лоши буболечки, просто ги убиват всички. За да има живот на земята, нашата задача е да поддържаме определено ниво на биологично разнообразие - от най-големите бозайници до най-малките насекоми. Биологичното земеделие практикува здравословни техники за отглеждане, които имат за цел да поддържат необходимото ниво.   В  него ще научите кой е  идеалният хляб за всяка разядка и как да направите най-хубавото барбекю. В новото издание на списанието ще разберете повече за полезните свойства на яйцата и защо трябва редовно да присъстват в менюто ви.  Освен че можете да прочете интересни статии и рецепти, в него ще намерите и    Ако сте от хората, които обичат да готвят, можете да свалите и мобилното приложение на BILLA Кулинариум. В него ще намерите над 300 видео рецепти и авторски   предложения на Chef Виктор Ангелов. Така всеки ден можете да експериментирате в кухнята.   ", "date": "2019.03.04", "title": "Защо да включиш био продукти в менюто си?"}
{"url": "https://www.actualno.com/america/silno-tornado-udari-sasht-ima-desetki-zaginali-news_725136.html", "text": "  Десетки американски граждани загинаха в резултат на торнадо в окръг Лий в щата Алабама, съобщава РИА Новости, цитирайки местен телевизионен канал.     Според свидетели сред загиналите има и 8 годишно дете. в резултат на торнадото 10 хиляди човека са останали без електричество.   Шериф Джей Джонс заяви, че все още се изкарват хора под развалините и има хора с доста сериозни наранявания в болниците.\r\n„Предизвикателство е огромното количество отломки, където по-голямата част от домовете се намираха”, каза той пред CNN.  Според Националната метеорологична служба на САЩ торнадото е се е движило с 266 км./ч. Шерифа определя нанесените щети като „катастрофални”.", "date": "2019.03.04", "title": "Силно торнадо удари САЩ, има десетки загинали"}
{"url": "https://www.actualno.com/viewpoint/dokoga-shte-se-pravite-che-gi-njama-news_724922.html", "text": "  Обикновено пиша коментари по актуални теми от политическия и обществения живот в България. Този път обаче, смятам да ви разкажа две , .     Започвам направо с кратките истории, които си заслужава да бъдат разказани. На улицата ме спира възрастен мъж и ме моли да му купя парче хляб. Смилявам се над него и му купувам хляб и салам. а той ми разказва, че е пенсиониран учител. Получава от 200 лева, които му стигат само за лекарства.   Само около седмица по-късно отново ме сполетява подобна история. В този случай обаче \"главен герой\" е възрастна жена, която се оказа бивша медицинска сестра.\r\nСценарият е изключително подобен, като и в двата случая в очите на възрастните хора се четеше нещо, дори по-силно от тъгата - срам. Те бяха силно засрамени от това, което им се налагаше да правят, за да оцелеят. Наведени глави, очи прикриващи сълзи и едно тъжно усещане от тях, че не са се справили и са стигнали дотук.  Но знаете ли, . Когато възрастните хора, които на практика са изградили държавата, са поставени на тогава има нещо много сбъркано в цялостната ни концепция за държава.\r\nИскрено съжалявам, че в забързаното си ежедневие не отделих повече време, за да разбера подробните истории за живота на тези хора. Не знам дали те биха били интересни за много хора. Но дори и да не са, пак бих го направил. Защото има неща, които са по-важни от \"трафика и вайрълите\".   В публичното пространство непрекъснато се появяват разни , призвани да ни обяснят как всъщност пари в държавата няма и всякакво вдигане и преизчисляване на пенсиите и невъзможно. Както е \"невъзможно\" и да спре     Защото истината е, че за всичко има начин. но липсва желание и воля от страна на всички власти и придворните им експерти. И друг път съм писал за реалната икономическа ситуация в България и че мижавият растеж всъщност е , защото е многократно по-малък дори от тези на страните от нашата черга. Дори и този растеж е абсолютна заблуда, защото се случва в условие на непрекъснато намаляване на преките чужди инвестиции и увеличаване на цените.\r\nРано или късно неминуемо ще се стигне и до по-неблагоприятно икономическо положение, а . Тогава ще се спукат и всякакви балони за минимална безработица, а липсата на качествени кадри за частния сектор ще се усети болезнено.\r\nИ именно тогава ще дойде моментът за тези, които се имат за недосегаеми да разберат, че . И тя не може вечно да се прехвърля на българския народ. Не е лошо някои от тях да се върнат в училище и отново да прочетат някои емблематични творби. Силно препоръчвам \"Приказка за стълбата\" и \"Защо не убиват старите хора\". Следващият им ход вероятно ще е да извадят и тях от учебниците. Да не обременяват децата. За какво им е да четат, или да мислят?!   Автор: ", "date": "2019.03.04", "title": "Докога ще се правите, че ги няма?"}
{"url": "https://www.actualno.com/varna/pojar-izbuhna-v-sklad-za-peleti-vyv-varna-news_725150.html", "text": "  Пожар избухна в склад за дървени палети във Варна. Няколко автомобила, автобус, лодка и джет са засегнати, съобщиха от ОДМВР - Варна.     Сигналът за пожара е подаден около 7:45 ч. Огънят е възникнал в хале, намиращо се на ул. \"Девня\" (срещу жп прелез). На място са изпратени 4 противопожарни автомобила.   Установено е, че пожарът е обхванал около 1 дка площ. Засегнати са дървени палети, три автомобила, микробус и автобус, лодка и джет.\r\nПричините за инцидента все още са в процес на изясняване.  Към момента пожарът е потушен. Действията по разчистване продължават.", "date": "2019.03.04", "title": "Пожар избухна в склад за пелети във Варна"}
{"url": "https://www.actualno.com/bgfootball/levski-objavi-cenite-na-biletite-za-derbito-s-ludogorec-news_725170.html", "text": "  Ръководството на \"Левски\" пусна в продажба билетите за дербито с Лудогорец в неделя от 25-ия кръг на Първа професионална лига. Разликата между двата тима в класирането е пет точки и при успех на \"сините\" шансовете им за титлата стават съвсем реални.     Футболистите на Георги Дермеджиев ще очакват огромна подкрепа от публиката на ст. \"Георги Аспарухов\", тъй като с резултатите си в последните двубои завишиха очакванията към себе си.\r\nПропуски ще се продават във феншопа на сектор \"STRABAG\" на стадион \"Виваком Арена Георги Аспарухов\" всеки ден от 10:00 до 19:14 часа.   Желаещите ще могат да си закупят билет също така от касите на Еventim, както и в партньорските каси: бензиностанции OMV, Technopolis, Български пощи, книжарници Orange, билетен център НДК.  В деня на мача (10.03.) билети ще се продават на касите пред Сектор \"STRABAG\" и на тези на ул. Тодорини кукли 47 от 12:00 до края на първото полувреме.\r\nРъководството оповестява, че няма да е възможно свободно преминаване между отделните сектори на територията на спортното съоръжение, което означава на и около стадион „Виваком Арена Георги Аспарухов“.\r\nТова означава, че закупилите си билет за избрания от тях сектор, ще могат да влизат към стадиона от определените за този сектор подстъпи към съоръжението.    официалния сайт на Левски.   Цени на пропуските за срещата:\r\nСектор \"STRABAG\" - 12 лв. (Блок 3), 18 лв. (Блок 5 и 6), 21 лв. (Блок 3 и 4), 23 лв. (Блок 1,2 и Прес ложа), 35 лв. (Ложа 2 и 3), 70 лв. (VIР -достъп до VIР салона с кетъринг).\r\nСектор \"В\" - 12 лв.\r\nСектор \"Б\" - 9 лв.   Сектор \"Г\" - 9 лв. (гости)", "date": "2019.03.04", "title": "\"Левски\" обяви цените на билетите за дербито с Лудогорец "}
{"url": "https://www.actualno.com/society/bylgarija-e-sred-naj-netolerantnite-strani-spored-amerikansko-prouchvane-news_725172.html", "text": "  Сред най-нетолератните страни в ЕС е наредена България, според проучване на Университета на Невада, събрало данни от допитвания, обхванали общо 450 хил. души в 100 страни.     Още по назад от нас в класацията на европейските държави са наредени единствено Литва, Естония, Румъния и Чехия, цитира проучването в. Сега.   Като пример за сред държавите от ЕС са дадени Швеция, Испания, Франция и Дания.\r\nНа челна позиция сред стоте страни, за които има данни, е посочена Аржентина – предимно заради предполагаемата голяма търпимост към и религии (без исляма).  Изследователите използват за мярка какъв процент от респондетите не биха искали да имат съсед от различна религия. Приведените във вид на графика резултати показват, че колкото по-висок е БВП на една държава, толкова по-толерантни са гражданите ѝ – изключение сред богатите страни е само Япония. Най-бедни, но и най-нетърпящи различия са Армения, Йемен, Индия и Бангладеш, а от европейските страни – Латвия, Естония, Румъния и България, близо до тях по показатели са Полша, Хърватия и Унгария.\r\nБългария се намира горе-долу на същото място в подредбата и когато се уточни от каква религия би бил потенциалният съсед. Негативното отношение се увеличава, ако той е мюсюлманин (надминавайки 25%) и остава на близко до средното ниво за съседи хиндуисти.   Интересното е, че румънците, словаците и чехите са много по-предубедени спрямо хиндуистите, отколкото спрямо мюсюлманите. Нежеланието на българите да имат за съсед евреин е горе-долу на същото ниво като средното, но там разликата със западноевропейските държави е по-голяма.    По подобен начин изглежда картината и по отношение на предразсъдъците спрямо хора от друга раса. Изключение правят само ромите, срещу които предразсъдъците са много по-високи, макар отново да намаляват от около 70% нежелаещи ги за съседи в Литва и Словакия до около 25% в Швеция, която е най-толерантната страна в ЕС. Впечатление прави и богатата Италия, където предразсъдъкът е почти толкова висок, колкото у литовците и словаците. Процентът българи, които не биха искали циганин за съсед, е около 50.", "date": "2019.03.04", "title": "България е сред най-нетолерантните страни, според американско проучване"}
{"url": "https://www.actualno.com/interest/otkriha-unikalen-100-karatov-diamant-v-mina-v-jakutija-news_725134.html", "text": "  Руската компания „Алроса“ – световен лидер в добива на диаманти, показа уникален скъпоценен камък с тегло от почти 100 карата, който е бил открит в една от мините в Якутия, съобщава RT. Това е вторият най-голям диамант, откриван в това съоръжение.     Брилянтът, който е с формата на осмостен, е бил открит в мината „Заполярная“, която е част от диамантеното находище Веркне-Миское, на 17 февруари. Макар да има леки примеси, необработеният камък е почти прозрачен с лек видим жълт оттенък.\r\nНаскоро откритият диамант доказва, че мината в Якутия, която е най-големият инвестиционен проект на „Алроса“ има огромен потенциал, се посочва в изявление на компанията.\r\nПредишният голям диамант с тегло от 51,49 карата е открит в мината през миналата година – малко след пускането в експлоатация на съоръжението на 31 октомври.  „Алроса“ обяви, че ще инвестира 60 милиарда рубли (910 милиона долара) в проекта до 2042 година.\r\nСпоред експертите запасите на находището са достатъчни, за да може да се експлоатира в следващите поне 20 години и се очаква да добива около 1,8 милиона карата диаманти годишно.", "date": "2019.03.04", "title": "Откриха уникален 100-каратов диамант в мина в Якутия "}
{"url": "https://www.actualno.com/society/prognoza-za-vremeto-4-mart-ponedelnik-news_725129.html", "text": "  Днес ще преобладава слънчево време с максимални температури от 15 до 20 градуса. През нощта облачността ще се разкъсва и намалява до предимно ясно време. Ще духа слаб до умерен вятър от юг-югозапад. Минималните температури ще са между минус 2° и 3°. Вятърът ще се ориентира от запад-югозапад, в крайните източни райони от югоизток и ще е слаб до умерен. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ). Атмосферното налягане ще се понижава и ще е по-ниско от средното за март.     По Черноморието ще е предимно слънчево. Ще духа слаб до умерен югозападен вятър, който около обяд ще се ориентира от югоизток. Максималните температури ще са 8°-13°. Температурата на морската вода ще е около 7°. Вълнението на морето ще бъде 1-2 бала.   В планините ще е предимно слънчево. Ще духа до умерен вятър от запад-северозапад. Максималната температура на височина 1200 метра ще е около 5°, на 2000 метра - около 0°.\r\nИ във вторник максималните температури на места ще достигат 18°-20°. По-късно през деня в Дунавската равнина вятърът ще се ориентира от северозапад. Облачността ще се увеличава и към вечерта в Северозападна България ще превали слаб дъжд. През нощта срещу сряда на места от запад на изток ще превали слаб дъжд, но впоследствие облачността бързо ще се разкъсва и намалява. В сряда ще духа до умерен северозападен вятър и температурите временно и съвсем слабо ще се понижат. През средата на седмицата ще е без валежи, с разкъсана облачност, предимно висока. В четвъртък вятърът ще се смени с юг-югозападен.  ", "date": "2019.03.04", "title": "Прогноза за времето - 4 март (понеделник)"}
{"url": "https://www.actualno.com/analysis/povecheto-makedonci-sa-s-polojitelno-mnenie-za-bylgarija-news_725131.html", "text": "  Близо 59% от македонските граждани имат положително отношение към България. Това показва проучване на общественото мнение в страната, проведено за \"Сител ТВ\", предаде БНТ.     Отношението на македонските граждани към техните съседи е различно. Преобладаващо е за Сърбия (78.6%), България (58.8%) и Гърция (55.7%).    е мнението за Албания (46.9%) и за Косово (49.1%), като нагласите на анкетираните по отношение на Гърция и България са спрямо проучване от 2017 г.\r\n42.7% от анкетираните смятат, че македонската страна е водила по   Що се отнася до компромисите за постигане на договора, за мнозинството от гражданите (49.1%) е неприемливо македонската страна да преговаря, без да се застъпва за правата на македонското малцинство в България.\r\nЗа 46.1% , докато съвместното празнуване на исторически събития и личности е неприемливо за 41.3% и приемливо за 36.1% от гражданите.   Относно от македонци броят на гражданите, които го подкрепят, е почти идентичен (36.9%) с тези, които не го подкрепят (35.1%).    Бившият премиер Бучковски изрази задоволство, че в началото на първата година от мандата на сегашния премиер Зоран Заев, откритите въпроси със съседите България и Гърция се решават.\r\n„ . Това е вятър в гърба за бъдещето. За Заев и Димитров беше ясно, че без да решат откритите въпроси със съседите, не може да се продължи напред“, посочи той.", "date": "2019.03.04", "title": "Повечето македонци са с положително мнение за България"}
{"url": "https://www.actualno.com/chronicles/v-london-e-pusnat-pyrvijat-elektricheski-tramvaj-news_725054.html", "text": "  През 19 век, в резултат на разрастването на градовете и промишлените предприятия, отдалечаването на местоработата от местоживеенето на градските жители, се задълбочава проблемът с градския транспорт. Появилите се омнибуси скоро получават сериозна конкуренция в лицето на железопътните конни състави. Първият в света конен трамвай е открит през 1828 г. в Балтимор (САЩ, щата Мериленд). Правени са опити и за въвеждане на парни локомотиви по градските улици, но като цяло опитите са неуспешни и не получават разпространение. Тъй като използването на конете е свързано с множество неудобства, опитите да се въведе трамвай с механична тяга продължават. В САЩ широко разпространение получават трамваите с кабелна тяга (като лифтовете). Такъв трамвай, запазен като историческа забележителност има и до днес в Сан Франциско.     Постиженията на физиката в областта на електричеството, развитието на електротехниката и изобретенията на Вернер фон Сименс в Берлин и Фьодор Пироцки в Санкт-Петербург довеждат до създаването на първата пътническа електрическа трамвайна линия между Берлин и Лихтерфелд през 1881 г., построена от електротехническата компания на Сименс. През 1885 г. в резултат на разработките на американския изобретател Лео Дафт независимо от работата на Сименс електрическият трамвай се появява и в САЩ.   Електрическият трамвай се оказва доходоносен и това допринася за бързото му разпространение по света. За това спомага и създаването на различни системи за токоснемане: щанговият токоприемник на Франк Спрейг и бугелният токоприемник на Сименс.\r\nПрез 1892 г. за първи път е въведен трамвай и в Руската империя – в град Киев, а примерът на Киев е последван и от други руски градове: в Нижни Новгород трамваят се появява през 1896 г., в Екатеринослав (сега Днепропетровск, Украйна) през 1897 г., в Москва през 1899 г., а в Санкт Петербург – през 1907 г.  ", "date": "2019.03.04", "title": "В Лондон е пуснат първият електрически трамвай"}
{"url": "https://www.actualno.com/showbusiness/shercinger-progovori-za-intimnoto-klipche-news_725127.html", "text": "  Никол Шерцингер наруши мълчанието, което си наложи през последните седмици заради скандала с изтеклото в интернет интимно клипче, на което се „гушка“ с бившия си приятел – автомобилният състезател Люис Хамилтън, съобщава в. „Дейли мейл“.     40-годишната певица нарече хакера, публикувал видеото, „изключително подло същество“. „Беше ужасно преживяване“, заяви Шерцингер пред в. „Сън“. „Наистина не мога да разбера как някой би направил подобно нещо. Каква полза би имал от публикуването му?“   Близки на певицата и звездата от Формула 1 споделиха, че двамата са били ужасени от изтеклата интимна информация и са решили да запазят мълчание докато отмине скандалът. И Шерцингер, и Хамилтън обаче са твърдо решени да намерят виновника, предаде БГНЕС.\r\nПрипомняме, че видеото, което е с дължина от две и половина минути и е заснето с телефон, показва 40-годишната певица и 32-годишния пилот от Формула 1 в доста личен момент и вероятно не е било предназначено за чужди очи.  Според запознати клипчето е било изтрито преди години. То обаче се появи отново в мрежата, което означава, че е било част от голямата хакерска атака от 2014 година, когато от изтичането на лични данни пострадаха много знаменитости. По това време Никол и Хамилтън все още бяха заедно. Звездата от „Пусикет долс“ и пилотът от Формула 1 се разделиха окончателно през 2015 година след доста бурна връзка.", "date": "2019.03.04", "title": "Шерцингер проговори за интимното клипче"}
{"url": "https://www.actualno.com/asia/google-otkaza-da-premahne-prilojenie-za-sledene-na-jeni-news_725142.html", "text": "  Въпреки сериозният отклик на групи за защита правата на човека, както и политици Google отказа да премахне приложението на правителството на Саудитска Арабия, съобщава сайта за технологии и наука Гизмодо.     Заедно с други функции приложението дава възможност на саудитските мъже да следят и забранят пътуването на жените и подчинените си.   Решението да не се премахне приложението следва писмото, което бе изпратено на 21 февруари и което е подписано от дузина членове на конгреса, които призовават изпълнителните директори на Apple и Google да премахнат от своите магазини въпросното приложение.\r\nВ писмото на депутатите се признава, че приложението предлага и някои „рутинни функции” като подаване на заявка за преиздаване на изтичащи документ и като паспорти и регистрационни номера на клона.  Но в писмото се обръща специално внимание на „тревогата на представителите относно характеристиките на приложението, които пречат на свободното движение на саудитски жени и работници мигранти“.\r\n„Изобретателността на американските технологични компании не трябва да се извращава, за да се нарушават човешките права на саудитските жени“, пишат те.   „Иновациите от двадесет и първи век не трябва да продължават тиранията от шестнадесети век. Поддържането на това приложение във вашите бази позволява на компаниите и американските ви служители да бъдат съучастници в потискането на жените от Саудитска Арабия и работниците мигранти\", пише в писмото.    ", "date": "2019.03.04", "title": "Google отказа да премахне приложение за следене на жени "}
{"url": "https://www.actualno.com/showbusiness/frontmenyt-na-the-prodigy-kijt-flint-e-nameren-myrtyv-news_725174.html", "text": "  Фронтментът на The Prodigy Кийт Флинт е починал на 49-годишна възраст. Тялото на певецът е било открито в дома му в Дънмоу, Есекс, предаде Independent.     Пред британския The Sun полицията от Есекс обясни, че сигналът към спешните случаи е бил подаден малко след 8 часа тази сутрин.   \"Отзовахме се и за жалост 49-годишният мъж беше обявен за мъртъв на място\", обясниха от полицията.\r\nСмъртта му не се разглежда като подозрителна.  Заедно с The Prodigy Флинт стана една от най-иконичните фигури на музикалната сцена през 90-те години. Той се присъединява към групата през 1990 г. като танцьор, по-късно става и фронтмент на групата.\r\nФлинт изпълнява вокалите едни от най-разпознаваемите сингъли на The Prodigy - Firestarter и Breathe, и двата достигнали номер 1 в класациите през 1996 г.", "date": "2019.03.04", "title": "Фронтменът на The Prodigy Кийт Флинт е намерен мъртъв"}
{"url": "https://www.actualno.com/society/ogranichenija-za-dvijenieto-na-kamionite-nad-12-t-po-magistralite-news_725062.html", "text": "  От 14.00 часа до 20.00 часа на 4 март се ограничава движението на камионите над 12 т по автомагистралите и най-натоварените пътища, ще бъдат осигурени две ленти за влизащите в София през Владая. Това съобщиха от пресцентъра на Агенция „Пътна инфраструктура“. Целта е повишаване на безопасността и увеличаване на пропускателната способност на инфраструктурата в края на почивните дни. Агенция „Пътна инфраструктура“ апелира шофьорите да карат разумно и със скорост, съобразена с метеорологичните условия, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата.     Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа:   - автомагистралите;\r\n- път I-1 с. Ребърково - Ботевград, като движението се пренасочва по път II-16 Ребърково - Своге - Софийски околовръстен път в посока София;  - път I-1 - от Благоевград до ГКПП „Кулата“;\r\n- път I-4 п. в. „Коритна“ - Велико Търново - Шумен;\r\n- път I-5 Русе - Велико Търново;       - път I-8 ГКПП „Калотина“ - София;\r\n- път I-9 Варна - Бургас;\r\n- път II-18 Околовръстен път на град София;\r\n- път II-99 Бургас - Царево.\r\nЗабраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).      В пиковите часове заради интензивният трафик е възможно по-бавно придвижване в района на тунел „Витиня“ на АМ „Хемус“, където движението се осъществява двупосочно в тръбата за Варна, както и на път I-1 Ботевград – София, в участъка при км 210 в прохода Витиня, където движението се осъществява в една лента поради ремонт на анкерната стена. Необходимо е шофьорите да карат със съобразена скорост, спазвайки правилата за движение.\r\nЗа улеснение на трафика през Владая и повишаване на пътната безопасност на 4 март, през светлата част от денонощието, ще има две ленти за влизащите в София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Струма“ (в участъка с предишно наименование АМ „Люлин“).\r\nКарта с временната организация на движението по участъците от републиканската пътна мрежа в празничните дни през 2019 г. е публикувана тук.\r\nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.03.04", "title": "Ограничения за движението на камионите над 12 т по магистралите"}
{"url": "https://www.actualno.com/analysis/medvedev-trevojim-se-ot-voenna-namesa-na-sasht-vyv-venecuela-news_725133.html", "text": "  \"Русия е много разтревожена от изявленията на Съединените щати за военна намеса във Венецуела, като линията за разрушаване на нежелани правителства отново се превърна в приоритет за Съединените щати\", заяви министър-председателят на Русия Дмитрий Медведев.     \"За наше дълбоко съжаление, така наречената непримирима част от венецуелската опозиция продължава да бъде под силно влияние от чужбина.   Всъщност, именно това влияние прави тази част на опозицията \"непримирима \". Вашингтон прави изявления, които допускат военна намеса. Има и откровени провокации на границата”, заяви Медведев в интервю за вестник \"Труд\".\r\n\"Всичко това е много тревожно и предполага, че линията за изтласкване на нежелани правителства - в духа на доктрината на Монро - отново се превръща в приоритет за САЩ.  Приканваме всички наши приятели от Латинска Америка да мислят сериозно за това отношение към правителството на Николас Мадуро ”, подчерта той.\r\nПо-рано съветникът по сигурността на американския президент Джон Болтън заяви, че САЩ се стремят да създадат коалиция за смяна на властта във Венецуела.   ", "date": "2019.03.04", "title": "Медведев: Тревожим се от военна намеса на САЩ във Венецуела"}
{"url": "https://www.actualno.com/celebrate/sv-prepodobni-gerasim-jordanski-news_725056.html", "text": "  Преподобни Герасим, родом от Ливия, от млади години се посветил на служение Богу и като оставил света, се оттеглил в Тиваидската пустиня. След като проживял там много години, той посетил Йерусалим и най-после се заселил близо до р. Йордан. Около него се събрали много подвижници и по такъв начин се създала голяма обител.     В това време (V век) Евтихиевата ерес смущавала Църквата. Мнозина отхвърляли определението на  Халкидонския събор (451 г.) и се присъединявали към лъжеучението.   За разпространението на ереста силно съдействувал един монах, човек умен и хитър, на име Теодосий. Като дошъл в Йерусалим, той обърнал към лъжеучението царица Евдокия, съпруга на Теодосий Млади, и чрез своите хитрини възбудил цялото духовенство против йерусалимския патриарх Ювеналий, който бил свален, и хитрият Теодосий заел неговото място.\r\nНеговото пакостно красноречие увлякло за известно време и Герасима. Но Герасим не останал дълго време в това заблуждение, понеже искрено обичал истината и ревностно я търсел. Той се обърнал за съвет към преподобни Евтимий Велики и поученията на тоя свят мъж благотворно подействували на Герасима. Той отхвърлил ереста и, каейки се за временното си заблуждение, започнал да служи Богу с още по-голямо усърдие.  Герасим установил в своята обител най-строг начин на живот и сам давал на братята пример на съвършено безкористие и строга въздържаност. Пет дни през седмицата братята прекарвали в усамотение, всеки в своята килия, отдадени на труд и молитва и не вкусвали нищо, освен малко хляб, фурми и вода. В събота всички се събирали в църква за отслужване на божествена литургия и за причащаване със светите ТайниРечник; след това обядвали на обща трапеза. В неделя след литургията всеки пак се връщал в своята килия, като взимал със себе си храна за всичкото време и финикови клончета – да плете кошници. С продажбата на тия кошници се издържал манастирът. Но сами братята нямали никаква собственост, освен една дреха, рогозка, на коята спели, и стомна за вода.\r\nПрез светата Четиридесетница преподобни Герасим обикновено оставял манастира, за да може в усамотение напълно да се предаде на духовен живот. Той се оттеглял в пустинята само с един ученик.   Веднъж, когато прекарвал в пустинята, чудесно видение му възвестило за смъртта на преподобни Евтимий. Той видял хорове ангели, които носели в небесата душата на светия старец, и побързал да отиде в манастира на св. Евтимий, за да присъствува на неговото погребение.    Разказват, че св. Герасим със своята светост привличал към себе си в пустинята и дивите зверове. Веднъж срещнал ранен лъв, превързал му раната и оттогава навсякъде лъвът вървял подир него и му служил като домашно животно. А когато преподобният умрял, лъвът дълго време тъгувал и най-после умрял на гроба му.\r\nПреподобни Герасим починал в дълбока старост в 475 година.\r\n© Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).   ", "date": "2019.03.04", "title": "Св. преподобни Герасим Йордански"}
