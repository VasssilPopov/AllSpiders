{"url": "https://www.actualno.com/volleyball/bylgarija-zagubi-tejko-ot-iran-na-svetovnoto-po-volejbol-news_694698.html", "text": "  Българският национален отбор допусна много тежко поражение още във  2-ия кръг на .  България падна с 1:3  (21:25, 20:25, 25:22, 19:25) от шампиона на Азия  Иран и направи много  тежка задачата си на шампионата, който се провежда  у нас и в Италия.     Иран  влезе далеч по-добре в мача, след като набързо успя да поведе и  да  стигне до конфортен аванс в заключителната фаза на първия гейм.  България  се опита да направи късен обрат, но при 21:22 Николай Николов  сбърка  сериозно. Той можеше да реализира контраатака, но се притесни и  върна с  подаване назад. По този начин не беше организирана добра атака и  Иран  отново успя да поведе убедително - 0:1.   Във втория гейм Скримов и  Пенчев се разиграха, но Сеганов продължи  да е неточен в подаванията си,  докато Учиков и Градинаров бяха крайно  неефективни от зона №2. Иран пък  играеше с голямо разнообразие и  спокойно взе аванс след първата  техническа пауза и не го изпусна до  самия край - 0:2 след 20:25.\r\nВ  третия гейм водени от двамата посрещачи \"лъвовете\" успяха да  стигнат до  спечелването му. В него заиграха и центровете, след като  Виктор Йосифов  и Светослав Гоцев реализираха няколко отлични блокади. В  края на гейма  решаващи атаки на Йосифов, Скримов и Учиков донесоха  успеха с 25:22.  Четвъртият  гейм вървеше точка за точка, когато Пенчев реализира две  поредни точки  от сервис - 10:7. За съжаление, резултатът беше изравнен  при 12:12, а .   Това свали тонуса в редиците на Пламен Константинов и последваха грешки   на Учиков и Братоев, довели до 14:16. До края иранците задържаха   уверено своя аванс, който дори увеличиха при 17:20. Разликата беше   смъкната до 1 при 19:20, но атака на Иран и два пропуска на Братоев   доведоха резултата до 19:22.    .", "date": "2018.09.13", "title": "България загуби тежко от Иран на Световното по волейбол"}
{"url": "https://www.actualno.com/crime/obvinjaem-po-deloto-za-zaginalite-migranti-se-okaza-zadyrjan-v-burgas-news_694684.html", "text": "  Районният съд-Пазарджик не успя да даде ход на делото за трафик на мигранти, който завърши с 10 загинали на автомагистрала „Тракия“. На съдебното заседание се явиха само трима от петимата подсъдими, а един от тях се оказа задържан в Бургас за същото престъпление, предаде БГНЕС.     Тежката катастрофа, при която загинаха 9 мигранти и 16-годишният водач на микробуса, стана на 4 юни миналата година на 98 км на АМ „Тракия” в посока София.   Първоначално за трафика бяха обвинени Никола Спасов, Апостол Кечев и Фарук Уафа. В хода на досъдебното производство допълнително са привлечени Марио Йорданов и Йордан Найденов. От петимата обвиняеми в съдебна зала днес се явиха само трима от тях.\r\nОказа се, че Апостол Кечев е в ареста в Бургас отново заради трафик на хора. Заради отсъствието на Апостол Кечев и Фарук Уафа се наложи делото да бъде отложено.  Следващото заседание по делото бе насрочено за 1 ноември.", "date": "2018.09.13", "title": "Обвиняем по делото за загиналите мигранти се оказа задържан в Бургас"}
{"url": "https://www.actualno.com/yambol/s-edin-udar-djado-ot-jambol-blokira-porychki-nad-338-mln-lv-news_694658.html", "text": "        Жалбите от фирма \"Ика – 2М\" ЕООД в Комисията за защита на конкуренцията са подадени в един ден – на 12 септември. С тях 70-годишният й едноличен собственик Иван Митев иска да бъде наложена на всички временна мярка \"спиране на производството\".   Справка в Търговския регистър сочи, че фирмата е неотдавна регистрирана – през юли месец 2017-та, с 500 лв. капитал. И е с дейност покупко-продажба на стоки или вещи.\r\nДружеството не е вписано в Камарата на строителите, не е изпълнило досега нито една обществена поръчка. Няма и капацитет да изпълнява дейностите, които опитва да спре.  Въпреки всички нямания, намерението на дядото е да блокира абсолютно всички поръчки за превантивно, текущо, зимно поддържане и ремонтно-възстановителни работи при аварийни ситуации на републиканските пътища в 23 от общо 27 области в България.    Дожаляло му е или случайно е пропуснал само Югозападния район, в който се намират областите Благоевград, Кюстендил, Перник и София. Единствената неатакувана от него поръчка е за 98,6 млн. лева.    Спрямо всички други, срещу които протестира, 70-годишният дядо обжалва разясненията, дадени от шефа на Пътната агенция.\r\nЗа сметка на това възрастният мъж опитва да сложи ръка върху избора на изпълнител за: Южен централен район с областите Кърджали, Пазарджик, Пловдив, Смолян, Хасково (поръчка за 94,7 млн. лв.); Северозападен район с области Видин, Враца, Монтана, Ловеч и Плевен (поръчка за 48,1 млн. лв.); Северен централен район с области Велико Търново, Габрово, Разград, Русе и Силистра (поръчка за 74,4 млн. лв.); Югоизточен район с области Бургас, Сливен, Стара Загора и Ямбол (поръчка за 72,9 млн. лв.); Североизточен район с области Варна, Добрич, Търговище и Шумен (поръчка за 48,1 млн. лв.).\r\nПодадените от Митев жалби засега са със статус \"иницииран процес\". – че трябва да докаже качеството си на заинтересовано лице. Но не е невъзможно.   При всички случаи обаче опитът да се попречи на пътното поддържане в почти цяла България заслужава внимание. Още повече, че сега действащите договори за тази дейност изтичат навсякъде – има райони, където са останали седмици или месец до края. Ако не успеят навреме да проведат процедурите, вероятно АПИ ще бъде принудена да възлага допълнителни дейности с анекси. А може би това е целта на тези жалби. Кой може да знае, при положение, че човекът и фирмата, с която се протестира, нямат никаква пътностроителна биография.\r\nВъзможно е старецът изобщо да не знае, че от негово име правят опит да спрат поръчки за милиони. И това се е случвало.   ", "date": "2018.09.13", "title": "С един удар дядо от Ямбол блокира поръчки над 338 млн. лв."}
{"url": "https://www.actualno.com/interest/ucheni-otkriha-zemnovodno-na-120-mlngodini-news_694678.html", "text": "  Международен екип от учени на Русия и Германия откри останките на неизвестен досега вид древен саламандър (семейство опашати земноводни, включващо дъждовниците и тритоните), предаде пресслужбата на Санктпетербургския държавен университет, който е един от участниците в екипа-откривател, съобщи БГНЕС.     \"Изследователски екип описа вид древно примитивно земноводно. Парчетата от кости на над 120 милиона години, са намерени в поток в Сунтарския район на Република Саха (Якутия). Преди се смяташе, че тези примитивни земноводни са измрели още в юрския период (преди 145-200 милиона години), но откритието показва, че най-ранните саламандри в качеството си на \"живи изкопаеми\" са оцелели до началото на следващия период – креда“, се казва в изявление, цитирано от ТАСС.\r\nПървата експедиция по местата, където е направено откритието - района около потока Теете – е била изпратена миналата година. По времето на динозаврите тези райони са разположени в близост до Северния полюс, затова за палеонтолозите това отворя нов прозорец в полярния свят през периода Креда, за който досега е известно малко.\r\n\"Ние открихме два нови рода примитивни бозайници на тази територия и между тях беше първия шиен прешлен на голям примитивен саламандър\", съобщи специалистът по мезозойски гръбначни доцент Павел Скучасa.     Учените нарекоха откритото изкопаемо животно Kulgeriherpeton ultimum. Родовото име е образувано от якутската думата \"кулгери\" (гущер, дъждовник) и древногръцката „херпетон“ (рептил), а вида - ultimum – е \"последен\" на латински.\r\n \r\nСпоред учените дължината на древното земноводно е била 20-30 сантиметра. То е живеело предимно във вода и благодарение на размера си е можело да ловува водни насекоми, малки рибки, а вероятно и други земноводни. Изследването на Kulgeriherpeton ultimum продължава, като учените се надяват от костните фрагменти да възстановят част от черепа на древното земноводно и да разберат повече за особеностите на този вид.    ", "date": "2018.09.13", "title": "Учени откриха земноводно на 120 млн.години"}
{"url": "https://www.actualno.com/curious/djej-zi-e-naj-visokoplatenijat-hip-hop-izpylnitel-spored-forbs-news_694692.html", "text": "  Американският рапър Джей Зи (Jay-Z) е на първо място в списъка с най-високо платените хип-хоп изпълнители през 2018, според „Форбс“. Списъкът е публикуван на официалния уебсайт на изданието, предаде ТАСС.     През последната година Шон Картър (истинско име на рапъра), който през декември ще отпразнува 49 години, е спечелил 76,5 млн. долара, повечето от които с пускането на първия му студиен албум „Всичко е любов“ („Everything is love“), написан в сътрудничество с неговата съпруга Бионсе (Beyonce). Огромни проходи му е донесло и турнето \"On The Run\" II.\r\nНа второ място в класацията на „Форбс“ е оглавяващият го три поредни години рапъра Шон Комбс, известен още като Диди (Diddy). Изпълнителят е спечелил 64 милиона долара за реклама на алкохолни напитки. Тройката най-високо платени музиканти в стил хип-хоп се допълва от Кендрик Ламар, който е спечелил рекордните в историята си 58 млн. долара с турне в САЩ и Великобритания, както и в резултат на рекламен договор с американските компания „Найк“ и „Американ експрес“.\r\nВ челната десятка са рапърите Дрейк (Drake) с 47 милиона (4-то място), Доктор Дре (Dr. Dre) с доход от 35 милиона (6-то място), както и Кание Уест, чиито приходи за годината са в размер на 27,5 милиона долара (10-то място). Целият списък включва 20 музиканти.  На 29 юни американското списание \"Ролинг Стоун\" публикува списък на 100-те най-велики песни на XXI век, който беше оглавен от песента „Crazy in Love“ (2003) в съвместно изпълнение на певицата Бионсе и съпругът й, рапърът Jay-Z.", "date": "2018.09.13", "title": "Джей Зи е най-високоплатеният хип-хоп изпълнител според „Форбс“"}
{"url": "https://www.actualno.com/analysis/zashto-zapadyt-ne-razbira-iztoka-news_694622.html", "text": "   Раните от комунизма си личат в цяла Източна Европа. Хората там са недоверчиви към институции и елити. Усещането, че са били лъгани и използвани, е дълбоко вкоренено. А Западът ще направи добре да не ги гледа отвисоко, пише Ерик Гуйер за Neue Zürcher Zeitung, цитиран от .      Изтокът си остава пълна загадка за Запада. Западна Европа настръхва при мисълта за \"нелибералните демокрации\" в Полша и Унгария или за шествията на неонацисти из източногерманския Кемниц. Хората в Централна и Източна Европа са доста по-различни в политическо отношение, те са по-консервативни и критични към всичко чуждо, защото комунизмът е обърнал наопаки духовните представи в тези страни. Разликите във възприятията на хората от Изтока и Запада според автора са си проличали още на 3 октомври 1990 година. Западногерманците тогава се надяваха, че повторното Обединение на Германия е сложило окончателен край на разделението на нацията, докато източногерманците бяха наясно, че Обединението едва що започва.   Диктатурата на пролетариата обезправи хората и то не само в политическо отношение, а и във всички останали сфери на живота. Местата в детските ясли, в университетите, работните места, та дори и картите за почивка – всичко беше отпускано и разпределяно „отгоре“. Свикнал с това да му налагат чужди решения, социалистическият човек продължи да се чувства като обект, а не като субект на историята даже и след краха на съветското господство.   И до днес много хора в Източна Европа не смятат, че са господари на собствената си съдба, а се виждат като играчка в ръцете на чужди сили - бил той Брюксел, някой западен политик или медиите. Житейският им опит от времето на диктатурата и последвалият крах на този строй ги направи недоверчиви към всякакви институции и елити. Усещането, че са били лъгани и използвани, им е дълбоко вкоренено. Такава е днес ситуацията в източногерманските провинции, същата беше и в Западна Германия след 1945 година. Социологът Хелмут Шелски навремето нарече това явление \"скептично поколение\". Чак през 1990-те години западногерманците започнаха да приемат безрезервно Федералната република.   Процесът на формиране на гражданско самосъзнание във Федералната република отне половин век. И в бившата ГДР това няма да стане по-бързо. Дотогава медиите ще си останат \"лъжлива преса\", а хората - лесна плячка за всякакви протестни партии - без значение дали това е Левицата или \"Алтернатива за Германия\". Осакатяванията, причинени от диктатурата, се предават от поколение на поколение и могат да избият на повърхността дори и след десетилетия. Нападенията срещу мигранти след убийството на един германски гражданин, вината за което носят навярно двама бежанци, са далечен отзвук от бившата ГДР. Там имаше силен расизъм, но темата беше изцяло покрита с мълчание.\r\nРеши ли, че е застрашена неговата идентичност, източният човек реагира много остро – например, когато някой започне да настанява бежанци в общини, които дотогава са били с хомогенно източногерманско население. Защо източноевропейските държави да са длъжни с готовност да приемат бежанци, след като собствените им граждани не виждат друга перспектива, освен да търсят по-добър живот на Запад?        Но не всичко се дължи на посттравматичния синдром. Грешно е всички проблеми да се обясняват само с трудностите преди и непосредствено след 1989 година, защото това би означавало да се циментира фаталната роля на жертви, в която са влезли много от източноевропейците. Това пък де факто би означавало те повторно да бъдат обезправени. Източногерманците забелязват редовните прояви на западно високомерие. Заради изстъпленията в Кемниц цяла Саксония беше обявена за \"проблемна провинция\". След посегателствата в новогодишната нощ в Кьолн или размириците по време на срещата на Г-7 в Хамбург, никъде не беше казано, че Северен Рейн-Вестфалия или Хамбург позорят Германия. Саксония обаче беше сравнена с „екстремистко блато“.\r\nМного е лесно да клеймиш като екстремистко и радикално всичко, което не се вписва в западните шаблони. Който използва тези определения където трябва, и където не трябва, както става често, не е по-различен от онези, които по рефлекс реагират на всяка критика с викове \"лъжлива преса!\". Източногерманците, повечето от които осъществиха смяната на системата без много-много да се вайкат, не са заслужили подобно високомерие. Нито пък смелите поляци и унгарци, които се борят срещу посегателствата към гражданското общество в техните страни. Който е готов да се отнася към тези хора без надменност и високомерие, трябва да приеме, че много от нещата, на които ги е научил комунизмът, не се вписват в западните модели на мислене. И навярно никога няма да съвпаднат изцяло с тях, завършва авторът.", "date": "2018.09.13", "title": "Защо Западът не разбира Изтока?"}
{"url": "https://www.actualno.com/business/porojanov-alarmira-za-poskypvane-na-hljaba-news_694670.html", "text": "        Той посочи, че по-високата изкупна цена на пшеницата и поскъпването на синьото гориво са основните фактори за повишаване на цената.\r\nЗемеделският министър обаче заяви, че има лостове, за да се предотврати поскъпването.   „Започнал съм аз лично разговори с веригите. Ще предложа на премиера, след като направя индивидуалните срещи, да направим и при него една среща по цената на хляба, защото те са регулатор на тези цени”, каза Порожанов.  В част от изпратените към Франция повторни проби за чума по дребните преживни животни, са открити антитела, съобщи още земеделският министър.\r\nПорожанов добави, че стадото на станалата известна покрай епидемията с чума по овцете баба Дора, не е било заразено, но е попадало в поразената от болестта зона и затова е подлежало на унищожение.", "date": "2018.09.13", "title": "Порожанов алармира за поскъпване на хляба"}
{"url": "https://www.actualno.com/europe/es-kym-makedonija-otvoreni-sme-za-vas-kluchyt-e-v-rycete-vi-news_694685.html", "text": "  „Вратите на ЕС остават отворени за вас. Вие сте тези, които държат ключа в ръцете си. Не позволявайте да се пропусне тази историческа възможност“, заяви днес върховният представител по външната политика и сигурността на ЕС Федерика Могерини, която следобед пристигна в Скопие, цитиран от БГНЕС.     „Запомнете, че на 30 септември, когато отивате към избирателните секции да гласувате за референдума, вие сте тези, които държите ключа към бъдещето в ръцете си. Ключът не е в ръцете на никой друг, освен на вас. Моля ви, не мълчете пред бъдещето си, не можете да пропуснете тази възможност, защото сте отговорни за бъдещето си. Това не са избори, нито нещо свързано с политиката. Трябва да сте сигурни и убедени, че когато се събудите следващия понеделник, т.е. на 1 октомври, че сте направили избор, който засяга вашето бъдеще, бъдещето на страната ви и на децата ви“, каза Могерини, която следобед бе в Старата скопска чаршия заедно с премиера Зоран Заев и външния министър Никола Димитров.   Премиерът Зоран Заев каза: „Днешното събитие и посещението на Могерини е още един знак за силната подкрепа на ЕС за нашата държава и нашия народ. Сега ние, гражданите на РМ, трябва да покажем единство и решителност на предстоящия референдум на 30 септември, за да вземем решение за Договора, да вземем решение за нашето бъдеще. За нас перспективата за членство в ЕС е основен фактор, който обединява цялото общество и сила за успешното прилагане на реформите и справяне с предизвикателствата, пред които сме изправени по този път. Различията съществуват и ще съществуват. Ние ги уважаваме, но няма място за безотговорност, когато трябва всички заедно да решим бъдещето на нашата страна и на следващите поколения“.\r\nПо време на днешната визита в Македония се очаква Могерини да се срещне с президента на страната Георге Иванов и с лидера на опозиционната ВМРО-ДПМНЕ.  ", "date": "2018.09.13", "title": "ЕС към Македония: Отворени сме за вас, ключът е в ръцете ви"}
{"url": "https://www.actualno.com/society/sajtyt-na-noi-moje-lesno-da-byde-probit-news_694672.html", "text": "        Това показват публикации в социалните мрежи, според които бутонът за искане на валидация на поддомейна за справки по ЕГН и ПИК на Националната агенция по приходите (НАП), на адрес https://pic.nssi.bg/egn, може да бъде заобиколен много лесно, след което потребителят получава възможността да вижда данни за всяко едно лице, за което разполага с ЕГН.    Експерти коментират, че сайтът не разполага с back-end валидация, която да блокира злонамерените действия.\r\nМинути преди 18 часа от НОИ обявиха в съобщение до медиите, че временно е спрян достъпът до справки по ЕГН и ПИК на НАП през сайта на НОИ.       \"В Националния осигурителен институт постъпиха сигнали на граждани и медии, че на  интернет страницата на  института може да се осъществи невалидиран достъп за справки по ЕГН и ПИК на Националната агенция по приходите (НАП). В момента се извършва интензивна проверка на случая и до пълното изясняване на обстоятелствата достъпът до тези справки е блокиран. Всички други електронни услуги със свободен или ограничен достъп функционират нормално\", се казва в съобщението. ", "date": "2018.09.13", "title": "Сайтът на НОИ може лесно да бъде пробит"}
{"url": "https://www.actualno.com/politics/radev-es-ne-reshava-krizite-efektivno-news_694679.html", "text": "  Европейският съюз се нуждае от много по-ефективен механизъм за вземане на решения, особено в кризисни ситуации. Нерядко кризите вече са факт, а в ЕС успяваме да постигнем консенсус за дадено решение след година. Това заяви държавният глава Румен Радев на срещата на държавните глави от групата „Арайолуш“, която се провежда в столицата на Латвия, Рига. Форумът за политически диалог обединява 14 президенти на държави членки на ЕС – Португалия, Германия, Латвия, Финландия, Италия, Австрия, Полша, Унгария, Словения, Естония, Малта, България, Хърватия и Гърция и тази година е посветен на аспектите на сигурността.     Българският президент подчерта, че дори и при наличието на кризи, които засягат всички държави членки, ЕС невинаги успява да бъде единен и да търси устойчиво и дълготрайно решение. По думите на Румен Радев това с особена сила важи по отношение на миграцията. „Ако вложим всичките си усилия в превръщането на Европа в крепост и не се обърнем към причините за миграцията, рискуваме да загубим тази крепост. ЕС трябва да изнася не само стоки, но и реално да подкрепи развитието на образованието, културата и социалната стабилност в държавите, от които произхождат мигрантите“, подчерта президентът.   Държавният глава призова страните членки да преосмислят следваните подходи към сигурността, която не зависи само от обмен на информация между службите за сигурност, но и от способността на ЕС да отстоява своите позиции в международен план. Според президента Радев без наличието на адекватен отбранителен капацитет, ЕС не е в състояние да осигурява сигурността на държавите членки в съседните региони, които продължават да генерират рискове и да провокират миграционни вълни.\r\nТрябва да си отговорим и на въпроса дали имаме достатъчно адекватни механизми, за да идентифицираме и предотвратим потенциални кризи както извън ЕС, така и вътре в Европа, в отделните общества и по отношение на днешните социално-икономическите процеси, заяви още Румен Радев. Държавният глава добави, че държавите в света не се делят на големи и малки, а в зависимост от амбициите и целите, които си поставят в отстояване на своите интереси.  ", "date": "2018.09.13", "title": "Радев: ЕС не решава кризите ефективно"}
{"url": "https://www.actualno.com/europe/velikobritanija-ruskoto-intervu-s-ubijcite-na-skripal-e-lyja-news_694693.html", "text": "  Британското външно министерство нарече Александър Петров и Руслан Боширов за РТ лъжливо и изкривяващо информацията.     \"Ние многократно поискахме от Русия да докладва за това, което се е случило в Солсбъри през март. Днес, както очаквахме, те отговориха с умишлено изкривяване на информацията и лъжа\", заявиха от британското външно министерство в отговор на въпрос на ТАСС. Те заявиха, че продължават да смятат двамата руснаци, публично заявили, че са невинни, за основни заподозрени за отравянето на Сергей и Юлия Скрипал.   \"Правителството няма никакво съмнение, че тези мъже са служители на руското военно разузнаване - ГРУ - които са използвали изключително токсично забранено химическото оръжие по улиците на нашата страна\", отбеляза министерството.\r\nРуслан Боширов и Александър Петров дадоха интервю за РТ ТВ. В него те отхвърлиха изявлението на Лондон за отравянето, като казаха, че след разпространението на снимките им от британското следствие те не се чувстват в безопасност. Петров и Боширов изразиха желание да бъдат оставени на мира, включително от медиите.  ", "date": "2018.09.13", "title": "Великобритания: Руското интервю с убийците на Скрипал е лъжа"}
{"url": "https://www.actualno.com/europe/syrbija-iska-garancii-za-chlenstvo-v-es-ako-se-sporazumee-s-kosovo-news_694711.html", "text": "  Властите в Сърбия искат страната да получи гаранции за влизане в Европейския съюз до 2025 година, в случай че постигнат споразумение с Косово, заяви президентът на Сърбия Александър Вучич в интервю за агенция „Ройтерс“, предаде БГНЕС.     „Ако някога постигнем споразумение с Прищина, Сърбия ще се нуждае от ясни гаранции, че ще стане член на ЕС до 2025 година“, отбеляза Вучич.   На 7 септември сръбският държавен глава се срещна в Брюксел с външния министър на Евросъюза Фредерика Могерини. Той обаче отказа да разговаря с делегация от Косово. Ръководителят на сръбската служба за Косово и Метохия Марко Джирич съобщи, че срещата е отменена, тъй като от ЕС не са създали достойни условия за провеждане на диалог. По-късно Могерини заяви, че свиква нова среща на високо равнище между Сърбия и Косово за провеждане на диалог за нормализация на отношенията, която ще се проведе в навечерието на заседанието на Генералната асамблея на ООН на 18 септември.", "date": "2018.09.13", "title": "Сърбия иска гаранции за членство в ЕС ако се споразумее с Косово"}
{"url": "https://www.actualno.com/europe/zaharova-nikoj-ne-moje-da-provali-otnoshenijata-mejdu-rusija-i-gruzija-news_694687.html", "text": "  Опитите за проваляне на диалога за нормализацията на отношенията между Русия и Грузия са обречени на провал, заяви в четвъртък говорителят на руското министерство на външните работи Мария Захарова, коментирайки забраната за посещаване на Тбилиси на руски журналисти, за участие в Международния южнокавказки медиен форум на 4-7 септември, предава ТАСС, цитирани от \"Фокус\".     „Противниците на нормализацията на двустранните отношения между Русия и Грузия предварително кръстиха това мероприятие като „форум на прокремълските пропагандисти““, отбеляза тя. „Въпреки провокациите, форумът се състоя. Никои от така наречените прокремълски пропагандисти нямат никакъв пръст в това“.   По думите ѝ, „всеки опит да се установи диалог трябва да бъде приветстван, когато става въпрос за възможността от обмяна на мнения“. „Важно е не да се месим, а да насърчаваме нормализацията на отношенията между страните и народите в региона“, отбеляза руският дипломат. „Опитите за проваляне на тези усилия, в този случай са обречени на провал“.     ", "date": "2018.09.13", "title": "Захарова: Никой не може да провали отношенията между Русия и Грузия "}
{"url": "https://www.actualno.com/america/spored-trymp-pri-uragana-v-puerto-riko-ne-sa-umreli-3000-choveka-news_694664.html", "text": "        Тръмп направи изявлението в момент, когато ураганът Флорънс се приближава към източното крайбрежие на САЩ.   Той определи данните за жертвите в Пуерто Рико като ход на демократите с цел да го злепоставят.\r\n\"Когато напуснах острова, след като бурята беше нанесла своя удар, имаше някъде между 6 и 18 загинали. С течение на времето те не станаха много повече. После, доста по-късно, започнаха да съобщават наистина големи бройки - като 3000 . . .\", написа президентът на САЩ в Twitter.  3000 people did not die in the two hurricanes that hit Puerto Rico. When I left the Island, AFTER the storm had hit, they had anywhere from 6 to 18 deaths. As time went by it did not go up by much. Then, a long time later, they started to report really large numbers, like 3000...    Според губернатора на Пуерто Рико официалните данни, показват, че жертвите са нараснали от 64 на 2975, след като независимо проучване е установило, че броят на хората, умрели след връхлитането на урагана Мария, е бил сериозно занижен.     ", "date": "2018.09.13", "title": "Според Тръмп при урагана в Пуерто Рико \"не са умрели 3000 човека\""}
{"url": "https://www.actualno.com/society/petyk-e-den-na-traur-v-pavlikeni-zaradi-zaginalite-igrachi-news_694681.html", "text": "  Петък е обявен за ден на траур в община Павликени, след издадената заповед на кмета Емануил Манолов. Знамената на административните сгради ще бъдат свалени наполовина, а всички празнични събития са забранени, заяви Бъчваров.     Причината за това е трагичният инцидент, при който загинаха четирима футболисти на ОФК „Павликени“. Играчите са се връщали от мач, когато най-младият от тях Ивелин Атанасов, който управлява автомобила не спира на знак „Стоп“ и се блъска в ТИР край село Горна Студена. И четиримата загиват на място.\r\nТази вечер ще се проведе заседание на УС на местния клуб, на което кметът Манолов ще предложи да се отпусне финансова помощ на близките на загиналите Димитър Кушев, Георги Вълчев, Ивелин Атанасов и Генчо Стефанов.", "date": "2018.09.13", "title": "Петък е ден на траур в Павликени заради загиналите играчи"}
{"url": "https://www.actualno.com/burgas/sedmica-na-mobilnostta-i-maraton-v-burgas-news_694694.html", "text": "  Общината и Областен информационен център, съвместно със Сдружение \"Рънсайкъл\", организират бегачески фестивал \"Бургас Рън\", който ще постави началото на Европейската седмица на мобилността в Бургас.     Събитието ще се проведе на 16 септември 2018 г. (неделя) в три дистанции - 1,5 км., 5 км. и 10 км. Всички участници ще се включат в своеобразната обиколка, която да премине през централната част на града - улица \"Александровска\", Автогара Юг, Морска гара, Моста, Културен център \"Морско казино\", Пантеона, Графична база, крайбрежната алея до Солниците и улица \"Кирил и Методий\". Стартът и финалът ще бъдат на площад \"Тройката\", където ще ви очакват още спортни демонстрации, цветно ди джей парти, многобройни изложения, ще има обособена зона за тест драйв на различни алтернативни превозни средства и др.\r\nЗа безопасността на бегачите се предвижда да бъде въведена временна организация на движението на МПС в същия ден - от 16:00 до 19:00 часа. Ограничето за движение на автомобили ще засегне улиците: \"Иван Вазов\" - от ул. \"Цар Петър\" до ул. \"К. Фотинов\", ул. \"Княз Ал.Батенберг\", ул. \"6 септември\", ул. \"24-ти Черноморски пехотен полк\", бул. \"Демокрация\" - от ул. \"Ген. Гурко\" до ул. \"Цар Симеон I\" . Движението на автомобили по ул. \"Кирил и Методий\" - от бул. \"Демокрация\" до пл. \"Кирил и Методий\" и ул. \"Славянска\" - от пл. \"Кирил и Методий\" до ул. \"К. Фотинов\", ще бъде спряно в посочения времеви интервал.\r\nОбщина Бургас и службите за безопасност на движението призовават водачите на МПС да шофират с повишено внимание и да спазват въведените ограничения, а бегачите, участващи във фестивала, да не извършват действия, които биха застрашили здравето и сигурността им.  Събитията от програмата на Европейската седмица на мобилността в Бургас продължават и през следващите дни при следната програма:\r\n17.09 (понеделник)\r\n- между 08.00 часа и 09.00 часа - аниматори ще помагат на деца и възрастни да преминават безопасно по пешеходните пътеки до площад \"Св. св. Кирил и Методий\" и ОУ \"Александър Георгиев - Коджакафалията\".    - от 10.30 часа - 12.30 часа - пред НХК - съвместен обучителен ден с КАТ, БЧК и Сдружение SOS - ПТП, демонстрации на първа помощ, състезание с тротинетки, викторини.\r\n 18.09 (вторник)   - 18.00 часа - Велопоход от Морска гара до Солниците и обратно.\r\n- 19.30 часа - Вело кино - прожекция на филм и клип от триатлон \"Лъвско сърце\" от 2016 г. и 2017 г.\r\n19.09 (сряда)   - 13.30 часа - \"Комбинирай, движи се в града\" - подчинени на мотото на тазгодишната Седмица на мобилността.   20.09 (четвъртък)\r\n- 16.00 часа - Посещение на Конната база и обучение в коннна езда на деца с увреждания.\r\nЕвропейската седмица на мобилността, организирана от Община Бургас и Областен информационен център, ще завърши на 22.09. (събота) в 09.00 часа с Пробег 5км Run по маршрут: Пантеона - Флора Бургас - крайбрежна алея - хотел Приморец и обратно.\r\nВключете се в събитията от Седмицата на мобилността!", "date": "2018.09.13", "title": "Седмица на мобилността и маратон в Бургас"}
{"url": "https://www.actualno.com/basketball/senzacija-bylgarija-udari-edna-ot-golemite-sili-v-basketbola-news_694696.html", "text": "  Сензацията на квалификациите за Световното първенство по в Китай е факт! Българският национален отбор, воден от Любомир Минчев,  записа супер изненадващ успех над световната сила Франция със 74:68 в  пълната зала \"Арена Ботевград\".     Българите изиграха фантастичен двубой, в който ключова се оказа 4-ата  четвърт, в която \"лъвовете\" играха невероятно в защита и успяха да се  откъснат в резултата в края, за да се поздравят с един от най-големите  успехи в историята на българския баскетбол! Александър Везенков не  записа най-силния си двубой в нападение, но в защита записа 2 чадъра в  последните 10 минути, една открадната топка и няколко ключови борби,  като безспорно беше големият лидер на тима в дефанзивен план в края на  мача.   Над всички в мача беше Димитър Димитров, който вкара 16 точки, взе 5  борби и раздаде 5 асистенции, а освен това имаше и най-високият  коефициент на полезно действие с 23 пункта. Бост и Павел Маринов вкараха  съответно 17 и 13 точки, а Божидар Аврамов се включи отлично от пейката  през второто полувреме, вкарвайки 9 точки през вторите 20 минути,  влизайки от пейката.   ", "date": "2018.09.13", "title": "Сензация! България удари една от големите сили в баскетбола"}
{"url": "https://www.actualno.com/america/otmeniha-800-poleta-v-sasht-poradi-uragana-floryns-news_694701.html", "text": "  Най-малко 800 полета анулираха летищата по източното крайбрежие на Съединените щати поради предстоящия ураган „Флорънс“, съобщи Си Ен Ен, цитирани от БГНЕС.     Както по-рано информира Националния център за наблюдение на ураганите в САЩ, бушуващия в Атлантическия океан \"Флорънс\" е отслабнал от четвърта до трета категория от пет възможни по скалата на Сафир-Симпсън. Скоростта на вятъра в епицентъра му в момента е 56,9 метра в секунда.   Властите в американските щати Джорджия, Вирджиния, Северна Каролина, Южна Каролина, Мериленд и Вашингтон вече въведоха спешен режим заради предстоящото бедствие. Както предупреждават синоптиците, ураганът може да доведе до катастрофални наводнения. Само в Северна Каролина се очаква повече от 1 метър валежи.", "date": "2018.09.13", "title": "Отмениха 800 полета в САЩ поради урагана \"Флорънс\""}
{"url": "https://www.actualno.com/politics/gabriel-syzdavame-nov-evropejski-centyr-za-kompetentnost-i-mreja-ot-centrove-za-kibersigurnost-news_694699.html", "text": "  Комисарят по цифровата икономика и общество Мария Габриел обяви създаването на нов Европейски център за компетентност в областта на киберсигурността и на мрежа от национални центрове за киберсигурност. С това се прави още една важна стъпка в укрепването на киберсигурността в целия ЕС, за което Европейската комисия като цяло и българският еврокомисар работят целенасочено в последните месеци.     „Нашият европейски експертен опит е неоспорим. Ето защо предлагаме всички ангажирани с киберсигурността в ЕС да могат да се срещат в рамките на мрежата и така да обединят цялото европейско ноу-хау, с което разполагаме. Водени от тази визия ще имаме единен координационен център във всяка страна членка, а създаването на мрежата ще изисква формирането на общност от таланти, знания и субекти, специализирани в областта на киберсигурността“, заяви Мария Габриел.\r\nСпоред анализ, направен от Европейската комисия, в ЕС вече има повече от 660 подобни субекти, които отговарят на условията за присъединяване към мрежата. Много от тях вече са подали заявления за участие в пилотни проекти на мрежата с общ бюджет от 50 милиона евро, които ще започнат през ноември.\r\n„Нашите усилия ще бъдат подкрепени от ключов елемент от нашето предложение: създаването на нов Европейски център за компетентност в областта на киберсигурността. Тази структура, която ще обедини в Брюксел около 80 служители до 2023 г., ще мобилизира всички налични ресурси, за да гарантира, че Европа ще възвърне позицията си на световен лидер в областта на киберсигурността. Финансовите ресурси на центъра ще дойдат от програма „Цифрова Европа“, която предложих през май, и програма „Хоризонт Европа“. Предлагаме също на държавите-членки да се присъединят към инициативата и да допринесат към общия бюджет на центъра, за да достигне до 4 милиарда евро. От изключителна важност е Европейският център за компетентност да може да разчита и на стабилно партньорство с индустрията и частния бизнес“, обяви Мария Габриел, цитирана от БГНЕС.     Под ръководството на Управителен съвет, съставен от представители на всяка държава-членка и на Европейската комисия, Центърът ще координира дейностите и частично ще финансира мрежата, както и експертната общност. Най-важно е, че Центърът ще финансира проекти за научни изследвания, както и проекти за внедряване на технологии. Той ще може да мобилизира и обществени договори и поръчки за своето функциониране.\r\n„Днешните ни предложения ще позволят по-добра координация и сътрудничество между различните участници в областта на киберсигурността в Европа. Нашата амбиция е да предоставим на Европейския съюз усъвършенствани промишлени и технологични мощности и да му дадем възможност да играе водеща роля в решения от следващо поколение в областта на киберсигурността. Това е част от нашата цифрова независимост“, заключи българският еврокомисар по цифровата икономика и общество Мария Габриел.\r\nБроени часове преди пресконференцията, комисарят проведе първия кръг преговори по предложения от Европейската комисия пакет за киберсигурност с преговорните екипи на Европейския парламент и Съвета в лицето на Австрийското председателство. Целта е по-скоро да се постигне окончателно споразумение за модернизирането и укрепването на Европейската агенция за киберсигурност (ENISA) и за създаването на европейска рамка за сертифициране на услугите и продуктите, свързани с информационната сигурност.    ", "date": "2018.09.13", "title": "Габриел: Създаваме нов Европейски център за компетентност и мрежа от центрове за киберсигурност"}
{"url": "https://www.actualno.com/football/zashto-kristiano-ronaldo-e-nerazrushim-news_694627.html", "text": "   продължава да изумява футболния свят с физическата форма, в която се намира. Въпреки че отдавна трябва да е преминал пика в своята кариерата, португалецът продължава да е един от най-добре подготвените играчи и е почти неразрушим. В редките случаи, в които получава контузия, той се възстановява светкавично, разбивайки лекарските прогнози за период на възстановяване от дадена травма.     След по-малко от половин година Кристиано ще стане на 34, но продължава да се намира в отлична форма, въпреки че започна кариерата си в Ювентус с голова суша. Тя обаче не притеснява никого, след като през последните два сезона в Реал Мадрид той рядко бележеше до Нова година, но след това вкарваше по над 30 гола в рамките на 4-5 месеца.   Но на какво се дължи \"неразрушимата\" физика на Кристиано Роналдо? Лекарят на Реал Мадрид Хуан Карлос назова трите компонента, които Кристиано прави по-добре от всеки и изпълнява до съвършенство. .  В същото време бившият аржентински национал Карлос Тевес разказа много интересна история за маниакалното поведение на Роналдо по време на съвместния им престой в Манчестър Юнайтед. .   ", "date": "2018.09.13", "title": "Защо Кристиано Роналдо е неразрушим? "}
{"url": "https://www.actualno.com/crime/prokuraturata-za-tragedija-s-pregazen-chovek-sobstvenikyt-na-kolata-e-veche-obvinenijat-news_694616.html", "text": "  Обвиняемият по случая П.З. е собственик на автомобила BMW с регистрационен номер \"В 9113 РН\", с който на 10 септември беше прегазен и почина балетистът от Държавна опера-Варна Мартин Чикалов. Това заяви говорителят на Окръжна прокуратура-Варна Радослав Лазаров пред .     Г-н Лазаров не разкри кой стои зад инициалите, като уточни, че , но по наша информация става въпрос за . Той е купил автомобила от на 30 август – съгласно договор, който г-н Димитров публикува във Facebook. Причината г-н Димитров да стори това е, че наяве излезе информация, че BMW-то е негово – в личния му профил във Facebook има множество снимки на въпросния автомобил.   Изрично г-н Лазаров заяви пред и, че към момента единственият обвиняем по случая е П.З. Извън предмета на разследване е това дали Димитров и П.З. имат някаква връзка и дали следствието разглежда хипотеза за евентуална вина и на г-н Димитров.  . Отговорът на Окръжна прокуратура-Варна гласи следното – , буквално каза говорителят на Варненската прокуратура Радослав Лазаров. Той добави и, че \"юридическата собственост е само една от индикациите за това кой би могъл да бъде шофьор\" на въпросния автомобил и подчерта, че има още доказателства и това кой е собственик не поставя под съмнение останалите доказателства относно вината.\r\nПрипомняме, че според официална информация обвиняемият П.З. не е имал шофьорска книжка и два пъти е глобяван заради това, че шофира без книжка – единият път още когато е бил непълнолетен. Прокуратурата му повдига обвинение за причиняване на смърт по непредпазливост и бягство от местопроизшествието. При доказване на вина може да влезе в затвора за 15 години.  Иначе пред БНР Радослав Лазаров обяви, че в колата по време на удара имало и втори човек, който е бил разпитан, но не каза нищо повече.", "date": "2018.09.13", "title": "Прокуратурата за трагедия с прегазен човек: Собственикът на колата е вече обвиненият"}
{"url": "https://www.actualno.com/europe/makedonija-pishe-istorija-pyrvo-obryshtenie-na-premier-pred-ep-na-makedonski-ezik-news_694633.html", "text": "  Премиерът Зоран Заев се обърна към Европейския парламент по покана на неговия президент Антонио Таяни. Това, както каза Заев, е първото обръщение на македонски министър-председател на македонски език в Европейския парламент.     „Това е исторически момент за нашия македонски народ. Това е първият път, когато министър-председател на нашата страна държи реч пред Европейския парламент на родния си език“, каза Заев, цитиран от агенция МИА.   Премиерът обясни значението за Македония от сключването на преспанския договор пред евродепутатите и членовете на Европейската комисия, присъстващи в залата, и отправи благодарност към своя гръцки колега Алексис Ципрас.\r\nРеферендумът на 30 септември, каза Заев, е референдум за втора независимост. „За Република Македония това е възможност, която чакаме толкова дълго. През 1991 г. гласувахме за независимост, на референдум. Сега отново на референдум трябва да направим следващата стъпка: да създадем реална възможност да станем 30-та страна членка на НАТО и да започнем да затваряме глава след глава до членство в Европейския съюз, в европейското семейство. Референдумът на 30 септември е много повече от просто референдум за договора от Преспа. Това е референдум за бъдещето. Това е референдум за втората ни независимост“, посочи Заев, отбелязва още БГНЕС.      Както премиерът Ципрас, Заев също коментира, че решаването на спора за името може да служи като пример за разрешаване на други двустранни спорове. „Ние искаме да послужим като пример и вдъхновение за решаване на всички двустранни въпроси на Западните Балкани и даваме силна подкрепа за намиране на устойчиви решения, основани на европейските ценности и международното право, които трайно ще стабилизират региона и ще го подготвят за интеграция в ЕС“, каза македонският премиер.\r\nТой посочи причините защо \"няма силен ЕС без успешни Балкани\". „Успешни Балкани са интегрирани в ЕС Балкани. Тази визия ни мотивираше да направим историческата стъпка и по този начин да насърчим процесите на помирение, изграждането на единство и съюзничество в региона“, каза министър-председателят. Той припомни значението на региона за справяне с миграционната криза и подчерта, че инвестициите на Балканите са инвестиция за стабилна, силна и обединена Европа. Министър-председателят увери евродепутатите, че Македония прави всичко възможно, за да отговори на стандартите на Европейския съюз.    \"Ние знаем препоръките, те са нашите приоритети: независими и демократични институции, върховенство на закона, борба с корупцията и професионална публична администрация като услуга за гражданите\", каза премиерът. Заев припомни, че Македония е \"един вид умалена Европа\", \"европейска приказка с добър край като автентичен модел на функционална мултиетническа демокрация. Ние всекидневно изживяваме европейския девиз \"Обединени в различията\", добави той. Заев подчерта паралела между кризата, през която преминава Европейският съюз днес, и политическата криза, през която преминава Македония - борба на отвореното общество срещу авторитарния национализъм.   „Политическата криза, през която минаваме, е всъщност борба за ценности, която протича и в европейски и глобален мащаб - борба за либералните ценности на върховенството на закона, човешките права и свободи, демократичното управление, отворената икономика срещу авторитарния национализъм“, каза премиерът. В заключение Зоран Заев посочи, че младите хора в Македония мечтаят да бъдат част от европейското семейство. „Да, нашите хора искат да бъдат част от това семейство. Чувстваме се европейци и принадлежим на Европа. През 1991 г., когато бях на 17 години, това беше всичко, за което мечтаех: да бъда част от европейското семейство. Да имаме европейско бъдеще. Нашите млади хора мечтаят за това и за днес. Сега, 27 години по-късно, като премиер, от името на гражданите на моята страна, говоря в Европейския парламент на своя македонски език“, заключи Заев пред депутатите.", "date": "2018.09.13", "title": "Македония пише история: Първо обръщение на премиер пред ЕП на македонски език"}
{"url": "https://www.actualno.com/politics/demokratite-gerb-zastana-sreshtu-evropejskite-cennosti-kato-podkrepi-orban-news_694634.html", "text": "        Това се казва в позиция на \"Демократична България\" по повод гласуването вчера в Европейския парламент на резолюция, изискваща от страните членки да констатират \"съществуването на ясен риск Унгария да извърши тежко нарушение на ценностите, на които се основава ЕС\" в рамките на чл. 7 от Договора за ЕС.\r\n\"Демократична България\" подчертава, че единственият българин в Европейската народна партия, гласувал срещу авторитаризма на Орбан, бе Светослав Малинов от \"Демократична България\", член на ДСБ, докато петима депутати от ГЕРБ гласуваха срещу резолюцията като само Ева Майдел се въздържа.   \"ГЕРБ гласуват така, защото се страхуват, че натискът върху Орбан може да се отрази и върху тях – следващите могат да са те. Голяма част от критиките към Унгария са валидни и за установения от Борисов режим на управление. Борисов също като Орбан обича европейските пари, но ежедневно атакува демократичните ценности. Корупцията, кражбите на еврофондове, потъпкването на върховенството на правото, на свободата на медиите и плурализма са емблемите на управлението на т.нар. Граждани за европейско развитие на България\", се посочва в изявлението.  Според \"Демократична България поведението на представителите на БСП е задълбочило изолацията на България след като Георги Пирински и Петър Курумбашев не са гласували, а Момчил Неков е гласувал в полза на Орбан.\r\n\"След отказа на Борисов да експулсира дори един руски дипломат във връзка със случая Скрипал това е пореден случай, в който както управляващите от ГЕРБ и \"Патриотите\", така и фалшивата опозиция на бившите комунисти затвърждават убеждението в Европа, че България е троянски кон на Путин в Европейския съюз и пет пари не дава за неговите ценности и принципи\", се посочва в декларацията.", "date": "2018.09.13", "title": "Демократите: ГЕРБ застана срещу европейските ценности като подкрепи Орбан"}
{"url": "https://www.actualno.com/society/novinite-naj-vajnoto-za-denja-13-septemvri-news_694675.html", "text": "         Редакционният екип на ви представя най-важното от днешния ден в традиционния вечерен бюлетин.  Πoчeтният пpeдceдaтeл нa ДΠC Axмeд Дoгaн e пpидoбил мaжopитapнaтa coбcтвeнocт в \"Cигдa\", ĸoятo зaĸyпи TEЦ \"Bapнa\" пpeди пo-мaлĸo oт гoдинa. Πpoмeнитe вeчe ca впиcaни в Tъpгoвcĸия peгиcтъp.   Почетният председател на ДПС Ахмед Доган е извън политиката и може да купува каквото поиска. Така лидерът на движението Мустафа Карадайъ коментира в кулоарите на Народното събрание информацията, че Доган вече е собственик на ТЕЦ \"Варна\".     Председателят на Народното събрание Цвета Караянчева официално потвърди, че днес няма да бъдат гласувани трите министерски оставки и новите номинации, предложени от Министерски съвет. Издигнатият за министър на транспорта Александър Манолев ще се откаже от поста. Обвиняемият по случая П.З. е собственик на автомобила BMW с регистрационен номер \"В 9113 РН\", с който на 10 септември беше прегазен и почина балетистът от Държавна опера-Варна Мартин Чикалов. Това заяви говорителят на Окръжна прокуратура-Варна Радослав Лазаров.   380 километра, осеяни с тарелки от пържени картофи, бирени бутилки и бетон. И тук-там защитени територии. Австрийският \"Дер Щандарт\" публикува статия за \"тежкия сезон\" по българското Черноморие, преведена в Дойче веле. Парламентът отхвърли президентското вето върху Административнопроцесуалния кодекс (АПК). ", "date": "2018.09.13", "title": "Новините: Най-важното за деня, 13 септември"}
{"url": "https://www.actualno.com/art/rodjyr-balyn-pristiga-za-pyrvi-pyt-u-nas-s-retrospektivna-izlojba-news_694624.html", "text": "        Двеста черно-бели фотографии, направени между 1982 и 2014 година в Южна Африка ще бъдат показани в София и Пловдив. „Архетипи” е разказ за хаос, страхове, сенки, илюзии и всичко онова, от което сме направени. Изложбата коментира някои от най-разпространените архетипни състояния на човешката психика, които ни водят от тъмнината към светлината, от абсурда към иронията, от отчаянието към освобождаването.\r\n„Във фотографиите ми преобладават символи от дълбоките нива на човешкото подсъзнание. Това е неукротимо място, което има собствени правила и функционира според свои закони. Фотографиите ми свързват моята същност с външния свят. Въпреки това, има безкрайни възможности и от мен зависи да организирам света чрез фотоапарата. В общи линии съм човек, който превръща визуалния хаос във визуална съгласуваност”, казва артистът.  Балън е сърежисьор и арт директор на видеоклипа \"I Fink U Freeky\", който бележи началото на съвместната му работа с групата Die Antwoord. С характерната си естетика и провокативност, артистът се превръща в един от най-влиятелните фотографи, харесван от всяко следващо поколение, което разпознава изкуството му като житейска философия и символ на времето, в което живеем.\r\nИзображенията му са съвкупност от хора, животни, рисунки, инсталации, които изграждат свят на границата между реалността и фикцията.    Балън ще изнесе две лекции – пловдивската публика ще има възможност да го види и чуе на живо в деня на откриването – 14 ноември от 20:30 часа в СКЛАД (ул. Екзарх Йосиф 16) в Тютюневия град, а лекцията в София ще се проведе ден по-късно – на 15 ноември от 18:00 часа в Квадрат 500.\r\nРоджър Балън е в музейните колекции на МoМА (Ню Йорк), Тейт Бритън (Лондон), Музея „Виктория и Албърт“ (Лондон), Пушкинския музей (Москва), Центъра „Помпиду“ (Париж) и много други.\r\nИзложбата е част от културния календар на община Пловдив и се осъществява с подкрепата на Пловдив 2019 – Европейска столица на културата.", "date": "2018.09.13", "title": "Роджър Балън пристига за първи път у нас с ретроспективна изложба"}
{"url": "https://www.actualno.com/cars/skoda-shte-predlaga-v-evropa-gt-versija-na-kodiaq-news_694619.html", "text": "  Чешкият производител Skoda ще предложи на европейския пазар нова версия на кросоувъра си Kodiaq, който ще получи добавка GT към името си. Това ще бъде крос-купе от типа на BMW X4, както и на показаното само преди дни Renailt Arkana.     Концептуална версия на новия модел на чехите беше представена в Китай по-рано тази година. Тогава на автомобила не беше обърнато особено внимание, тъй като се считаше, че дори то да излезе в серийно производство, ще се предлага само в Китай. Сега обаче става ясно, че крос-купето ще стъпи и на пазара в Европа.    Тестови прототип на модела вече на няколко пъти беше забелязан по пътищата на Германия, като е покрит със сериозен камуфлаж. Това означава, че европейската версия най-вероятно ще се различава като дизайн от тази за Китай.  В тайна засега остават и двигателите, с които ще бъде оборудвана Skoda Kodiaq GT. Вариантът за китайския пазар ще разчита на 2,0-литров турбомотори, развиващи 186 и 220 к.с. Заради новите екологични стандарти, на версита за Европа  ще бъде поставен друт турбодвигател, който ще разчита на 180 или 190 к.с.   ", "date": "2018.09.13", "title": "Skoda ще предлага в Европа GT-версия на Kodiaq"}
{"url": "https://www.actualno.com/europe/kongresyt-na-ispanija-odobri-dekreta-za-prehvyrljane-ostankite-na-franko-news_694702.html", "text": "  Конгрес на депутатите (долната камара на парламента) на Испания одобри приетото от правителството в края на август постановление за прехвърлянето на останките на диктатора Франсиско Франко (1892-1975) от гробницата в монументалния комплекс на Долината на падналите в близост до Мадрид. Гласуването бе излъчено в интернет страницата на Конгреса на депутатите.     В подкрепа на този указ гласуваха 172 парламентаристи, против - двама, 164 се въздържаха, съобщи БГНЕС.   Възможната дата за ексхумацията все още не е посочена.\r\nФранко управлява Испания от 1939 до 1975. Умира на 82 години в болница в Мадрид от сърдечен удар.  ", "date": "2018.09.13", "title": "Конгресът на Испания одобри декрета за прехвърляне останките на Франко"}
{"url": "https://www.actualno.com/europe/obvinenite-za-otravjaneto-na-skripal-dadoha-intervu-news_694614.html", "text": "  Александър Петров и Руслан Боширов, които Лондон посочи за  извършители на отравянето на Сергей Скрипал и неговата дъщеря Юлия с \"Новичок\" дадоха интервю за RT. Пред журналиста Маргарита Симонян двамата заявиха, че това са истинските им имена и са хората, показани на видеозаписите, представени от британските власти.     По думите им те отишли във Великобритания с туристическа цел.   \"Това не беше бизнес-пътуване. Планирахме да отидем в Лондон и да минем през Солсбъри\", заявиха те.\r\nБоширов и Петров допълниха, че действията на британските власти са \"преобърнали живота им наопаки.\" Те казаха, че не знаят къде се намира дома на Сергей Скрипал, но не отричат, че е възможно да са били близо до дома му.  В отговор на въпрос дали у тях е имало \"Новичок\" Петров припомни, че са преминали митническа проверка и ако са имали нещо, то би възникнал въпроса защо в багажа на двама мъже има дамски парфюм (става въпрос за флакон от парфюм  Nina Ricci, в който според британската полиция се е  намирало отровното вещество.)   Петров и Боширов се свързали с журналистката по своя инициатива.", "date": "2018.09.13", "title": "Обвинените за отравянето на Скрипал дадоха интервю"}
{"url": "https://www.actualno.com/actualno/koketno-stadionche-za-sto-i-edno-milionche-news_694573.html", "text": "  Вдъхновен от двете титанични победи срещу супер отборите на Словения и Норвегия, където блестят световно известни футболисти, играещи на високо клубно ниво и въобще имена, с които коментаторите лягат и стават, нашият премиер обяви, че е едни сто милиона за едно \"ново, кокетно стадионче\", ако националите продължават да радват народа.     Ние, разбира се, също живеем в носталгичните селения на САЩ 94, да не кажете, че подценяваме футбола. Обаче все пак в главата ни се развихрят определени кокетни фантазии, които е редно да споделим.\r\nНапример едно кокетна вечер, в която музикантите от БНР са неочаквано посетени от премиерската свита и се получи просто някакво много кокетно симфонично преживяване. Да кажем един кокетно изпълнен Моцарт, който да затрогне сърцето и да разтърси тъй дълбоко, колкото двата гола на Божидар Краев (макар че къде е сложната и наскучаваща плетеница от звуци, къде е простата красота на извеждащото подаване и потъването на топката в мрежата). И ето, разцъфне обичаната от нас усмивка и чуем: кокетно ще им се увеличат заплатите, защото никак не може да се живее кокетно със 660 лева на месец, па макар и да ти жужи Моцарт в главата по цял ден.\r\nИли пък да кажем майките на деца с увреждания. Знаем, че е много некокетно да се напомня тази тема, тя депресира и трови съзнанието. Но все пак, срамежливо да предложим: дали пък сто милиона няма да стигнат тук-там да се пооправи този проблем и ако не кокетно, то поне родителите и децата им да заживеят малко по-добре? Хайде пък да опитаме да трампим стадиона в името на решението на този проблем. Не само от грижа за тях, но и от грижа за националите -  и без това на европейското ще паднем от Швеция с осем на нула. Няма да е кокетно!  И накрая смело да се обърнем към едни твърде кокетни въпроси - заплатите на медицински сестри, университетските преподаватели, метеоролозите в НИМХ, добрите стари пенсии, разбитите селски пътища и да видим къде пък най-добре могат да се налеят едни сто милиона. Пък то европейското пак ще е интересно.\r\nИ без това свикнахме да сме за Финландия.      Райко Байчев ", "date": "2018.09.13", "title": "Кокетно стадионче за сто и едно милионче "}
{"url": "https://www.actualno.com/society/der-shtandart-bg-chernomorieto-e-beton-bireni-butilki-i-div-kapitalizym-news_694553.html", "text": "  380 километра, осеяни с тарелки от пържени картофи, бирени бутилки и бетон. И тук-там защитени територии. Австрийският \"Дер Щандарт\" публикува статия за \"тежкия сезон\" по българското Черноморие, преведена в .     \"Цяло лято вицепремиерът Валери Симеонов измерваше децибели по Черноморието, бореше се срещу шума, идващ от дискотеката на октрито \"Какао Бийч\", изучаваше данните от кадастъра и между другото даде на прокурор на своята колежка - министърката на туризма Николина Ангелкова. Така започва репортаж на австрийския \"Дер Щандарт\" за българския летен сезон, който вече е към края си.\r\nСамият Симеонов накрая обяви победата си срещу \"Какао бийч\", пишат авторите на публикацията Маркус Бернат и Софи Цветкова. Те наричат дискотеката на открито в курорта Слънчев бряг \"епицентърът на българския летен туризъм\" и припомнят, че впоследствие тя трябваше да затвори - както и много други по-малко известни заведения в района. Малко по-късно обаче \"Какао бийч\" отново отвори врати, защото реши да се придържа към правилата за позволените нива на шума. В тази връзка Симеонов обяви, че законите са валидни за всички в България.      Плажовете по Черноморието са нещо като \"last frontier\" (последна граница) на печалбата и на добрия вкус в България - там се изнасят последните битки за пари и свобода: дивият капитализъм срещу дивите къмпингуващи, алкохолните туристи срещу министри, изпаднали в опиянение от собствената си власт. В този смисъл 2018-та беше тежък сезон, коментира \"Дер Щандарт\".\r\nПо-нататък в публикацията се посочва, че българското крайбрежие е дълго 380 километра, осеяни с тарелки от пържени картофи и бирени бутилки, купонджии и бетон. Тази плажна \"магистрала\" е прекъсната на места от защитени територии, които трябва да бъдат опазени - от изкусни строителни предприемачи.     Сезонът на българското Черноморие е кратък - от средата на юни до началото на септември. За тези почти 12 седмици мнозина изкарват пари, които им стигат за цялата година. Това обяснява и защо много хотели и барове се борят със зъби и нокти за всеки метър земя край плажа. България продължава да е най-бедната страна в ЕС. Но пó на север - към Варна и границата с Румъния, където се появиха и първите затворени комплекси с игрища за голф, предназначени за по-богатите туристи, това не се усеща чак толкова. А спокойните плажове в Крапец и Шабла привличат много румънци, които на свой ред бягат от бетонните постройки по тяхното Черноморие.   И там, на север, има любители на дивото къмпингуване. А това все повече дразни онези, които искат да печелят от туристите. \"Хората от къмпинга твърдят, че били природозащитници. Но къде отива боклукът, който те произвеждат? Общината сама трябва да се оправя с това\", възмущава се собственикът на малка къща за гости в Крапец.\r\nТук се сблъскват два различни свята. Някои от любителите на дивата природа виждат в новите правила и такси, въведени по някои от плажоете, предвестник на предстоящото застрояване и на север - подобно на южното българско Черноморие. Репортажът завършва с думите на 45-годишна жителка на Добрич, любителка на свободното къмпингуване: \"Би трябвало да ни оставят повече свободи, защото те са онези, които замърсяват нещо. Замърсяват душите ни.\"\r\nМеждувременно обвиненията на Валери Симеонов срещу министърката на туризма се изпариха във въздуха, пише австрийското издание. И посочва, че и Николина Ангелкова се е задействала: министърката наложи тлъсти глоби на ресторанти, позволили си да асфалтират плажната ивица, превръщайки я в паркинг за клиентите си. Сред глобените има и концесионери на плажове, работещи без спасители, или собственици на капанчета, открити директно върху дюните. Между 25 хиляди евро и половин милион евро прибира държавата годишно от плажните концесии - в зависимост от големината и мястото на плажа.\r\nПо българското Черноморие са останали и неколцина диви плажове. Различни граждански инициативи се борят за тях от години. Един от тези плажове е Иракли, северно от Несебър. През пролетта в единия му край се появиха нови бунгала. Съдът обаче отхвърли подадената жалба, макар Иракли да е част от защитените територии \"Натура 2000\", за чието опазване страните-членки получават пари от ЕС, се припомня в публикацията.   ", "date": "2018.09.13", "title": "\"Дер Щандарт\": БГ Черноморието е бетон, бирени бутилки и див капитализъм "}
{"url": "https://www.actualno.com/viewpoint/bg-chernomorieto-posledna-frontova-linija-na-divija-kapitalizym-i-betona-news_694554.html", "text": "  380 километра, осеяни с тарелки от пържени картофи, бирени бутилки и бетон. И тук-там защитени територии. Австрийският \"Дер Щандарт\" публикува статия за \"тежкия сезон\" по българското Черноморие, преведена в Дойче веле.     \"Цяло лято вицепремиерът Валери Симеонов измерваше децибели по Черноморието, бореше се срещу шума, идващ от дискотеката на октрито \"Какао Бийч\", изучаваше данните от кадастъра и между другото даде на прокурор на своята колежка - министърката на туризма Николина Ангелкова. Така започва репортаж на австрийския \"Дер Щандарт\" за българския летен сезон, който вече е към края си.\r\nСамият Симеонов накрая обяви победата си срещу \"Какао бийч\", пишат авторите на публикацията Маркус Бернат и Софи Цветкова. Те наричат дискотеката на открито в курорта Слънчев бряг \"епицентърът на българския летен туризъм\" и припомнят, че впоследствие тя трябваше да затвори - както и много други по-малко известни заведения в района. Малко по-късно обаче \"Какао бийч\" отново отвори врати, защото реши да се придържа към правилата за позволените нива на шума. В тази връзка Симеонов обяви, че законите са валидни за всички в България.   Плажовете по Черноморието са нещо като \"last frontier\" (последна граница) на печалбата и на добрия вкус в България - там се изнасят последните битки за пари и свобода: дивият капитализъм срещу дивите къмпингуващи, алкохолните туристи срещу министри, изпаднали в опиянение от собствената си власт. В този смисъл 2018-та беше тежък сезон, коментира \"Дер Щандарт\".\r\nПо-нататък в публикацията се посочва, че българското крайбрежие е дълго 380 километра, осеяни с тарелки от пържени картофи и бирени бутилки, купонджии и бетон. Тази плажна \"магистрала\" е прекъсната на места от защитени територии, които трябва да бъдат опазени - от изкусни строителни предприемачи.     Сезонът на българското Черноморие е кратък - от средата на юни до началото на септември. За тези почти 12 седмици мнозина изкарват пари, които им стигат за цялата година. Това обяснява и защо много хотели и барове се борят със зъби и нокти за всеки метър земя край плажа. България продължава да е най-бедната страна в ЕС. Но пó на север - към Варна и границата с Румъния, където се появиха и първите затворени комплекси с игрища за голф, предназначени за по-богатите туристи, това не се усеща чак толкова. А спокойните плажове в Крапец и Шабла привличат много румънци, които на свой ред бягат от бетонните постройки по тяхното Черноморие.\r\nИ там, на север, има любители на дивото къмпингуване. А това все повече дразни онези, които искат да печелят от туристите. \"Хората от къмпинга твърдят, че били природозащитници. Но къде отива боклукът, който те произвеждат? Общината сама трябва да се оправя с това\", възмущава се собственикът на малка къща за гости в Крапец.\r\nТук се сблъскват два различни свята. Някои от любителите на дивата природа виждат в новите правила и такси, въведени по някои от плажоете, предвестник на предстоящото застрояване и на север - подобно на южното българско Черноморие. Репортажът завършва с думите на 45-годишна жителка на Добрич, любителка на свободното къмпингуване: \"Би трябвало да ни оставят повече свободи, защото те са онези, които замърсяват нещо. Замърсяват душите ни.\"\r\nМеждувременно обвиненията на Валери Симеонов срещу министърката на туризма се изпариха във въздуха, пише австрийското издание. И посочва, че и Николина Ангелкова се е задействала: министърката наложи тлъсти глоби на ресторанти, позволили си да асфалтират плажната ивица, превръщайки я в паркинг за клиентите си. Сред глобените има и концесионери на плажове, работещи без спасители, или собственици на капанчета, открити директно върху дюните. Между 25 хиляди евро и половин милион евро прибира държавата годишно от плажните концесии - в зависимост от големината и мястото на плажа.\r\nПо българското Черноморие са останали и неколцина диви плажове. Различни граждански инициативи се борят за тях от години. Един от тези плажове е Иракли, северно от Несебър. През пролетта в единия му край се появиха нови бунгала. Съдът обаче отхвърли подадената жалба, макар Иракли да е част от защитените територии \"Натура 2000\", за чието опазване страните-членки получават пари от ЕС, се припомня в публикацията.   ", "date": "2018.09.13", "title": "БГ Черноморието: Последна фронтова линия на дивия капитализъм и бетона"}
{"url": "https://www.actualno.com/society/ban-predlaga-kostadin-ganev-za-vremenen-direktor-na-nimh-news_694617.html", "text": "  БАН предлага кандидатурата на Костадин Ганев за временно изпълняващ длъжността директор на НИМХ. Това стана на извънредно заседание на Управителния съвет на БАН, състояло се днес с цел обсъждане на кандидатури за и.д. директор на НИМХ-БАН, съобщиха от пресцентъра на БАН. Управителният съвет на БАН реши да предложи кандидатурата на чл.-кор. дн Костадин Ганев за временно изпълняващ длъжността директор на НИМХ - БАН.     Управителният съвет декларира готовност да разгледа и кандидатури, предложени от Общото събрание на учените на НИМХ-БАН, различни от тази на освободения директор и постъпили до 12.00 часа на 17 септември 2018 г. В този случай УС на БАН ще ги обсъди на свое извънредно заседание на 17 септември 2018 г. В случай, че няма постъпили кандидатури от ОСУ на НИМХ–БАН, в посочения срок, УС на БАН предлага на председателя на БАН да назначи чл.-кор. дн Костадин Ганев за временно изпълняващ длъжността директор на НИМХ БАН.   УС на БАН ще съдейства съгласно своите правомощия за осигуряване на нормална дейност на НИМХ - БАН до излизането на Института от структурата на БАН, спазвайки нормативните актове на Република България, както и Закона за БАН и устава на БАН.", "date": "2018.09.13", "title": "БАН предлага Костадин Ганев за временен директор на НИМХ"}
{"url": "https://www.actualno.com/curious/kak-da-sprete-avtomobila-ako-vi-stane-losho-dokato-shofirate-news_694423.html", "text": "        В киното това се случва наляво и надясно. Някой си Джеймс Бонд, чийо шофьор току що е бил изпратен в отвъдното, ще успее и оправлението да овладее, и всичките противници на мястото им да сложи, а и да съблазни дамата от съседния автомобил. Героят на Джеки Чан пък успява да се прмъкне в колата през отворения шибидах и да заеме мястото на шофьора. Но ние, обикновенните хора, какво да правим? Няма да скачаме през прозореца я.   Честно казано, ситуацията е много лоша. А в мрежата е пълно със съвети кой от кой по-наивен - от типа преместете крака на шофьора от педала на газта върху педала на спирачката, Ами, пробвайте, особенно в кола с висока конзола между двете предни седалки. Но все пак е необходимо да се опитате да предприемете нещо. И в никакъв случай не трябва да си мислите за най-лошото.\r\nБързо включваме \"аварийките\" - това не е трудно. Нека другите водачи да видят, че вие имате някакъв проблем. А всичко след това много зависи от това в каква кола вие се намирате. Основните варианти са два: колата или ще е доста древна, или супер съвременна. Останалите варианти може да се сятат за междинни. Дизелов или бензинов - не е важно: пътникът може и да не знае това.   Да започнем с първия вариант: той е доста по-оптимистичен. Грубо казано, да предположим, че работата се развива в Жигули. В този сучай ние се протягаме за ключа за запалването (в най-тежкия случай той е от ляво). Завъртаме ключа обратно на посоката на часовниковата стрелка, но не до края, за да не блокираме кормилото. От този момент колата започва бавно да спира чрез загасения двигател - това е добре. Сега вече се опитваме да отклоним автомобила в дясно, до колкото това е възможно - всичко зависи от ситуацията. Най-добрият вариант е празно пространство до пътното платно, но от къде да вземем такова. Още по-хубаво би била някоя дълбока преспа, ако навън е зима. Впрочем, в редица случаи има смисъл дори да се гмурнете в канавката, ако тя не прилича на пропаст. Също така може доста внимателно скоростта да се обира с ръчната спирачка.  Най-важното тук е колата да не поднесе.        Вариант втори. Скоростната кутвия е автоматична, ключ за запалване няма (по-скоро е в джоба на шофьора, а вместо ключалка за запалване на автомобила има само копче), ръчната спирачка е електронна. В този случай варианти да се спре колата почти няма - само ни остава да се опитаме да преместим селектора на скоростната кутия в неутрална позиция. Най-вероятно вие ще успеете да направите това. И ако кракът на шофьора продължава да натиска педала на газта, то това ще помогне да се прекрати бъдещото ускоряване\r\nНо ако педалът на газта не е натиснат, то най-добре е да не се пипа нищо, нека колата лекичко си спира чрез двигателя, до колкото това е възможно. След това вижте точка първа - хващаме волана и се опитваме да се свием някъде встрани.    Впрочем, има и трети варант.\r\nАко работата се случва в доста съвременен автомобил, който \"не е от евтините\", то има голяма вероятност шофьорът да се задейсвал системата на автопилота, която автоматично поддържа дистанцията до движещия се отпред транспорт. Ако това е така, то ви е провървяло доста: почувсвтайки пред носа си нечия задница колата ще запчне да спира сама.   Освен това, много съвременни автомобили са снабдени и със система за автоматично спиране до пълен покой в случай на възникване на препядствие на пътя. Тези системи, по правило, винаги са включени на заден план. Все пак, те не се задействат винаги така, както ние бихме искали.    Не трябва да се опитвате да триете гумите на колата в бордюра. Най-вероятно така вие няма да намалите скоростта на колата, но може да провокирате обръщане по таван.\r\nАко асфалтът е сух, колата се движи с не голяма скорост, може да се опитате да позавиете наляво и надясно, но много внимателно. Убитите зайци ще са два: увеличава се изминатият път, а останалите участници в движението ше наострят уши и ще се опитват да стоят по-далеч от вас. По-зле от това няма да стане\r\nИ последно. При най-малкото подозрение за това, че може да ви прилошее, не сядайте зад волана, особенно в кола с пътници. Ако за вас не ви е жал, то поне си представете какво ще навлечете на другите.", "date": "2018.09.13", "title": "Как да спрете автомобила, ако ви стане лошо докато шофирате"}
{"url": "https://www.actualno.com/business/ahmed-dogan-kupi-tec-varna-news_694576.html", "text": "   Πpoмeнитe вeчe ca впиcaни в Tъpгoвcĸия peгиcтъp, a нoвинaтa бe cъoбщeнa пъpвo oт .     Oт 4 ceптeмвpи т.г. Дoгaн вeчe пpитeжaвa 70% oт ĸaпитaлa нa дpyжecтвoтo. Ocтaнaлитe ca paзпpeдeлeни мeждy двeтe дeцa нa в ĸaбинeтa \"Opeшapcĸи\" Дaнaил Πaпaзoв - Cтaниcлaв и Ивeлинa. Πpeди cдeлĸaтa тe пpитeжaвaxa 52 и 48%, cъoтвeтнo.   Упpaвитeли нa \"Cигдa\" ocтaвaт Дaнaил и Cтaниcлaв Πaпaзoви.\r\nДpyжecтвeният дoгoвop e пoдпиcaн oщe нa 8 aвгycт, нo e впиcaн близo мeceц пo-ĸъcнo вepoятнo зapaди пpoблeмитe c Tъpгoвcĸия peгиcтъp.  Hямa пpoмeни и в pъĸoвoдcтвoтo нa caмaтa цeнтpaлa - в нeгo ocтaвaт Дaнaил Πaпaзoв, Aндpиян Aтaнacoв и Гeopги Xpиcтoзoв.   Hepaбoтeщaтa TEЦ \"Bapнa\" бe пpoдaдeнa oт ЧEЗ нa \"Cигдa\" oфициaлнo нa 13 дeĸeмвpи м.г. cpeщy oĸoлo 50 милиoнa евро. Hoвитe coбcтвeници възoбнoвиxa дeйнocттa ѝ. Дъpжaвaтa плaщa нa цeнтpaлa пo 2 631 лeвa нa дeн, тъй ĸaтo бe избpaнa зa , ĸoитo дa бъдaт aĸтивиpaни пpи нyждa.\r\nCaмият Дoгaн имa oфициaлнo yчacтиe и в oщe eднa фиpмa - \"Уoтъp-Bитaл\", peгиcтpиpaнa нa 19 oĸтoмвpи м.г. в cъдpyжиe c Pyмeн Гaйтaнcĸи-Юнг. Двaмaтa имaт пo 50%.    ", "date": "2018.09.13", "title": "Ахмед Доган купи ТЕЦ \"Варна\""}
{"url": "https://www.actualno.com/europe/london-ako-njama-sdelka-za-brexit-njama-da-platim-news_694597.html", "text": "  Министърът по Brexit, Доминик Рааб предупреди, че Великобритания няма да плати обещаното на ЕС след Брекзит финансово споразумение, ако не бъде постигната сделка за развода.     Лондон се е съгласил да уреди сметката си за четири десетилетия на членство, която се оценява на 39 млрд. паунда (44 млрд. евро), като част от споразумение за оттегляне.   Но разговорите за по-широкото споразумение се забавиха, предизвиквайки опасения, че Великобритания може да се отдели от Европейския съюз през март 2019 г. въобще без сделка. Рааб говори пред медиите преди заседанието на британското правителство за планиране на действия при сценарий без сделка, предаде БГНЕС.\r\nЕдна от последиците би била, че \"няма да изплатим договорените пари\", каза Рааб пред ВВС.  \"Това не е заплаха, това е изявление на факт като част от нашето планиране на сделката. Ще се съобразяваме със строгите ни правни задължения, но размерът и поетапният начин, посочен в споразумението за оттегляне, биха отпаднали, защото няма да има сделка\".   Окончателното плащане ще бъде \"значително по-ниско\" от договореното досега, каза той.\r\nПреговорите за Brexit навлизат в заключителния етап, като и двете страни сега се стремят към постигане на споразумение през октомври или началото на ноември.    Страните от ЕС също така засилват планирането си за сценарий с липса на сделка.   Британското правителство ще публикува по-късно в четвъртък 28 \"технически бележки\", които обхващат разнообразни въпроси като таксите за роуминг на мобилни телефони и поддържат екологичните стандарти. Става дума за информираност на граждани и фирми какви стъпки трябва да предприемат, ако няма сделка с Брюксел.", "date": "2018.09.13", "title": "Лондон: Ако няма сделка за Brexit, няма да платим"}
{"url": "https://www.actualno.com/business/deputatite-dadoha-zelena-svetlina-i-na-elektronnite-vinetki-news_694626.html", "text": "        Минималната пътна такса, която се дължи за ползване на платената пътна мрежа, е тази за уикенд винетка, според приетите окончателно промени в Закона за пътищата.   Винетките ще се заплащат след деклариране на регистрационния номер на превозното средство и ще важат само за него. В случай на прехвърляне на собствеността на превозното средство, винетката ще запазва валидността си. На винетката ще бъде регистрационният номер на пътното превозно средство, категорията му, датата на плащане и валидността.\r\nВинетна такса ще се заплаща от МПС за превоз на пътници и за превоз на товари, както и такива с повишена проходимост. Ако към превозното средство има ремарке и за него ще се заплаща винетна такса.  С направените промени в Закона за пътищата предстои и въвеждането на смесена система за таксуване на различните категории пътни превозни средства. Размерът на таксите за движение по платената пътна мрежа ще се определя от министрите на финансите и на регионалното развитие.   Електронната система за събиране на пътните такси ще се поддържа от Агенция „Пътна инфраструктура\", които ще могат да се заплащат по електронен и банков път, както и на определените за това пунктове. АПИ ще определи и къде да бъдат разположени терминалите за самотаксуване.\r\nТол системата трябва да заработи на 16 август 2019 г., а винетките стават електронни от 1 януари 2019 г.    ", "date": "2018.09.13", "title": "Депутатите дадоха зелена светлина и на електронните винетки"}
{"url": "https://www.actualno.com/balkani/parlamentyt-na-kipyr-podhvashta-sluchaja-olimpik-news_694637.html", "text": "        Последствията от срива на „Олимпик” и ефектът от него върху кипърските клиенти на застрахователната компания бяха обсъдени на заседание на комисия в кипърския парламент. Основният въпрос, който бе поставен, е дали активите, средствата, акционерите и платежоспособността на дружеството са били навреме одитирани. Според представеното становище от Застрахователния надзор всички необходими стъпки, предвидени от закона, са били предприети и в крайна сметка е трябвало да бъде отнет лицензът на компанията, за да не се увеличават щетите.   Заради случилото се с „Олимпик” депутатите искат да направят преглед на целия местен застрахователен пазар. Секторът е много важен, тъй като контролираните от Застрахователния надзор около 30 дружества, базирани в Кипър, имат оборот от около 930 млн. евро, което е 3-4% от БВП на страната, а активите им са на стойност от близо 4 млрд. евро. \r\nИмайки предвид как „Олимпик” остави 200 000 свои клиенти в България без застраховки, кипърските депутати обсъждаха също така как евентуални фалити на застрахователни компании на острова ще засегнат притежателите на полици. Тези проблеми ще бъдат поставени на следващи заседания с участието на представители на Застрахователния надзор, финансовия омбудсман, Службата за защита на потребителите. Целта е да се проучи дали застрахованите получават адекватна информация по отношение на техните договори, как функционират дружествата, когато трябва да плащат обезщетения, дали има прозрачност и ясни правила по отношение на тези плащания.  Съдебното дело по иска за обявяване в ликвидация на „Олимпик” започна вчера в Никозия, следващото съдебно заседание е на 17 октомври.", "date": "2018.09.13", "title": "Парламентът на Кипър подхваща случая \"Олимпик\""}
{"url": "https://www.actualno.com/crime/kolata-na-shefa-na-rajonnija-syd-vyv-vraca-e-bila-zapalena-news_694577.html", "text": "        След подаване на сигнал от хората в близкия блок, пожарникари пристигнали на място, но по-голяма част от автомобила вече била напълно унищожена.   Пламъците увредили и паркирана наблизо кола. Веднага след палежа полицията блокирала целия квартал, в който живее съдията. Извършителят обаче успял да избяга. \"Очаквам от полицията да си свърши работата и да намери извършителите на това нагло престъпление. Нямам подозрения за евентуалните отмъстители и не съм получавал заплахи.\r\nКолата ми има застраховка каско и се надявам застрахователят да поеме част от нанесените щети\", е казал съдия Васил Ганов пред кореспондента на вестника.  ", "date": "2018.09.13", "title": "Колата на шефа на Районния съд във Враца е била запалена"}
{"url": "https://www.actualno.com/crime/chetirima-mladeji-zaginaha-v-tejka-katastrofa-na-pytja-pleven-ruse-news_694583.html", "text": "        Инцидентът е станал в минутите след полунощ. Четирите момчета на възраст между 18-20 пътували в посока Плевен, шофьорът на автомобила обаче не спрял на знак \"СТОП\" в района на село Горна Студена и внезапно препречил пътя на ТИР.   В следствие на удъра, колата била смазана до неузнаваемост. Часове наред на мястото на инцидента работиха екипи на полицията и пожарната, които се наложи да разрежат колата, за да извадят жертвите.\r\nТова не е първият подобен инцидент на това място, като според много от водачите знакът \"СТОП\" там е неправилно поставен.  ", "date": "2018.09.13", "title": "Четирима младежи загинаха в тежка катастрофа на пътя Плевен - Русе"}
{"url": "https://www.actualno.com/crime/obvinjaemijat-brat-na-deputat-ot-bsp-bil-napusnal-stranata-zakonno-news_694586.html", "text": "   Стоилов е с изменена мярка за неотклонение \"задържане под стража\" от 11 септември. Служителите на съдебна полиция обаче не са го открили, за да го върнат в ареста.     Илия Стоилов е брат на депутата от БСП-Русе . Той беше арестуван през октомври 2017 г. по време на акция на ГДБОП и жандармерията в Русе, като бяха направени обиски и изземания от заведения и заложни къщи, свързани с Илия Стоилов.\r\nИздирването му се превърна в повод за извънредното извикване в Народното събрание на главния прокурор Сотир Цацаров и вътрешния министър (в оставка) Валентин Радев.   Председателят на ПГ на ГЕРБ дори намекна, че депутатът Георги Стоилов може да има връзка с укриването на брат си.  \"Братът на депутата от БСП иска да се укрие, започваме да си мислим дали депутатът от опозицията не му е съдействал това да се случи\", каза Цветанов от трибуната на Народното събрание.\r\nБратът на депутата от БСП , . Той е обвинен за участие в престъпна група, занимаваща се с овличания, рекет и изнудване. Това се разбра от думите на главния прокурор.   Радев и Цацаров обясниха, че братът на депутата от левицата е напуснал страната законно. Те представиха хронология на акцията по разбиването и задържането на престъпната група, както и съдебните заседание по мерките за неотклонение на участниците в престъпното сдружение.    ", "date": "2018.09.13", "title": "Обвиняемият брат на депутат от БСП бил напуснал страната законно"}
{"url": "https://www.actualno.com/cinema/beoulf-zavryshtane-u-doma-e-izpylnen-s-fantastichni-zverove-no-si-ostava-choveshki-svjat-news_694596.html", "text": "  Срещаме ви с британския актьор Кийрън Бю – телевизионният Беоулф в първата голяма фентъзи премиера на Epic Drama –  от 14 септември в 22:00     Този септември по най-новият ТВ канал от семейството на Viasat History и TV1000, , ексклузивно дебютира на новата екранизация на легендата за един от най-великите литературни герои – Беоулф.  Във фентъзи поредицата в 12 части , в главната роля е (познат ви от , ), който си партнира с утвърдени актьори като Уилям ( , , : , на Кроненбърг) в ролята на Хротгар и ( , , , Уилоу) като Реда. Срещаме ви с Кийрън Бю.     Беоулф е прокуден от дома на Херот и от тогава се скита по земята. Когато го виждаме за пръв път в тази история, той се връща в Херот, след изгнание. Имал е доста труден живот като повечето хора по тази сурова земя. Нарочно държи да бъде самотник.       Първият път, когато отидох в кариерата, където е изграден Херот, ме порази колко застрашително изглежда мястото.           Беоулф е самотник, но спасява Брека (в ролята е актьорът ) от линч и двамата стават неочаквани приятели. Брека е малко подъл, крадец и лъжец. Или поне така изглежда.  Играеш с огромни зелени блокове, скачаш от коне и атакуваш огромни зелени обекти, които после ще се превърнат в CGI чудовища... Виждал съм част от създадените CGI сцени и трябва да ви кажа, че са феноменални. Но е много странно да се снимат. Първо снимаш с каскадьор или предмет, след което те премахват обекта и трябва да снимаш цялото нещо без човекът или предметът да е там. И това си е трудничко. Но тя цялата работа си е една преструвка 😊. В театъра също трябва да използваш въображението си постоянно.", "date": "2018.09.13", "title": "„Беоулф: Завръщане у дома“ e изпълнен с фантастични зверове, но си остава човешки свят"}
{"url": "https://www.actualno.com/smartguide/naj-dobrijat-aksesoar-za-deteto-vi-za-novata-uchebna-godina-video-news_694443.html", "text": "  Учебната година чука на вратата, а вие сте в трескава подготовка на малчугана за първия училищен звънец. Учебници, тетрадки, дрехи - списъкът е безкраен, нали?     Покрай суматохата обаче не забравяйте, че детето трябва винаги да има връзка с вас, за да се чувства и то, и вие спокойно. Ако все още сте резервирани обаче за скъп смартфон, понеже вашият наследник не е пораснал за тази стъпка, на помощ са нашите приятели от със страхотното предложение - умния часовник Това е първият 3G детски часовник с функция за видеоразговори. Освен това винаги ще знаете къде е малчуганът благодарение на GPS системата. Какви са всички полезни и забавни функции на това малко, но мощно устройство, разберете от нашите сътрудници Милена и Румен в новото видео от рубриката ни .    ", "date": "2018.09.13", "title": "Най-добрият аксесоар за детето ви за новата учебна година (ВИДЕО)"}
{"url": "https://www.actualno.com/europe/ispanija-shte-dostavi-na-rijad-bombi-s-lazerno-nasochvane-news_694592.html", "text": "  Испания продължава с реализирането на спорната сделка за доставката на 400 бомби с лазерно насочване на Саудитска Арабия, участваща активно в кървавия конфликт в Йемен.     \"В крайна сметка решението е доставката на тези бомби да се извърши в съответствие с договор от 2015 г.“, каза външният министър Жозеп Борели пред испанско радио.   Преди седмица правителството в Мадрид обяви, че ще блокира доставката на бомбите, за които от Рияд вече са платили 9,2 млн. евро. Тази позиция беше изразена на фона на въздушния удар на саудитската бойна авиация през август, при който на гъмжащ от хора пазар в северен Йемен бяха убити 40 деца, намиращи се в автобус, предаде БГНЕС.\r\nНо на 10 септември министърът на отбраната Маргарито Роблес коренно промени позицията на Мадрид по въпроса.  В отговор на въпрос относно критиките от страна на хуманитарни организации във връзка с решението на правителството, Борели каза, че бомбите имат „изключителна точност и отклоняване от целта по-малко от метър, така че няма да причиняват съпътстващи щети“.   Неизпълнението на договора за бомбите щеше да постави под заплаха много по-голямата поръчка за пет бойни кораба на стойност 1,8 млрд. евро.\r\nСпоред Амнести интерешънъл Испания е един от най-големите доставчици на оръжие на Саудитска Арабия.    ", "date": "2018.09.13", "title": "Испания ще достави на Рияд бомби с лазерно насочване"}
{"url": "https://www.actualno.com/society/diplomaticheski-partnior-na-art-vecher-na-dobrodetelite-2018-na-fondacija-za-nashite-deca-poslanikyt-na-republika-indonezija-news_694543.html", "text": "  Тази година фондация \"За Нашите Деца\" има честта дипломатически партньор на първото и ексклузивно издание на най-голямото ни благотворително събитие - Арт вечер на добродетелите, да бъде Н.Пр. Сри Астари Расджид, извънреден и пълномощен посланик на Република Индонезия в Република България.     Партньорството на фондацията и Н.Пр. Расджид започна още през миналата година, когато тя дари екзотична вечеря в посолството за  благотворителния търг на Вечер на добродетелите 2017. Спечелилите преживяването имаха уникалната възможност да се докоснат до Азиатската култура, да опитат традиционни ястия, потопени в музикалните ритми на Индонезия. Приятелството ни се разрастна още повече, когато тя предложи кауза на Азиатския фестивал „Цветовете на традициите“ да бъдат именно наши приемни деца и семейства.   Поканата ни към Н.Пр. Расджид да бъде дипломатически партньор на Арт вечер на добродетелите бе естествено продължение на нашето сътрудничество. Тя вярва, че всяко дете заслужава шанс за развитие и щастливо детство в семейство, ценност, в която вярва и екипът на фондация „За Нашите Деца“. Освен отявлен защитник на правата на децата и наша опора в мисията ни да подкрепяме повече семейства в риск, Н.Пр. е вдъхновяващ художник. Тя смята, че всяко дете трябва да получи шанса да познае красотата на света във всичките му цветове и форми, още от най-ранна детска възраст – убеждение, което изцяло се припокрива с каузата на събитието, посветено именно на изкуството, което дарява в подкрепа на сигурната семейна грижа за всяко дете. Защото единствено семейството дава възможност на децата да развият своя пълен потенциал и да сбъднат мечтите си.\r\n„Да съчетае изкуството с благородната кауза е отличен и дълбокомислен избор на организацията, който докосна сърцето ми още в първия момент, когато миналата година посетих благотворителното събитие Вечер на добродетелите. За мен е чест, че бях поканена в качеството си както на дипломат, така и на художник да участвам в най-творческото и прочувствено събитие Арт вечер на добродетелите 2018, с което ще подсигурим семейна грижа за всяко дете в България. Защото децата са нашето бъдеще, бъдещето на нашия свят,“ споделя Н.Пр. Сри Астари Расджид.  Освен като дипломатически партньор, тази година Н.Пр. Расджид ни подкрепя и с прекрасна картина, озаглавена „Природа“, която тя нарисува заедно с децата по време на Азиатския фестивал.   Вижте повече: ", "date": "2018.09.13", "title": "Дипломатически партньор на Арт вечер на добродетелите 2018 на фондация \"За Нашите Деца\" - посланикът на Република Индонезия"}
{"url": "https://www.actualno.com/sofia/fandykova-otreche-vyzduhyt-v-sofija-da-e-naj-mrysnijat-v-evropa-news_694601.html", "text": "  \"Не е вярно, че въздухът в София е най-мръсен.\" Това каза по време на заседанието на Столичния общински съвет кметът Йорданка Фандъкова, предаде репортер на БГНЕС.     Градоначалникът отговори на обвинение на общинския съветник от БСП Калоян Паргов, че общината нищо не прави за подобряването на качеството на въздуха. Паргов аргументира забележката си, позовавайки се на излезлия преди дни доклад на Европейската сметна палата, от който става ясно,че България е в дъното на класацията по-чист въздух в Европа.   \"Специално искам да обърна внимание на доклада на Европейската сметна палата за качеството на въздуха и бих искала да призова г-н Паргов да цитира тази част, за която говори, защото такава част няма. Вие цитирахте част от прессъобщението\", заяви Фандъкова.\r\nТя каза, че общината има пълната готовност да реализира частта от новата програма, която засяга именно тази мярка – намаляване на емисиите от битово отопление, предаде БГНЕС.  Да, в старата програма от 2007 г. нямахме такъв текст за домакинствата, въпреки това работихме в сферата на транспорта и общинските сгради. В 22 училища и детски градини подменихме отоплителните инсталации с такива на възобновяеми източници. По отношение на азотните оксиди отдавна София няма проблем с превишението им“, коментира градоначалникът.   Тя коментира и данните, поместени в доклада на Европейската сметна палата.\r\n\"От таблиците, публикувани в доклада на Европейската сметна палата се вижда, че картината в София се подобрява. Ако трябва да се сравняват 6-те града, между които Брюксел, Краков, Милано и Щутгард, се вижда, че София не само има най-ниските стойности, но градът ни е постигнал и изискванията на европейските директиви. За София остава проблемът с фините прахови частици, но и техните нива, както и броят на дните с превишения намаляват\", обобщи Фандъкова.    Тя уточни, че предстои още работа в борбата с мръсния въздух, но пътят е правилен и начертаните миналата година над 100 мерки съдържат всички познати механизми за справяне с проблема.   ", "date": "2018.09.13", "title": "Фандъкова отрече въздухът в София да е най-мръсният в Европа"}
{"url": "https://www.actualno.com/asenovgrad/3-000-lv-struva-opresnjavaneto-na-markirovka-i-peshehodni-pyteki-v-asenovgrad-news_694564.html", "text": "  Обновени са над 30 пешеходни пътеки на територията на Асеновград и асеновградските села. Бройката включва зебрите около учебните и детските заведения. Опреснени са и пешеходните пътеки, намиращи се до Пожарната в града и до бившия Тютюнев комбинат, към улица \"Пере Тошев\", водеща до СУ \"Свети Княз Борис I\".     Създадени са още четири нови зебри в центъра на Асеновград. Те бяха положени, след като граждани поискаха това, чрез протестна подписка. Обозначено с пешеходна пътека вече е и кръстовището между улиците „Речна” и „Никола Вапцаров”, за което също сигнализираха асеновградчани. Приключи опресняването и освежаването на хоризонталната пътна маркировка в селата на община Асеновград. Извършена е проверка на вертикалната сигнализация при пешеходните пътеки.   Проверена е и целостта на крайпътни огради и парапети. Общият размер на разходваните за пребоядисването и опресняването на пешеходните пътеки е в рамките на малко повече от 3 000 лева.", "date": "2018.09.13", "title": "3 000 лв. струва опресняването на маркировка и пешеходни пътеки в Асеновград"}
{"url": "https://www.actualno.com/business/deputatite-odobriha-vyvejdaneto-na-tol-sistema-news_694598.html", "text": "        Според новите текстове размерът на такстите за преминаване по платената пътна мрежа ще се определя по предложение на регионалния министър и на министъра на финансите.   Такси няма да заплащат превозните средства на МВР, ДАНС, неотложната медицинска помощ и на въоръжените сили.\r\nАгенция \"Пътна инфраструктура\" ще поддържа електронна система за събирането на пътните такси. Ще бъде създадена възможност таксите да се заплащат по електронен и банков път, както и в брой на пунктове за продажба.  Агенцията ще определи къде да са разположени терминалите за самотаксуване. Такива трябва да се разкрият поне на граничните пунктове или в близост до тях, както и в областните градове.   ", "date": "2018.09.13", "title": "Депутатите одобриха въвеждането на тол система"}
{"url": "https://www.actualno.com/politics/deputatite-othvyrliha-vetoto-na-administrativnija-kodeks-news_694572.html", "text": "         \"За\" повторно приемане на промените в административния кодекс гласуваха 146 народни представители, \"против\" бяха 69, а \"въздържали се\" нямаше, с което ветото бе преодоляно от депутатите.  След гласуването от БСП обявиха, че ще сезират Конституционния съд заради измененията.   Обсъжданията на мотивите на ветото и опозицията продължиха близо 2 часа. \r\nПромените в АПК бяха приети от Народното събрание на 25 юли и върнати за ново обсъждане от държавния глава Румен Радев на 1 август.  Президентът оспори общо 16 разпоредби от закона. Според него с тях уредбата се отдалечава от основни конституционни начала и деформира традиционни принципи и постижения на административното право. Президентът смята, че с промените , свързани с актове, издавани от позицията на власт и изискващи подчинение.   Държавният глава изрази несъгласие с разпоредбите за правилата за подсъдността, закритите съдебни заседания, драстично увеличените такси в касационното производство и премахването на касационната инстанция в редица специални закони (специално за обжалване на ОВОС).\r\nТова е деветото вето на президента Румен Радев. До момента Народното събрание подкрепи само това върху Закона за приватизация и следприватизационен контрол.    ", "date": "2018.09.13", "title": "Депутатите отхвърлиха ветото на административния кодекс"}
{"url": "https://www.actualno.com/asenovgrad/deca-shte-spjat-na-palatki-v-bezplatno-uchilishte-sred-prirodata-news_694560.html", "text": "  В безплатно „Училище сред природата“ ще се впуснат малки и големи асеновградчани през идния уикенд (15.09.18 г.-16.09.18 г.). Инициативата ще се проведе за втора поредна година. Уикендът, преди първия учебен ден, който е на 17.09.18 г. (понеделник), ще бъде изпълнен с разнообразни игри, образователни модули, преход, ръчно изрботване на къщички за птици, разучаване на полезни неща, които трябва да знаят децата, отивайки в планината и много други интересни и забавни занимания. Вечерта ще бъде устроен палатков лагер, в който желаещите участници от двудневното „Училище сред природата“ ще могат да пренощуват на поляните край хижа \"Марциганица\". Те тябва да знаят, че ще е добре да си осигурят бивачни съоръжения. Ето и пълната програма за двата дни:         - 12:00 ч. - образователни модули\r\n- 12:00 ч. - „Горска педагогика“ - презентация на различни интерактивни игри с екологична насоченост, лектори на която ще са експерти от Държавно Горско стопанство-Асеновград  - 13:00 ч. – разказ на Милена Младенова, която е участник в ултрамаратона „Персенк ултра“ 110 км – тя ще разкрие своите преживявания в планината по време на състезание\r\n- 13:20 ч. – посещение на пещера „Добростански бисер“   - 13:30 ч. - игри и забавлния    - 13:30 ч. – сглобяване, лакиране и боядисване на къщички за птици\r\n- 14:15 ч. – участие в националната кампания  „Да изчистим България заедно“, като ще бъдта почистени две пътеки, водещи към пещера „Добростански бисер“, и ще бъдат поставени пет указателни табели. Двете групи ще бъдат придружени от по двама водачи и ще се срещнат пред входа на пещера „Добростански бисер“. След почистването, децата ще посетят пещерата и ще им бъде изнесена беседа\r\n- 16:00 ч. - връщане пред хижа „Марциганица“   - 16:15 ч. – поставяне на вече готовите къщички за птици\r\n- 16:30 ч. – „Аз познавам планината“ – игра с въпроси   - 16:45 ч. – отборни игри, сред които дърпане на въже, пренасяне на пънчета, нареждане на форми от шишарки и сухи клони, тичане с чувал и други\r\n- 18:30 ч. – „Как да подготвим бивак“ – разпъване на палатка, изграждане на огнище, запалване на огън. Ще бъде осигурен лагерен огън, дърва, скара    - 09:00 ч. – преход до връх „Червената стена“, който ще бъде с лек и безопасен маршрут, подходящ за деца\r\n- 12:00 ч. – „Първа помощ в планината“, с лектор Георги Влайков\r\n- 13:30 ч. – игри и забавления – свободна програма. През целия неделя ден участниците могат да се включат в десетки дейности. Ще бъдат осигурени също въжени атракции за децата. Необходимо е да се носят повече вода и нужното количество храна, съветват организаторие на мероприятието.", "date": "2018.09.13", "title": "Деца ще спят на палатки в безплатно \"Училище сред природата\""}
{"url": "https://www.actualno.com/politics/karadajy-dogan-ne-e-v-politikata-i-moje-da-si-kupuva-kakvoto-iska-news_694589.html", "text": "   Така лидерът на движението коментира в кулоарите на Народното събрание информацията, че Доган вече е собственик на ТЕЦ \"Варна\".     \"Търговският регистър е публичен и всички ние се информираме от тях. Г-н Доган вече почти 6 години не се занимава с актуалната политика, а всеки български гражданин е свободен да се занимава с икономическа и търговска дейност,\" каза Карадайъ.   ", "date": "2018.09.13", "title": "Карадайъ: Доган не е в политиката и може да си купува каквото иска"}
{"url": "https://www.actualno.com/society/slujitel-na-letishte-sofija-e-uvolnen-zaradi-neproverenite-pytnici-ot-livan-news_694609.html", "text": "        Тогава не е бил проверен багажа на пътници от Бейрут.   От летището съобщиха още, че супервайзъри и началници на отдели са наказани с предупреждение за уволнение, забележка и понижение в длъжност.\r\nПроверка е установила, че е допуснато смесване на пътници от \"трета страна\" с вече проверени такива.  ", "date": "2018.09.13", "title": "Служител на летище София е уволнен заради непроверените пътници от Ливан"}
{"url": "https://www.actualno.com/politics/cacarov-i-valentin-radev-shte-bydat-izslushani-v-ns-po-iskane-na-gerb-news_694562.html", "text": "        Управляващите настояват да се даде информация дали има обвиняеми, които са напуснали страната, визирайки и брата на депутата от БСП Георги Стоилов - Илия Стоилов, разследван за участие в организирана престъпна група.   ", "date": "2018.09.13", "title": "Цацаров и Валентин Радев ще бъдат изслушани в НС по искане на ГЕРБ"}
{"url": "https://www.actualno.com/asia/erdogan-razporedi-sdelkite-s-nedvijimi-imoti-da-se-skluchvat-samo-v-turski-liri-news_694604.html", "text": "  Президентът на Турция Реджеп Тайип Ердоган разпореди с указ сделките, засягащи недвижими имоти, да бъдат сключвани в турски лири.     В решението, публикувано в турския държавен вестник, Ердоган постанови, че вече няма да бъдат разрешавани договорите за продажба, отдаване под наем и лизинг на имоти в или индексирани в чуждестранна валута.   Сегашните споразумения в чуждестранна валута трябва да бъдат променени в рамките на 30 дни, гласи документът.\r\nДоговорите за наем и продажба често се извършват в чуждестранни валути в сектора на търговията на дребно, както и от чужденци, живеещи в Турция, предаде БГНЕС.  Може да има изключения, за които решенията ще бъдат на министерството на финансите, ръководено от юли от зетя на Ердоган и бивш министър на енергетиката, Берат Албайрак.   Този ход идва след драстичното падане на лирата спрямо щатския долар миналия месец по време на един от най-острите дипломатически разправии между съюзниците от НАТО Вашингтон и Анкара.\r\nСАЩ наложиха санкции на двама турски министри за задържането на американски пастор и президентът Доналд Тръм удвои митата за стомана и алуминий за Турция.    Турската валута загуби близо една четвърт от стойността си спрямо зелената валута през август.   Експерти изразяват опасения за състоянието на турската икономика и прогнозират настъпването на рецесия. Освен това има тревога за паричната политика на президента, доколкото Ердоган твърдо се противопоставя на повишаване на лихвените проценти като „майка и баща на всички злини“. Ердоган е убеден, че високите лихвени проценти са еквивалент на висока инфлация. Въпреки това инфлацията в Турция продължава да расте и през август достигна 18%.", "date": "2018.09.13", "title": "Ердоган разпореди сделките с недвижими имоти да се сключват само в турски лири"}
{"url": "https://www.actualno.com/volleyball/eto-kyde-shte-se-izlychva-volejbolnata-sreshta-bylgarija-iran-news_694606.html", "text": "   \"Лъвовете\" ще търсят задължителна победа, за да си открият по-лесен път към следващата фаза на турнира.     Успех над \"персите\" може да подсигури второто място за възпитаниците на Пламен Константинов, имайки предвид, че им остават мачове срещу аутсайдерът в нашата група Пуерто Рико, световния шампион Полша и Куба.   Като сочени за основни фаворити в групата са поляците, които започнаха със сигурна победа срещу кубинците с 3:1, а битката за второто място ще е между България и Иран, които също спечелиха убедително своите първи мачове. Българите надделяха срещу Финландия с 3:0, а иранците не оставиха шанс на  Пуерто Рико и също извоюваха чиста победа.\r\nГолямата звезда на \"персите\" е разпределителят и капитан на отбора Сайед Мир Маруфлакрани. Други основни играчи на иранския отбор са диагоналът Амир Гафур, посрещачът Милад Ебадипур и центърът Мохамад Мусави.  Срещата може да следите , както и да гледате пряко в ефира на БНТ 1.", "date": "2018.09.13", "title": "Ето къде ще се излъчва волейболната среща България - Иран"}
{"url": "https://www.actualno.com/smolyan/puskat-po-grafik-pytja-smoljan-madan-prez-naj-goljamoto-srutishte-news_694568.html", "text": "   Това реши 17-членна работна група от експерти днес, ръководена от проф. д-р Стефчо Стойнев и с участието на инж. Михаил Рашков – шеф на дирекция „Поддържане на пътната инфраструктура“ в АПИ.     Всички моторни превозни средства през блокирания от месец март насам участък ще се пропускат сутрин от 6,30 до 9 часа, на обед от 12 до 13 часа и следобед от 16,30 до 18,30 часа. Решението влиза в сила в 16 часа на 16-ти септември.\r\nПрез участъка ще се преминава с ограничение на скоростта 20 километра в час.\r\nИзвън тези часове автомобилите ще преминават през обходния маршрут – тоест, през Влахово.      Докато се пропускат автомобилите ще е забранено извършването на строителни работи.\r\nРешено е до 15-ти септември в зоната на първия участък от срутището да се изгради контрафорс от скални блокове, които да бъдат споени с бетон на височина от 2 до 3 метра.       Ангажимент на община Смолян е да осигури геолог, който ежедневно да наблюдава състоянието на скалния масив и да изготвя доклади.\r\nДо 27-ми септември пък трябва да се направи защита и укрепване на откоса със стоманени профили по предложение и решение на проектанта.\r\nЗа това се споразумяха участниците от всички институции, фирми и консултанти: АПИ, Областно пътно управление - Смолян, област Смолян, община Смолян, представители на проектантския екип в извършването на инженерно-геоложки проучвания, на „ВиК“, ЕСО, „Електроразпределение ЮГ“, ДГС, ЮЦДП, „Трейс груп Холд“ АД, „Геоконструкт“ ЕООД, „Инфра кепитъл“ ЕООД.", "date": "2018.09.13", "title": "Пускат по график пътя Смолян-Мадан през най-голямото срутище"}
{"url": "https://www.actualno.com/prasspress/highway-to-hell-news_694644.html", "text": "  Властта се търкаля в канавката край Своге, но няма кой да се наведе да я вземе. Корнелия Нинова явно не е толкова чевръста в кръста или се страхува от навеждане. От Бойко Борисов няма защо да се страхува, щото той преди време каза по телевизията джентълменски, че с баби не прави любов - и така възпитава малкия внук Бойко: “Не е лошо да си дедо, лошо е да спиш с баби”.     Може да не ви се вярва, но това е причината съдът да отсъди, че дворецът “Врана” и други имоти не са на Дедо Цар. Бойко Борисов казал на независимия съд, че тоя Кобург не е лош Дедо, ама спи с баба и не заслужава български имоти - не му се полагат. Да ходи в Мадрид да си уважава бабичката. В Барселона и на Балканите спим само с Мис Бикини!\r\nМагистралите са   - и трите кабинета.\r\nИ в трите мандата на ГЕРБ строежът на магистрали, тангенти, мостове, шосета, мантинели, котешки очички и канавки е, както казва Лиляна Павлова, “хоризонтален приоритет”. Хоризонтален приоритет сигурно е приоритет оттук до хоризонта или приоритет, чието действие се разпростира хоризонтално. Или приоритет, който дава хоризонт на управлението. Едно от тези трите трябва да е, а нищо не пречи да е нещо четвърто или просто да не значи нищо.\r\nВъв всеки случай тоя хоризонтален приоритет - строеж и рехабилитация на пътища, тая гербава гордост се оказа смъртоносна. Строят пътища, но ги строят с гъза си, а построеното с гъз убива, те неслучайно са рекли, че гъз глава затрива.    Хитлер също се е гордеел със строежа на пътища и това му е било “хоризонтален приоритет”. Но изглежа ги е строил по-качествено. Немските пътища и досега са синоним на качество и сигурност.\r\nВ първия мандат на Борисов министър-председателят събираше министри от разклоните. Такъв беше подходът му, когато изпрати по живо - по здраво първия си здравен министър, който бил много честен човек, ама го съдиха за злоупотреби. Та Бойко Борисов тогава си намери здравен министър на един разклон до Велико Търново.\r\nТрябва да кажем също, че пътните строители на гербавата народна власт са все хубави хора - толкова high, че в надзорните им съвети  надзърта известният писател и историк академик Антон Дончев, който изглежда от време разделно е минал на разделно хранене – тук от литературка, там от магистралка, супер палав.\r\nКандидат-академикът Вежди Рашидов пък така се активизира, че внезапно се отърси от дрямката си и хукна по телевизиите да брани с космати гърди гербавата власт, а от парламентарната трибуна прочете декларация-делириум, в която забърка Корнелия Нинова, Нерон и Петроний и се получи страхотен интелектуален миш-маш, но сега не можем да го анализираме, че много ще се отклоним от пътя и тематиката на този текст. Та тоя хубав човек призова от телевизорите нацията да се обедини след трагедията край Своге и да не искаме оставки, ами да си помагаме.       Във “Фукушима” искаха ли оставки? - пита Рашидов и си отговаря. - Не! Хората се обединиха и се хванаха на работа… Дайте да са сабирем и да видим - ако пътят е виновен, да го оправим и повече да не става така! Шофьорът… той не е искал да става така, той също страда”. Не си измислям - цитатите са точни по смисъл!\r\nДруг виден пътищар е Цоло Вутов, чийто син се прочу с една баня от шампанско за 40 000 евро и воя на “Шушана” в скъпарския курорт Куршевел.\r\nЕлектромагнит на обществените поръчки за пътно строителство беше и шефът на “Агромах” -    Припомням - Методи Бачев пиян на мотика по време на селски събор заяви, че кметът на Симитли бил, така да се каже, уважил Бойко Борисов. Разправят, че на мостовете на магистрала “Струма”, където стояло името “Агромах”, сега всичко е изчегъртано. Не знам, не съм ходил скоро нататък.\r\nИзмежду големите пътни строители, както знаем, присъства и корпулентната фигура на Шиши - тайното гадже на гербавата власт и на Цацаратурата, която щяла била да става в скоро време Гешефтура.  Г-н Балев , ", "date": "2018.09.13", "title": "Highway to hell"}
{"url": "https://www.actualno.com/volleyball/programa-za-svetovnite-po-volejbol-i-hudojestvena-gimnastika-za-dnes-news_694566.html", "text": "  И днес продължава да тече Световното първенство по волейбол, на което България е съдомакин заедно с Италия. Днес ще се изиграят мача, единият от които е на българския национален отбор и е от голяма важност за него.      17:00 Група А, в Рим, Доминикана - Япония\r\n17:00 Група В, в Русе, Египет - Канада  17:00 Група С, в Бари, Австралия - САЩ\r\n17:00 Група D, във Варна, Пуерто Рико - Полша\r\n20:30 Група А, в Рим, Италия - Белгия    20:30, Група В, в Русе, Бразилия - Франция\r\n20:30 Група С, в Бари, Камерун - Сърбия\r\n20:30 Група D, във Варна, Иран - БЪЛГАРИЯ\r\nСблъсъка между България и Иран можете да гледате на живо по БНТ1 или да следите     10:00-11:14: Индивидуално квалификации, Група B Бухалки и Лента\r\n11:15-12:32: Индивидуално квалификации, Група A Бухалки и Лента\r\n14:00-15:17: Индивидуално квалификации, Група D Бухалки и Лента\r\n15:20-16:45: Индивидуално квалификации, Група C Бухалки и Лента\r\n19:00-19:30: Индивидуално финал на бухалки\r\n19:35-20:05: Индивидуално финал лента\r\nЦеремония по награждаването Индивидуално бухалки\r\nЦеремония по награждаването Индивидуално лента\r\nЦеремония по награждаването Отборно жени   Включвания на живо по БНТ 3 можете да гледате от 10,15, 14,55 и 18,45 часа. ", "date": "2018.09.13", "title": "Програма за световните по волейбол и художествена гимнастика за днес   "}
{"url": "https://www.actualno.com/sciencelogy/ucheni-pusnaha-naj-moshtnoto-syoryjenie-za-nagrjavane-na-plazma-news_694648.html", "text": "  Учени пуснаха в употреба един от най-мощните в света инжектори на водородни атоми за загряване на плазма. В бъдеще това устройство ще бъде използвано в термоядрен реактор от ново поколение, според пресслужбата на Института по ядрена физика „Г. И. Будкер“, сибирски клон на Руската академия на науките.     За да се осъществи термоядрената реакция, е необходимо да се загрее водородната плазма до температура от стотици милиони градуси. Най-ефективният начин на нагряване е впръскването (изстрелването) на лъч от бързи атоми. Понастоящем подобна технология за нагряване се тества при няколко големи термоядрени инсталации в Европа и Япония и е най-перспективната за използване в енергията на термоядрения синтез на бъдещето.   \"В Института по ядрена физика се даде официално старт на инжектор на мощен лъч от водородни атоми с прогнозни енергийни частици до 1 милион електронволта\", се казва в изявлението, цитирано от ТАСС. Пресслужбата добави, че инсталации с такива характеристики в света вече не съществуват.\r\nОтбелязва се, че тази експериментална инсталация е разработена и произведена по поръчка на американската компания „TAE Technologie“, която се занимава с разработването на термоядрени реактори. С този инжектор учените планират да разработят технология за нагряване на плазма в реактора на компанията и да демонстрират надеждност и ефективност в работата на всички елементи на инжектора.  Според главния изследовател на Института по ядрена физика, доктор по физически и математически науки Юрий Белченко, в момента се използват инжектори на атоми с енергии на частиците 60 000-90 000 електронволта, отбелязва още БГНЕС.   \"За нагряване на плазмата в големите инсталации от ново поколение като JT-60SA, ITER, DEMO или от Norman (ТАЕ Technologies) са необходими инжектори с енергийни частици енергии от 500-1 000 колоелектронволта, разработка на които се провежда в няколко от най-големите лаборатории в света\", каза още ученият.", "date": "2018.09.13", "title": "Учени пуснаха най-мощното съоръжение за нагряване на плазма"}
{"url": "https://www.actualno.com/politics/bsp-glasuvaneto-na-ostavkite-se-otmeni-zaradi-losha-komunikacija-news_694608.html", "text": "         Депутатът Драгомир Стойнев заяви:    \"В тази държава институциите трябва да работят и е хубаво да има комуникация. НС по никакъв начин не е замесено в тази лична комуникация между двете институции. По-лошо не може и няма как да стане. Така или иначе дали ще си сменят имената, политиката си остава. Предполагам, че новите министри също са отгледани и охранени от ГЕРБ, така че надали те ще променят политиката на това правителство. За нас е важно, че колкото се може по-бързо трябва да има предсрочни избори.\" По повод случая с брата на депутата от БСП Георги Стоилов - Илия Стоилов, каза:  \"Няма как народният представител Георги Стоилов да отговаря за действията на своя брат. Днес чухме от вътрешния министър, че неговият брат законно е напуснал страната, чухме от главния прокурор, че всеки е невинен до доказване на противното. Нека да оставим институциите да работят\".   ", "date": "2018.09.13", "title": "БСП: Гласуването на оставките се отмени заради лоша комуникация"}
{"url": "https://www.actualno.com/crime/specprokuraturata-obvini-v-terorizym-zadyrjan-na-kapitan-andreevo-shvejcarec-trygnal-za-idlib-news_694611.html", "text": "  Специализираната прокуратура повдигна обвинения на швейцарски гражданин за тероризъм и контрабанда на оръжия през държавната ни граница.     Задържането е реализирано във вторник, 11 септември, вечерта на ГКПП „Капитан Андреево“. Тогава при операция на ГД „Гранична полиция“, ДАНС и Специализираната прокуратура е задържан гражданин на Конфедерация Швейцария. Той е направил опит да премине в Република Турция, с намерение да продължи пътуването си до Сирия.   В управлявания от него джип с швейцарска регистрация са открити три пушки (две автоматични карабини и една гладкоцевна ловна пушка), пистолет „Зиг Зауер“, около 400 бр. патрони за тях, както и множество хладни оръжия (24 ножа и др.). В личните вещи на швейцарския гражданин е намерена и карта с отбелязвания на маршрута му, с крайна цел Идлиб, Сирия.\r\nМъжът и автомобилът са били обявени за издирване от швейцарските власти в Шенгенската информационна система, с информацията, че лицето е въоръжено. Предоставена е и информация, че неговият баща е сигнализирал полицията, че синът му е изчезнал заедно с автомобила, като от жилището им липсват огнестрелни оръжия и боеприпаси.  На 12 септември на швейцарския гражданин са повдигнати от Специализираната прокуратура обвинения за тероризъм и контрабанда на оръжия през държавната граница, като с постановление на наблюдаващия прокурор той е задържан за срок до 72 часа.   Според първоначалните му обяснения, задържаният искал да окаже помощ на цивилни граждани в Сирия. В петък в Специализирания наказателен съд ще бъде внесено искане за задържане под стража. На обвиняемия е назначена и съдебно-психиатрична експертиза.", "date": "2018.09.13", "title": "Спецпрокуратурата обвини в тероризъм задържан на \"Капитан Андреево\" швейцарец, тръгнал за Идлиб"}
{"url": "https://www.actualno.com/europe/svlachishte-propadna-na-ostrov-zakintos-ima-raneni-video-news_694654.html", "text": "  Най-малко 7 души пострадаха от свлачище на плажа Навагио на остров Закинтос, една от най-популярните туристически дестинации в Гърция, съобщава АФП.     \"Имаше тътен и падна скала, последва я по-голяма скала, а след това и други... Преобърнаха се и три лодки\", коментира очевидец.\r\nКато предпазна мярка, властите спират достъпа до плажа, който се намира в подножието на 200-метрова скала и е достъпен само с лодка.   Жена от Чехия е с травми в гърба и е прехвърлена в болница, съобщава бреговата охрана.   Други шест души, включително две деца, са получили лечение за леки наранявания, коментира служител на болницата в Закинтос пред \"Ройтерс\", пише News.bg.\r\nКъм този момент на плажа има стотици хора, включително деца, но няма информация за сериозно пострадали.    Навагио е един от най-популярните плажове на Гърция, като името му е дадено от останките на товарен кораб, заседнал там преди близо 40 години. Мястото е предпочитано и от скачащи с и други любители на екстремните спортове.", "date": "2018.09.13", "title": "Свлачище пропадна на остров Закинтос, има ранени (ВИДЕО)"}
{"url": "https://www.actualno.com/curious/dneven-horoskop-za-14-septemvri-news_694662.html", "text": "        Започнете почивката по-рано. С чиста съвест може да съкратите работния ден. Свършили сте работа за двама, така че няма какво да му мислите. Бъдете нащрек особено ако ви направят прекалено интригуващо предложение за работа. Сега може да бъдете подмамени, но много скоро условията, които ви предлагат ще се окажат съвсем различни.   Днес не предоставяйте лична информация за вас и семейството ви. Може да се окажете уязвими пред някого, който няма да се поколебае да използва наученото за свои цели.     Очаква ви непредвидено пътуване. Опитайте се да научите, колкото се може повече от видяното и не наблягайте на удоволоствията. Днес ще получите странно предложение, свързано с работата ви. Не бързайте да отказвате. Колко и „постно” да изглежда всичко всъщност в бъдеще ще се окаже, че ще ви донесе сериозна полза. Това е ден за кулинарни приключения. Не е важно дали ще опитате приготвеното от някой други или вие ще се изявите. Важното е да опитате нещо ново.   Днес се обадете на приятел и излезте навън за повече време. Направете сериозна пауза, в която да се откъснете от ежедневната рутина. Посетете стоматолога си. Дори да нямате оплаквания е добре да се уверите, че всичко е наред, особено ако сте пропуснали профилактичния си преглед.    Този петък ви очаква романтично приключение. Не бързайте да се хвалите с него обаче. Думите ви може да бъдат интерпретирани погрешно. Днес ще бъдете помолени за съвет. Действайте така сякаш става въпрос за вас самите. Не се изкушавайте да манипулирате.    Денят ще ви поднесе изненада от страна на приятел. Това е знак, че сте нещо повече за него. Не се колебайте да бъдете различни. Нужно ви е голямо \"подреждане\" в главата. Осигурете си няколко часа тишина и усамотение. Запишете мислите си.", "date": "2018.09.13", "title": "Дневен хороскоп за 14 септември"}
{"url": "https://www.actualno.com/society/sydyt-dade-hod-na-deloto-sreshtu-desislava-ivancheva-news_694642.html", "text": "        Съдът не прие аргументите на защитата за прекратяване на производството и връщане на делото на прокуратурата, заради процесуални нарушения.   Срещу тях е повдигнато обвинение за искане и получаване на подкуп в особено големи размери.\r\nПреди седмица съдът насрочи делото за 13 септември, след искането на защитата на Иванчева за даване на време за запознаване с обвинителния акт и преразглеждане на мярката за постоянното ѝ задържане.  ", "date": "2018.09.13", "title": "Съдът даде ход на делото срещу Десислава Иванчева"}
{"url": "https://www.actualno.com/curious/sofija-otnovo-shte-e-pritegatelen-centyr-na-modata-news_694636.html", "text": "        На 17-ти септември в рамките на пет вечери в зала EFE  ще имате неповторимата възможност да се насладите на колекциите на български и световни марки, на млади дизайнери и гост-дизайнери от чужбина, които ще представят новите си колекции, направени специално за Sofia Fashion Week сезон есен/зима 2018-2019 г. Лице на най-популярното и значимо модно събитие у нас този сезон ще е Ивайла Бакалова. Тя подкрепя събитието Sofia Fashion Week още от неговото първо издание през 2015-та година. Като модел с дългогодишен опит и носителка на титлата \"Мис България\", Ивайла Бакалова ще дефилира на подиума с още над 30 модела от агенция \"Визаж\". \"Изключително съм щастлива, че екипът на Sofia Fashion Week подкрепя българските  дизайнери и дава сцена за модата и красотата\", сподели вчера Бакалова на пресконференция за събитието. . Специалните си колекции в първата вечер ще представят модните къщи IMANE - която обещава дързост и градски шик, VANITTA – марката представяща синтез между модерното и екстравагантното.  Най-популярният онлайн бранд за дизайнерска мода - 29 DESIRES, INSTINKT - ексклузивното участие на бранд насочен изцяло към бременните жени, мъжката модна линия на PARUSCHEV с интригуващ бутиков дизайн, лимитирани спортни сетове на Biliana Yotovska label, KWIAT - очилата, които придават неповторим стил на всеки тоалет, NIKOLAY BOJILOV и модната къща WOLF WOLLY, която ще допълни палитрата с нова доза елегантност за младите дами и децата, представени от най-красивите жени на Европа. . \"Много съм щастлива, че седмото издание на Sofia Fashion Week AW 2018 ще даде възможност на много талантливи млади хора да покажат своите колекции. Те са изключително интeресни, креативни и вдъхновяващи и по никакъв начин не отстъпват на това, което виждаме по световните подиуми\", каза дирeкторът на сдружението Ангелина Ангелова.     , в която смея да твърдя ще се покаже, че в Българи има висша мода и зрителите ще бъдат изключително изненадани\", сподели организатора на събитието Мария Бонева.\r\nКолекции изцяло ръчна изработка с изключително качество и внимание към детайла ще представят BERNA MODA, носителят на престижната награда за мода \"Златната игла\" - HRISTO CHUCHEV, BLINK, DESIZO MONNI, BE QUEEN, GOTO DIAMONDS Fahion Show, PRINCESS Fashion Studio, JANA JEKOVA, BANDEROL, ESIL DURAN и DHL & ANTONY LANGOUNTIN. и ще започне с неповторимата музикална програма от Националния музикален театър, който отбелязва своя 100-годишен юбилей. На сцената на Sofia Fashion Week AW 2018 индонезийската дизайнерка GHIA ще представи една гореща колекция от Изтока. Македонката Elena Luka, която се отличава с авангарден и артистичен подход към модния дизайн, с разпознаваем дизайн, изкуство и изисканост ще представи за първи път своята есенно-зимна колекция пред българска публика. Участие ще вземат и две дизайнерки от Черна Гора. Ще има мода за деца на Bapa Kids, представител от Норвегия дизайнерката Nina Naustdl, Carducci, ALLURE, Inside Us. под егидата на Christian of Roma и с изключителната подкрепа на салон Magama, които са поканили и японски коафьори. На 21-ви септември в петък на сцената на Sofia Fashion Week AW 2018 ще оживеят 8 шоупрограми. Спектаклите ще бъдат дирижирани от най-добрите фризьори от България и Япония. Благодарение на Christian Of Roma – водещата компания в индустрията на красотата, ексклузивно ще бъдат представени марките BES, MiAmante, Sexy Hair, L`Anza и Kaddiffe от Magama. Ексклузивните колекции на Stoyan Radichev, Agressor, Paloma Fashion и NL by Nikoleta Lozanova ще закрият седмото издание на Sofia Fashion Week AW 2018. Водещи на модните вечери ще бъдат Боряна Баташова и Теодор Тодоров.\r\nАгенция Визаж ще участва с най-добрите модели. \"Приготвили сме невероятни хореографии, всяка вечер ще е различна сама по себе си. Знаете, че дисциплината при нас е желязна. Сигурна съм, че моделите ще се представят по най-добрия начин. Ще се работи денонощно, надявам се всички да видите това страхотно шоу\", сподели Жени Калканджиева.   Тази година за първи път на модното събитие ще има изключително много световни марки, както и спонсори в лицето на DHL и на Perwoll. Атрактивният декор е по идея на Event & Decor Diamanti и NV Flowers.\r\nБилети за Sofia Fashion Week AW 2018, може да намерите в мрежата на Ивентим и при консиерж в хотел Маринела.\r\nПовече информация за събитието на .", "date": "2018.09.13", "title": "София отново ще е притегателен център на модата"}
{"url": "https://www.actualno.com/analysis/pet-vida-oryjija-za-koito-trjabva-da-se-vnimava-po-vreme-na-rusko-kitajskite-voenni-igri-news_694588.html", "text": "  От вторник, 11 септември, в продължение на пет последователни дни Русия ще демонстрира военна сила, като организира най-големите за последните 40 години . Очаква се президентът Владимир Путин да посети маневрите „Изток -2018”, в които ще участват 300 хил. руски войници от Източния и Централния военен окръг.     Кремъл не е правил нищо подобно от 1981 година насам. Монголия и Китай също ще изпратят свои контингенти, докато държавата член на НАТО Турция съобщи, че все още „разглежда предложението” да вземе участие в ученията.  Началникът на генералния щаб на Русия Валерий Герасимов обяви, че в маневрите ще бъде включено много от модернизираното и ново въоръжение, включително танкове, бойни самолети и кораби, пише в своя статия изданието Business Insider.   Ето пет вида оръжие, на които си струва да се обърне внимание по време на ученията „Изток\". Преди всичко трябва да се проследят действия на руския – многоцелеви изтребител от четвърто поколение с място за един пилот на борда и два двигателя. Този самолет се превърна в символ на руско-китайското военно сътрудничество, след като Народно-освободителна армия на КНР поръча 24 такива самолета през 2015 година. В края на миналата година в арсенала на Пекин се появиха 14 СУ-35. Доставката на останалите самолети трябва да се осъществи до края на следващата година.\r\nСу-35 е снабден с пасивен радиолокационен радар, способен да установява цели в радиус от 400 км. Той може и да проследява до 30 въздушни обекта едновременно. Но руските военно-въздушни сили бяха първите, които ги закупиха през 2009 година,  а след това Русия ги разположи в Далечния Изток през 2016 година, което съвпаднат с разгръщането на ПВО системите С-400.  Следва да се обърне внимание на фронтовия бомбардировач . Това е свръхзвуков самолет със среден обсег на действие. Това е двуместен самолет, разработен на базата на Су-27Б, снабден с два двигателя. Той е разработен за нанасянето на тактически удари по наземни и морски цели. През 2016 година Русия разгърна своите СУ-34 в Иран и Сирия за нанасянето на авиоудари в Сирия. Благодарение на своите разузнавателни възможности, този самолет е способен да нанася удари както през деня, така и през нощта.   Що се отнася до сухопътната техника, то трябва да се обърне внимание на руските танкове . Техният оръдеен купол (въртяща се кула) е снабдена с лазерна система за насочване, която насочва към целта ракети 9M119 „Рефлекс”. Радиусът на действие на последните достига 4 км. При това ракетите достигат целите на максимално разстояние за 11,7 секунди. Тяхната задача е да унищожават танковете с активна броня, а така също и да свалят въздушни цели, които летят ниско, например хеликоптери.\r\nСъщо така може да се проследи и как по време на ученията ще действат ракетните фрегати , известни като . Това са най-новите руски фрегати, които са били въведени на въоръжение през юли. Те са снабдени с крилати ракети „Калибр”. Тези ракети са способни да поразяват цел в радиус от 1500-2000 км. Русия ги използва в Сирия, но ги изстрелва не от кораби, а от наземни платформи.    Китайските танкове , снабдени със 125-милиметрово оръдие също ще участват в ученията \"Изток 2018\". За първи път Пекин показа тези танкове по време на 50-годишнината от основаването на КНР през 1999 г. Както руския Т-90С, така и китайските танкове са снабдени с ракети 9M119 \"Рефлекс\" и системи за лазерно насочване. Но за разлика от руския аналог, китайската бойна машина повтаря дизайна на американския М1А1 и германския „Леопард-2”.   ", "date": "2018.09.13", "title": "Пет вида оръжия, за които трябва да се внимава по време на руско-китайските военни игри"}
{"url": "https://www.actualno.com/politics/radev-podpisva-ukaza-za-marinov-no-sled-kato-se-vyrne-ot-latvija-news_694558.html", "text": "        Припомняме, че по-рано днес стана ясно, че трите министерски оставки в Народното събрание. Причината - промените трябва да се гласуват в пакет в два вота. В първия се гласуват оставките, а във втория новите предложения. Именно Маринов е предложеният от премиера Бойко Борисов за нов министър на вътрешните работи.   Президентът Радев днес и утре участва в срещата на държавните глави от групата \"Арайолуш\" в столицата на Латвия Рига. Групата \"Арайолуш\" обединява 14 президенти на държави-членки на ЕС – Португалия, Германия, Латвия, Финландия, Италия, Австрия, Полша, Унгария, Словения, Естония, Малта, България, Хърватия и Гърция.\r\nОт президентството обясниха, че държавният глава ще издаде указа, след като се върне в България.  ", "date": "2018.09.13", "title": "Радев подписва указа за Маринов, но след като се върне от Латвия"}
{"url": "https://www.actualno.com/education/1-100-ekipa-rabotjat-po-obhvata-za-deca-v-obrazovatelnata-sistema-news_694652.html", "text": "  1 100 са екипите по обхват на деца извън образователната система. Това каза министърът на образованието и науката Красимир Вълчев по време на семинар в Боровец, предаде репортер на Агенция \"Фокус\". Според министър Вълчев работата в тази насока през настоящата година ще е далеч по-фокусирана. \"Подобни механизми бяха действали в някои общини, но като цяло нямаше подобна система. Това са децата, които не сме открили и продължаваме обаче да идентифицираме. Тези, които не сме открили, са предимно в големите градове, където е най-трудно да се следи движението на едно дете и неговите родители. Има висока мобилност на ромските общности, трудова мобилност, и би следвало да бъдат обединени различните системи, за да имаме успех\", обясни той.     \"Много често не знаем дали детето е отишло за 5 години до Испания или за 3 дни в Гърция. Затова обвързваме информационните системи, най-вече разчитаме на НАП. Ще свържем всяко едно дете с имената на родителите, така че, ако се появи информация, ние ще я канализираме и ще се активизира съответната работна група. Трябва всяка една от тях да разширява обхвата и да си взаимодействат\", поясни той. \"Констатираме, че тази година имаме далеч по-голямо взаимодействие между институциите. Много е важно през следващите години този ангажимент да бъде устойчив\", добави министър Вълчев и посочи, че тази година механизмът вече е далеч по-фокусиран. Той отбеляза, че много по-малко са децата, квалифицирани като рискови - между 50 000 и 60 000.   ", "date": "2018.09.13", "title": "1 100 екипа работят по обхвата за деца в образователната система"}
{"url": "https://www.actualno.com/politics/predlojenijat-za-transporten-ministyr-aleksandyr-manolev-se-otkazva-ot-posta-news_694613.html", "text": "        Кандидатурата му беше внесена в Народното събрание от премиера вчера и трябваше да бъде гласувана днес сутринта, но това се отложи, защото се оказа, че президентът  за освобождаването на като главен секретар на МВР, за да може да заеме поста вътрешен министър.\r\nМанолев мотивира искането си да не е министър на транспорта . Предстои да се срещна с адвокати, за да обсъдим моите контрадействия, за да защитя името си, посочи още Манолев по повод атаките срещу него на извънреден брифинг в Министерски съвет. Аз самият за себе си не искам да взимам решения под емоция. В крайна сметка дали ще продължа да бъда заместник-министър на икономиката, е решение на премиера, стана ясно още от думите на Манолев пред журналисти.   Манолев е роден през 1976 г. в село Кулата, Петричко, където завършва Професионалната гимназия по икономика и туризъм „Проф. д-р Асен Златаров“ с профил „Счетоводство и Контрол“. Баща му Димитър Манолев е митничар и дългогодишен кмет на селото. Неговата майка е учителка по история.\r\nПрез 90-те години Александър Манолев заминава да следва в Англия и завършва икономика в University College London. Специализирал е още \"Управление на структурни проекти на ЕС”,  \"Бизнес Комуникации и Връзки с медиите” и „Инвестиции в развиващи се пазари\" в Унгария, Чехия и Англия.    Манолев започва професионалната си кариера в Националното сдружение на общините, където отговаря за подготовката на проекти за европейско финансиране. През 2002 г. става директор по търговските въпроси в \"Транскарт\" АД. От май 2004 г. до май 2005 г. е директор \"Интеграция и развитие\" в ЗАД \"Булстрад Виена Иншурънс Груп\" АД.   От 2009 г. до 2011 г. Александър Манолев е в борда на директорите на \"Булгартабак холдинг\" АД. Той работи и като ръководител дирекция \"Мобилтел\" ЕАД.\r\nПрез 2015 г. е назначен за зам.-министър на туризма, а година по-късно оглавява Агенцията за метеорологичен контрол и технически надзор.\r\nТой председателства агенцията до 2017 г., когато е избран за народен представител от гражданската квота в листата на ГЕРБ от Сандански с огромен брой преференции.    ", "date": "2018.09.13", "title": "Предложеният за транспортен министър Александър Манолев се отказва от поста"}
{"url": "https://www.actualno.com/moresport/pyrvi-medal-za-bylgarija-na-svetovnoto-pyrvenstvo-po-hudojestvena-gimnastika-news_694650.html", "text": "   Невяна Владинова, Катрин Тасева и Боряна Калейн се представиха отлично в последните три дни на надпреварата и се пребориха за второто място, оставайки единствено зад отбора на Русия.     След представянето си в квалификациите на обръч, топка, бухалки и лента трите ни представителки събраха сбор от 150.975 точки, докато Русия, в състав Дина Аверина, Арина Аверина и Александра Солдатова постигнаха изключителните 161.325 точки. Най-сериозен принос за големия успех направи Катрин Тасева, която участва и в четирите квалификации, като получи 19.400 на топка и 19.200 бухалки, макар и днес да не се представи толкова добре на лента, където получи оценка 16.650. Най-младата ни състезателка Боряна Калейн получи 19.050 на обръч, 18.025 на лента и 17.700 на топка, докато Владинова постигна три солидни резултата – 18.700 на обръч, 19.000 на топка и 18.750 на бухалки. За отборното класиране се взимат осемте най-добри резултата на гимнастичките от всяка страна.   Бронзовият медал в дисциплината бе за отбора на Италия, в състав Александра Аджурджукулезе, Милена Балдасари и Алесия Русо, като италианките в последния момент изпревариха силния тим на Израел, който завърши на четвърта позиция. Щабът на Италия направи контестация на резултата на Балдасари за съчетанието с бухалки и той бе увеличен с 0.450, което бе достатъчно за тима да излезе на трето място.\r\nПо-късно тази вечер са финалите на бухалки и лента, като в първата дисциплина ще участват Катрин Тасева и Невяна Владинова, докато във втората за медалите ще се бори Боряна Калейн.  ", "date": "2018.09.13", "title": "Първи медал за България на Световното първенство по художествена гимнастика"}
