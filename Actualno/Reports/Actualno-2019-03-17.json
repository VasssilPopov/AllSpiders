{"url": "https://www.actualno.com/crime/tesla-blysna-otzad-folksvagen-zagina-50-godishen-myj-news_729243.html", "text": "  Мъж загина, а друг е тежко ранен при катастрофа на Автомагистрала \"Тракия\". Пътнотранспортното произшествие е станало в района при 153-ти километър в посока София, съобщиха от пресцентъра на ОД МВР-Пловдив.     По първоначални данни, лек автомобил \"Тесла\" ударил отзад друга кола - \"Фолксваген\". Вследствие на превозните средства са излезли извън пътя. Местопроизшествието е запазено, като е извършен и е оглед. По случая е образувано досъдебно производство.   ", "date": "2019.03.17", "title": "\"Тесла\" блъсна отзад \"Фолксваген\", загина 50-годишен мъж"}
{"url": "https://www.actualno.com/curious/sedmichen-horoskop-za-18-24-mart-news_729008.html", "text": "        Това е седмица за приключване на стари дела и оформяне на сметки. Ако дължите сума пари на някого - добре е да му я върнете сега. В средата на седмицата са възможни конфликти с ваши колеги. Не се борете да спечелите на всяка цена. Отношенията с хората, с които работите са важни. В личен план не взимайте прибързани решения. Тази седмица ще имате шанса да наваксате някои пропуснати възможности в личен план. Съвместният живот изисква отстъпки, в противен случай може да имате всичко - но сами. В работата мобилизирайте усилията си, за да не изостанете със задачите. Периодът ще е натоварен и ще изиска от вас да използвате всичките ви налични интелектуални и физически ресурси.   Тази седмица ще бъде изпълнена с любов. Някои от вас ще се решат на сериозна стъпка в личните отношения. Убедете се, че сте преценили правилно ситуацията и не разчитате само на обещания и илюзии. В средата на седмицата ще имате възможност да покажете на какво сте способни в служебно отношение. Периодът е добър за кариерното ви развитие.     Това е седмица, изпълнена с много изводи. Добрата новина е, че те ще са положителни. Не се подавайте на съмнения. Нещата ще са такива, каквито ги направите. В работата ви очаква командировка. Не се колебайте да изучите нова сфера в служебната ви дейност. Живеем във време, в което имаме възможност да се учим непрекъснато. През тази седмица е добре да проверявате нещата по няколко пъти. Не разчитайте на хора, които познавате от скоро или на които не сте делегирали сериозни отговорности. Важните дела сега трябва да свършите вие. постарайте се да се придържате към правилата, колкото и да са ви неприятни. През почивните дни вие ще бъдете стожера на семейството. Не отказвайте призив за помощ и бъдете мъдър съветник. Успехът ви през седмицата ще зависи от вашето самоосъзнаване. Важно е да имате самочувствие за реалните ви възможности, а те съвсем не са малко. Много вероятно е да получите изкусително предложение за смяна на работата. От него ще произтекат много промени и се запитайте дали сте готови да измените живота си до такава степен. В същото време не е добре за вас да останете в плен на меланхолия по миналото. В личен план нещата може да се променят в по-добра посока само благодарение на вашите усилия.   Тази седмица ще бъдете затрупани от работа. Единственият начин да се спасите от прекомерното натоварване е да се научите да казвате: \"Не\". Първият път ще ви е трудно, но в един момент ще усетите спасителното действие на тази дума. Бъдете реалисти и разчитайте внимателно силите си. Сега най-важно е здравето ви и имате нужда от почивка. Планирайте кратко пътуване, което да ви разтовари психически от събралото се напрежение. Най-добрият ви приятел през тази седмица ще бъде вашето спокойствие и самочувствие. Сега е много важно да не бързате, особено в по-критични ситуации. Опитайте се да си представите, че всичко което се случва е с някой друг, а вие сте наблюдател. Това ще ви помогне да погледнете на нещата от страни и да откриете най-доброто решение за себе си. В личен план не бързайте да се раздавате и да правите сериозни заявления и обещания. Това е седмица, в която ще бъдете способни на чудеса. Всичко, към което подхождате с добри намерения ще се получи повече от добре. Важното е да действате сами и да не разгласявате намеренията си. Потърсете отдушник от напрежението в дългите разходки вечер. Времето е добро за промяна в хранителния режим. В края на седмицата в личен план ви очаква приятна изненада.    Тази седмица ще е решаваща за кариерата ви. Бъдете нащрек за всичко, което се случва около вас, защото могат да се появят непредвидени промени. Сега от вас ще се изисква повече ловкост и умение за адаптация. Правилата се променят и това е напълно нормално. В личен план заложете на статуквото. Няма нужда от промени. Бъдете себе си и не натоварвайте партньора си с прекалени очаквания. Това е седмица, в която да избягвате взимането на емоционални решения. Сега е моментът да се придържате строго към разума ви. Очакват ви нови запознанства и приятелства, които ще разширят светогледа ви. В четвъртък ви очаква предизвикателство, което ще изисква мъдрост от ваша страна. През почивните дни наблегнете на физическата активност. Очаква ви седмица, изпълнена с баланс. Винаги е така в живота - нищо не е само добро или лошо. Важното е да не сте фаталисти и да обръщате внимание на положителните аспекти. Опитайте се да си определите цел, която да преследвате, за да се чувствате полезни. Не се колебайте да вложите повече усилия във вашето хоби. Щом душата ви се чувства добре, значи сте на прав път.", "date": "2019.03.17", "title": "Седмичен хороскоп за 18-24 март"}
{"url": "https://www.actualno.com/curious/dneven-horoskop-za-18-mart-news_728980.html", "text": "        Този понеделник разчитайте единствено на здравия ви разум. Ако усетите, че не ви достига може да се потърсите съвет у приятел. Това е ден, в който компромисът ще е ваш добър приятел. Не разчитайте на пълно приемате от отсрещната страна. Идеални ситуации почти не съществуват.   Сега е моментът да действате. Всяко забавяне и отлагане на важна работа би ви струвало скъпо. Не занемарявайте и качеството на изпълнението.     Това е ден за решителни действия. Бъдете сигурни в добрия развой на нещата и отпъдете всички съмнения. Успехът ви е гарантиран. Днес ще бъдете най-търсеният слушател. Проявете съпричастност. Тя ще бъде високо оценена от близките ви. Това е ден, в който всички ваши действия, насочени към увеличаване на доходите ви, ще бъдат успешни. Не се колебайте да искате повече.   Този понеделник ще ви притесни с прекалено много съветници и хора, които да ви дават акъл как точно да живеете живота ви. Посъветвайте ги да гледат своя. Това е ден, в който да насочите усилията ви в посока на това да разширите полето ви за действие. Ще трябва да се освободите от ненужното, за да направите място за желаното. Този понеделник може да осъзнаете, че не сте на прав път. Винаги може да се върнете и да помислите коя е правилната посока.    Днес всичко ще върви по мед и масло, но това не означава, че трябва да стоите със скръстени ръце. Заловете се с най-сложните задачи, за да ги отметнете бързо и качествено. Първият ден на новата седмица ще ви поднесе нови сфери за покоряване. Не се плашете, а смело се втурнете към покоряването на нови върхове. Днес ще имате желание за подвизи, но е добре да си дадете сметка за силите, с които разполагате. Никой не очаква чудеса от вас, а хубавите неща стават бавно.", "date": "2019.03.17", "title": "Дневен хороскоп за 18 март"}
{"url": "https://www.actualno.com/politics/dvijenie-bylgarija-na-grajdanite-se-gotvi-i-za-otdelno-javjavane-na-evroizborite-news_729168.html", "text": "  Движение \"България на гражданите\" се готви и за отделно явяване на евроизборите, тъй като до тях остават само 70 дни. Това заяви председателят на ДБГ Димитър Делчев в „Неделя 150“ по повод очакванията да бъдат заедно на предстоящите избори. Делчев обясни, че движението води разговори с всички партии в център-дясно и припомни, че още през януари от партията са призовали да не се протаква дясното обединение.     Приличаме на хора, които скоро трябва да се явят на ветроходно състезание, а още не са си построили лодка. Но пък част от тях спорят дали платната да са сини или бели. По този начин десницата може и да се яви обединена, но чак на евроизборите през 2024 г. Днес изтича срокът, около който се обединихме с Демократична България, и ние очакваме тяхното решение.     Разговорът ще е за заличаването на двойния стандарт при храните, за изчистването на въздуха, за преодоляване на корупцията, която е огромният проблем на България. Но над всичко стои въпросът как ползите от членството ни в Евросъюза да стигат до всички, а не само до една тясна клика, близка до управляващ.\r\nДелчев добави още, че по време на 10-годишното управлението на ГЕРБ милиони българи са напуснали страната, а повече от половината, които са тук, не смятат, че има смисъл да гласуват.  ", "date": "2019.03.17", "title": "Движение \"България на гражданите\" се готви и за отделно явяване на евроизборите"}
{"url": "https://www.actualno.com/crime/kobaka-ot-gumeni-glavi-e-zadushilijat-se-v-avtomobil-v-plovdiv-news_729191.html", "text": "   , заедно със своята 34-годишна приятелка, съобщава dnes.dir.bg.     Двамата са имали интимна връзка, но жената е била семейна с две деца. Двамата влюбени влезли в гаража, седнали в автомобила и се отдали на ласки. Станало им студено и запалили двигателя на автомобила, за да се сгреят. Понеже колата е била с газова уредба, двамата не са усетили как са се задушили.   Константин Кобаков е познат на музикалната аудитория, като рапъра Кобака от легендарната варненска група \"Гумени глави\". Телата са били намерени около 11:00 ч. тази сутрин от бащата на Костадин - Асен Кобаков. \"Намерих ги сутринта. Гледката беше страшна. Предчувствах, че ще стане нещо страшно. 100 пъти му звънях по телефона, но не вдигаше\", каза бащата. Семейството е от Пазарджик.\r\nПред злополучния гараж на новата кооперация, където Костадин наскоро си купил апартамент, пристигна и съпругът на починалата жена. \"Защо не са отишли на хотел, синът ми е имал в джоба си 4 700 лева, за да се фука пред приятелката си\", допълни смазаният от мъка родител. Жилището било закупено наскоро и вътре било празно, тъй като е в чисто нова сграда.  По непотвърдена информация, двамата са се запознали преди няколко месеца по интернет. Кобака не е женен и нямал друга връзка. След като приключил с музикалната си кариера, влязъл в семейния бизнес. През зимата продал жилището си в Пазарджик и си купил апартамент на Слънчев бряг. Баща му, пък, му подарил друг апартамент в Пловдив.\r\nАртистичната кариера на Кобака започва още през 90-те години. Като малък танцува брейк. От тогава е и любовта му към рапа. Музикалната си кариера започва през 1998 г., когато записва първия си албум \"Моят бизнес\", продуциран от \"Гумени Глави\" и издаден през 1999 г. Тогава става член на група \"Гумени Глави\" с участия в техните клипове, албуми и подгрява техните концерти. Осем месеца по-късно напуска групата и започва самостоятелна кариера.   ", "date": "2019.03.17", "title": "Кобака от \"Гумени глави\" е задушилият се в автомобил в Пловдив"}
{"url": "https://www.actualno.com/velikotarnovo/velikotyrnovskoto-td-trapezica-1902-otbeljaza-117-godini-ot-osnovavaneto-si-snimki-news_729104.html", "text": "  Туристическо дружество (ТД) „Трапезица-1902“ отбеляза годишнината от , в навечерието на празника на Велико Търново. Дружеството развива с която обединява своите членове и съмишленици около идеята за опознаването и опазването на природата, развитието на туризма, туристическите спортове и художествената самодейност.                 . ,  Концертът започна с изпълнение на едни от най-малките изпълнители    Последваха изпълненията на       Туристически хор „Еделвайс“ към туристическото дружество „Трапезица-1902“, град Велико Търново. ТД „Трапезица-1902“ има 608 членове, обединени в 15 клуба, от които седем са ученическите клубове и традиционните клубове по туризъм, алпинизъм, ориентиране, воден туризъм, колотуризъм, хорове, клубът на туристите – ветерани. ", "date": "2019.03.17", "title": "Великотърновското ТД „Трапезица-1902“ отбеляза 117 години от основаването си (СНИМКИ)"}
{"url": "https://www.actualno.com/society/rychni-granati-tip-buhalka-otkriti-v-lukovit-news_729129.html", "text": "   са намерени при ремонтни дейности в частен имот в Луковит, област Ловеч.     До пристигането на военнослужещите от състава на Военновъздушните сили районът е бил охраняван от служители на МВР. Още снощи около 18:00 ч., след извършено разузнаване на боеприпасите, специализираният екип от ВВС транспортира и унищожи гранатите в безопасен район на 3 километра от града.   ", "date": "2019.03.17", "title": "Ръчни гранати тип „бухалка“ открити в Луковит"}
{"url": "https://www.actualno.com/balkani/demonstranti-ne-puskat-vuchich-da-izleze-ot-prezidentstvoto-news_729144.html", "text": "  Демонстрации и напрежение в Белград. В по-ранен етап днес привърженици на \"Съюз за Сърбия\" обкръжиха президентската сграда и не допускаха преминаване през всичките й входове.     Организаторите на протеста заявиха категорично, че няма да допуснат Вучич да напусне Президентството. Те отправиха призиви към недоволните граждани да направят обръч при сградата.   Исканията на демонстрантите са за на Вучич, на премира Анна Бърнабич, както и на председателя на парламента Мая Гойкович. Припомняме, че исканията на недоволните са за разкриване на престъпления и злоупотреба с власт, прозрачност при решаването на косовския въпрос и свобода на медиите. Малко преди блокадата на Вучич, имаше нахлуване в сградата на Сръбската национална телевизия, с искане тя да отразява правдиво протестите, а не да ги неглижира.\r\nСамият Вучич заяви, че е блокиран от \"1023 души\" - толкова били преброени на охранителните камери, и предупреди, че Сърбия няма да позволи насилие поради политически причини. В изявлението си сръбският президент обвини лидерите на опозицията – Бошко Обрадович и Драган Джилас, че са фашисти и олигарси. Той обеща да не предава властта, дори ако на улицата излязат стотици хиляди хора, информира БГНЕС.   В крайна сметка, към 20:30 часа българско време протестът приключи. \r\nЛидерът на опозиционната партия \"Двери\" Бошко Обрадович даде ултиматум на властите до утре (18 март), 16:00 часа българско време да бъдат освободени задържаните за влизането в сградата на националната телевизия РТС. Той подчерта, че става дума за младежи на възраст между 18 и 20 години.   Обрадович поиска лидерите на опозицията да получат достъп до предаванията и новините на държавната телевизия. Той обеща опозиционните лидери да продължат с протестите до изпълняването на всички техни искания.    Освен това, Обрадович предупреди Вучич да не докарва в Белград своите поддръжници, защото това ще доведе до гражданска война.", "date": "2019.03.17", "title": "Демонстранти не пускат Вучич да излезе от Президентството*"}
{"url": "https://www.actualno.com/plovdiv/otrjazaha-64-zdravi-dyrveta-v-plovdivski-park-horata-izljazoha-na-protest-news_729145.html", "text": "  Удивителна е енергията, с която жителите на кв. \"Кършияка\" се обединиха и за броени дни държат високо напрежението у инвеститори, решили да унищожат , който е единствена зелена площ в района. Кварталът е на хубаво място, близо до Марица и новото строителство упорито го сгъстява. Когато на 9 март тук почва санитарна сеч на големите дървета в парка, разположен върху 16 дка, хората все още не подозират какво предстои.     След като , спонтанно се ражда първият протест, а след него следват и други действия. През изминалата седмица хората от квартала, организирани от Асен Костов, успяха да променят дневния ред на общинската сесия. Грешката, използвана доста добре от инвеститорите, идва от Министерството на регионалното развитие и благоустройство, което е издало кадастрална карта на района с променено предназначение на терена на парка. В общия градоустройствен план паркът си е парк.     Сред протестиращите днес имаше всякакви хора - и възрастни, и млади, и майки с колички и деца, които като всички малчугани, играеха сред отсечените дървета. В протеста се включиха и няколко политически сили, но присъствието им не беше твърде добре посрещнато от множеството, което видимо вече не вярва на обещания и вижда предизборни намерения дори и в най-съзнателните усилия да се поправи ситуацията.   Във вторник, 19.03.19 г., предстои тристранна среща. В нея ще участват инвеститорът, който бе спрян в момента, когато бе започнал да огражда парка, кметът на Пловдив Иван Тотев и лидерът на протестите Асен Костов. Другата неделя (24.03.19 г.) ще бъде проведен нов протест, заявиха хората намерението си да направят всичко възможно, за да спасят своя парк.   ", "date": "2019.03.17", "title": "Отрязаха 64 здрави дървета в пловдивски парк, хората излязоха на протест"}
{"url": "https://www.actualno.com/ruse/edno-momche-ot-ruse-s-ime-na-pobeditel-shte-syzdava-programi-za-izkustven-intelekt-news_729103.html", "text": "  Виктор Кожухаров е типичен пример за талантливи деца, които са светъл лъч в нашето образование, постигнали отлични резултати в емблематично за Русе учебно заведение, като МГ „Баба Тонка\". Преди патронния празник на гимназията кореспондентът на се срещна с младия талант, неговия преподавател по математика Росен Чапаров и директорката Галина Бобева, които се изказват ласкаво и с гордост за своя възпитаник. За момчето е предложено по време на празника през следващата седмица да бъде награден за постигнатите високи резултати по математика.     Виктор е роден на 22 януари 2003 г. в Русе. Началната си подготовка дължи на баба си, която е преподавател по математика в ОУ „Братя Миладинови“ в града и където той е ученик до IV клас. От V клас, талантливото момче е прието в МГ „Баба Тонка“, където профилирано развива си дарби. Сега е 16-годишен ученик в Х „А“ клас, а  през последните пет години участва много успешно в олимпиади по математика и информатика.    Негов преподавател в гимназията от 4 години в модул за обучение на талантливи деца за математически олимпиади е Росен Чапаров. Той е впечатлен от възможностите на Виктор и заедно с преподавателя от РУ „Ангел Кънчев“ Юрий Кандиларов са помогнали за постигнатия огромен успех – през август 2018 г. Лично посланикът на Австралия за България Кейт Лоугън на 28 януари 2019 г., на тържествена церемония в Института по математика и информатика при БАН награждава златните медалисти от реномираното състезание за миналата година, които получават и Наградата „О’Халоран“.  Математическата надпревара се провежда на английски език за ученици от III до XII клас. Състезанието е учредено през 1976 г. и е едно от най-големите от този род в света. Официално България участва от 1992 г., а от 1994 г. се гордее с множество медалисти.\r\nСпоред регламента на състезанието, участниците, постигнали максимален резултат, получават специална награда „PETER O’HALLORAN“, а учениците от по-големите възрастови групи (от VІІ до ХІІ клас) - и златен медал. Златните медалисти за 2018 г. са: Мартин Копчев (ПМГ „Академик Иван Гюзелев“, Габрово), Виктор Кожухаров (МГ „Баба Тонка“, Русе) и Маргулан Исмолдаев (МГ „Д-р Петър Берон“, Варна).       Виктор участва и в Националния кръг на олимпиадата по математика в София от 14-15 април 2018 г. Включен е в разширения отбор по математика за Балканиадата за ученици до 15.5 г. В контролни състезания след отлично представяне е първа резерва в тима.  В състезанията по информатика през лятото на 2018 г. се представя блестящо на Европейска младежка олимпиада в Инаполис (до гр. Казан), Русия. Негов преподавател в МГ „Баба Тонка“ е Сюзън Феимова, а помощ от РУ „А. Кънчев“ оказва Пламенка Христова. На 16 и 17 март 2019 г. Виктор участва на Национална олимпиада в Стара Загора за определяне на тима за Световна олимпиада по информатика за ученици в Азърбайджан с 400 участници. Помага на по-малката си сестра Мария за уроците. Същевременно кандидатства за финансово подпомагане от Фондация „Димитър Бербатов“. Получил е парична награда от Фонд „Математика на бъдещето“ и от Фонд „Елица Цветинова Русинова“ за даровити деца в Русе. След завършване на средното си образование момчето смята да кандидатства в университети в Оксфорд или Кеймбридж.   Пожелаваме на Виктор нови успехи в математиката и програмирането и се надяваме интелектуалния потенциал на нацията да не изтича в чужбина, а да помага за развитието на България.", "date": "2019.03.17", "title": "Едно момче от Русе с име на победител ще създава програми за изкуствен интелект"}
{"url": "https://www.actualno.com/politics/joncheva-ne-smjatam-che-svalenijat-mi-imunitet-komprometira-listata-za-evroizborite-news_729206.html", "text": "   Това заяви категорично в предаването \"120 минути\" по БТВ , която днес бе избрана да поведе социалистите в изборния ден. Тя каза, че не е изненадана от номинацията си, въпреки че около месец и половина по-рано в студиото на \"Тази неделя\" заяви, че разговори по темата с нея не са водени. Тя нападна управляващата партия по темата, като посочи, че страх от компрометиране трябва да има сред членовете на ГЕРБ, които \"изфабрикуваха\" обвиненията срещу нея за \"пране на пари\".     На въпроса дали тя вярва в работата на прокуратурата, Йончева отговори оклончиво. Заяви, че не е важно дали тя вярва, а дали доверието на гражданите към прокуратурата е високо, съобщавайки, че по статистически данни то е под 8%. \"Вярваме, че бъдещият европейски прокурор ще разследва огромните кражби в България. И ако той започне разследване, чувството за справедливост и достойнството ще бъдат върнати у българите.    , обеща кандидатът за евродепутат от БСП. Тя бе категорична, че в Европейския парламент ще може да направи повече, отколкото като депутат. А за да се \"трогне\" Европа и да обърне внимание на случващото се в България, ще трябва да има силна личност в Брюксел. Елена Йончева заяви също, че няма разединение в партията, за каквото намекна днес нейният опонент в класацията - Сергей Станишев. \"Определено ние сме обединени, защото няма нищо страшно в една демократична партия да има дебат, който е изпълнен с аргументи. Страшно е, когато една партия няма битки на идеи и реален сблъсък. И когато избира своя лидер с 98% от гласовете на членовете си, както е при ГЕРБ\", посочи тя.\r\nЙончева спомена и изненадата си от факта, че за водач на листата се е изправила точно срещу Сергей Станишев, но въпреки това \"няма сблъсък\" между тях. Тя обясни, че не е било лесно да спечени доверието на съпартийците си. Бъдещият кандидат депутат е получила подкрепата на 266 души, а Станишев е останал след нея с 230 номинации. Елена Йончева не пропусна да спомене, че една от основните й функции в Европейския парламент ще бъде борбата с корупцията в България.  На финала на разговора тя заяви, че според нея няма опасност Сергей Станишев да изпадне от листата на кандидатите за евродепутати, защото е с богата политическа биография. Но дали той ще бъде на втората позиция, ще се реши от Националния съвет.", "date": "2019.03.17", "title": "Йончева: Не смятам, че сваленият ми имунитет компрометира листата за евроизборите"}
{"url": "https://www.actualno.com/politics/elena-joncheva-povejda-listata-na-bsp-za-evroizborite-prez-maj-news_729149.html", "text": "                Изборът бе направен след четири часа дебати и тайно гласуване, информира . Засега не става ясно на кое място в листата ще бъде позициониран президентът на Партията на европейските социалисти (ПЕС).   Според партийци, лидерът на БСП Корнелия Нинова е посочила, че не е задължително Сергей Станишев да бъде евродепутат, тъй като други председатели на европейската формация също не са били. Днес самият той е поискал да бъдат определени първото и второто място в листата и е заявил, че БСП трябва да е единна след това заседание, за да може да спечели изборите.\r\nЗа това му искане Станишев е получил подкрепа и от Елена Йончева, но Нинова и ръководството били категорични в решението си точно днес да се определят местата след водача в листата.  , който защитава ратификацията й на европейско ниво.  Окончателната подредба на листата трябва да е готова на 06.04.19 г. В челните позиции се очаква да се наредят Деница Златева, Петър Курумбашев, Момчил Неков, професор Иво Христов и Румен Гечев. В листата ще участват и депутатите Петър Витанов и Димитър Данчев.   ", "date": "2019.03.17", "title": "Елена Йончева повежда листата на БСП за евроизборите през май"}
{"url": "https://www.actualno.com/advice/kak-da-se-utvyrjdavame-sred-drugite-news_728758.html", "text": "         Какво е утвърждаване? Живеем в множество социални среди. Семейство, служебно място, различни групи приятели, споделени социални и други дейности и пр. Взаимоотношенията ни с другите, както и понякога последващите общи взаимодействия, са в основата на нашето социално съществуване. В тях всеки заема някаква позиция, например както в играта на шах. Има множество ситуации от живота с доминиращи ръководители в работата или съпрузи в личния живот. Ако сте се сетили за такава (лична или професионална) и искате да извлечете полза от статията си задайте въпроса: как оценявам моята позиция в тази ситуация - като доминантна, подтисната или равнопоставена.  И трите варианта са интересни, защото сме минавали през всеки от тях в живота, понякога без дори да си даваме и сметка. Преценка за нашата позиция ни идва обикновено чрез усещането дали се чувстваме добре или не с даден човек или група хора, например екип. Но то не е единствено водещо. Понякога странични хора могат да ни ориентират за нашата позиция в дадена ситуация, чрез техният външен поглед.     Когато сме идентифицирали ситуация, в която се чувстваме потиснати имаме избор: да продължаваме да я понасяме или да си поставим за цел да я променим. Все пак понякога не можем просто да сменим дискомфорта, който изживяваме с прекъсване на взаимоотношенията, като напускане на работа или смяна на отдел. Ако решим, че това не ни устройва повече нашата цел може да бъде: какво да променя в себе си спрямо другия или другите така, че да се промени и моята позиция - в случая от потиснат към равнопоставен. Смея да твърдя, че това винаги е възможно, просто усилията и необходимото време са от различно естество.\r\nЗа да сме приети и оценени така, както искаме, трябва да си го заслужим. Постигането на заслуга е най-добрата стратегия за личностно утвърждаване. Това стои в дългосрочен аспект и включва, както да знаем ясно, какво искаме от дадени взаимоотношения, така и накъде вървим заедно и каква е крайната ни обща цел. Но преди заслугата идва желанието да я постигнем и решението за това. Вероятно сте чували историята за желаещия да получи обучение в будистки храм и оставен да чака с дни, преди да му се отвори вратата и бъде приет. С цел да докаже необратимостта на своето решение и така да заслужи своето място.\r\nПо пътя към постигането на заслуга е необходимо да завишим и нашите изисквания към нас и към другите. Те са определящи в това, да бъдем възприети спрямо целите и постиженията ни. Ефективният поглед към тях е конкретния: изискванията се определят от критерии и принципи, имащи фактуален и практичен характер в рамките на спецификата на ситуацията ни.       За да променим проявено отношение към нас, което не ни удовлетворява, най-добре е първо да се обърнем към себе си. Да си зададем въпроса: какво правя/не правя, казвам/не казвам, което води до това да не се чувствам или другите да не се чувстват равнопоставени? Отговорът винаги е в нас без значение дали сме потиснати или потискаме други, целенасочено или не.\r\nВ ситуациите, в които считаме, че не заслужаваме дадено отношение спрямо нас и това, което правим първото важно нещо е да изберем примерите, които доказват това. После трябва да уточним чрез тези примери съотношението на това, което правим в полза на дадени взаимоотношения и това, което получаваме - пак с примери. След което да кажем ясно, какво усещаме като емоция от това отношение и какво повече не можем да приемаме. Това е подготовка за утвърдителна комуникация и ще ни даде възможност, както да изясним конкретно взаимоотношения, така и да им дадем нова перспектива.\r\nАко сме в екип често имаме ясни фирмени цели и самостоятелни отговорности и качеството на взаимоотношенията и взаимодействията ни са ключови за това. Това е основна отговорност на лидера на екипа - всички да гребат в една посока и в еднакъв ритъм, за да се движи лодката достатъчно бързо според поставената цел към търсения резултат. Ако сме от тези, които имат заслуга за общите резултати, можем периодично да представяме доказателства за нашия дял в тях пред екипа или ръководството, за да не минава незабелязано. Така ще даваме добър пример с нашата практика, ценна  за другите и ще бъдем възприемани като хора постигащи резултати. Това е форма на утвърждаване в работата. Има хора, които не го правят тъй като не искат да “се хвалят” или се притесняват “какво ще кажат другите”. Нека се гордеем с постиженията си и ги използваме за подобряване на общата практика и работа.   Друго масово поведение, което не ни утвърждава е редовното съгласяване с другите, когато сме на друго мнение или имаме друга цел. И докато едната страна го казва просто, за да се отърве от тягостно усещане за притискане, другата остава в очакване. Това е поведение на бягство от утвърждаване на взаимоотношения и понякога то води и до липса на поемане на последващ ангажимент. Усложнението идва оттам, че съгласяването се приема именно като ангажимент. Съответно противно на желанието ни във времето това разрушава доверието и очакванията към нас. Комуникацията често е показателна в такива ситуации: “ще стане” не е равнопоставено на “ще го направя за утре - 10ч.”.  Взаимоотношенията и взаимодействията ни помагат да градим общи неща. В основата им стои какво правим и какво казваме. Оттам идва и принципът: да казваме какво ще правим и да правим, каквото сме казали. Все повече фирми го отстояват и все повече хора си налагат да го следват. Може би това изглежда ограничаващо? Да, така е.\r\nСамо когато се ограничаваме си даваме възможността да постигаме конкретни цели по зададена посока. Затова и дисциплината да съкращаваме отдаденото време за неща, ситуации и хора, които преценяваме, че не са важни за нас в даден момент, е съществена за нашата бъдеща успеваемост. Всяко “не”, което казваме уместно ни доближава до това “да”, което истински искаме. Така осмислянето, комуникирането и действията ни вървят заедно към нашите мечти и желания. Осъществяването им е дълъг път и е необходимо постоянство, за да реализираме междинните си цели, утвърждавайки пред другите това което искаме, това което правим и постигаме и така в крайна сметка, представяйки самите нас в най-добрата ни светлина.", "date": "2019.03.17", "title": "Как да се утвърждаваме сред другите"}
{"url": "https://www.actualno.com/curious/zaginalijat-rapyr-kobaka-vyrtjal-biznes-sys-zalojni-kyshti-news_729208.html", "text": "        Поводът е издаването на новото му парче „Boom (Wake up)”, в което той пее срещу наркотиците. \"Искам да покажа на всички, че може да се прави ъндърграунд рап, без да се пее агресивно за наркотиците\", казва той. \"Доста неща ми се случиха, след като прекъснах да пея, животът така ме завъртя. Не съм употребявал наркотици, само понякога с приятели\" , твърди Кобака.\r\nВ това интервю Кобака коментира и най-известното си парче - \"Не всичко е пари\". И точно там сякаш предрича смъртта си: \"Истинската любов няма как да я купиш с пари. Може би любовта не е вечна. Преди 10 години имах любовна драма, когато чух една твоя реплика, Милене - сами се раждаме, сами умираме. Тогава това ми помогна в този ден!\"     Костадин Кобаков е въртял бизнес със заложни къщи и интернет търговия, установи проверка на „Блиц“ в Търговския регистър. Доскоро тримата са управлявали \"Заложна къща \"Клипс\" в Пазарджик, но от края на миналата година тя се води само на името на баща му Атанас и майка му Доля.\r\nКобака записва първите си рап песни непрофесионално. През 1998 година официално започва музикалната си кариера, когато \"Гумени глави\" издават първия му албум. Има общо четири албума.\r\nПрез 2005 година той спира да се занимава професионално с музика и оттогава не е излизал на сцена. Независимо от това все пак продължава да прави музика. Последното му парче - \"Събуди се\" е издадено през 2017.    Тялото на Костадин Кобаков и приятелката му бе намерено днес в автомобил, паркиран в гаража на кооперация. До него е имало портфейл с около 5 хиляди лева. Близки на рапъра предполагат, че той е влязъл в гаража с любовницата си и двамата са се задушили от газовете на автомобила. Кобака е имал апартамент в същата кооперация, но още не е бил обзаведен.", "date": "2019.03.17", "title": "Загиналият рапър Кобака въртял бизнес със заложни къщи"}
{"url": "https://www.actualno.com/business/tec-bobov-dol-njama-da-raboti-do-utre-zaradi-niski-borsovi-ceni-na-toka-news_729171.html", "text": "   , съобщи изпълнителният директор на дружеството инженер Емил Христов, пише . Той посочва, че работата е спряна до утре (18.03.19 г.) сутринта и това се случва в цяла Европа. \"Доколкото знам, \", каза Христов и посочи, че .\"     Дежурните екипи, работещите на непрекъснат режим и по контролните системи, са на работните си места. Няма да има проблеми с инспекцията по труда, която за поредното спиране обаче не е била уведомена. В централата работят малко на 900 души - технически персонал, специалисти и работници. Работата ще бъде възстановена в понеделник в 08:00 часа. По същата причина през миналата година централата спираше работа четири пъти, като последният беше през юни.    ", "date": "2019.03.17", "title": "ТЕЦ \"Бобов дол\" няма да работи до утре заради ниски борсови цени на тока"}
{"url": "https://www.actualno.com/crime/500-lv-globa-otnese-plovdivchanin-narekyl-policaj-djendyr-news_729210.html", "text": "  Глоба от 500 лева от Указа за борба с дребното хулиганство отнесе висшист от Пловдив, който наругал полицай в публична Фейсбук група, съобщава \"Монитор\". Обиденият бил член на същата група, както и негови приятели и колеги. Затова, когато видял обидите по свой адрес, се засегнал много и пуснал жалба в Пето районно управление.     Оттам констатирали, че става въпрос за дребно хулиганство и вкарали висшиста в съда, откъдето пък преценили, че с обидните реплики към полицая другият е нарушил обществения ред и спокойствие. Подсъдимият се явил на заседанието и не отрекъл, че е написал обидите във Фейсбук групата, но не се признал за виновен.   Случката е от 19.11.18 г., когато колата на висшиста била спряна от полицая. Те му съставили акт по Закона за движение по пътищата. Нарушителят се ядосал и снимал колата на полицая, като във Фейсбук написал с името на ченгето: „Джендъри на колелото на асеновградско. Единият е меко казано джендър. (б.р. споменава името на полицая)… е един селски тарикат от Садово, който се представя за полицай, ама законите малко не ги знае… ама простено му е за това, но не и за това, че ме заплашваше. Той даже е в групата, нека гледа сладура му със сладур, да не се засичаме в кабинета ми… иначе силно се надявам да се видим в съдебната зала с него, доста нагъл и прост служител”.\r\nЖеланието на глобения да се види с в съдебната зала се сбъднало по-скоро, защото засегнатият прочел написаното и се почувствал унизен. Според съдебния състав „безспорно написването на думите „джендъри на колелото”, „селски тарикат”, „доста нагъл и прост служител” представляват обидни реплики, като те са били адресирани към конкретно лице и са били възприети от неограничен брой хора, в това число и от други полицаи. Непристойните действия, макар и да са били написани в социална мрежа, а не са били изречени на обществено място, безспорно изпълват състава на нарушението, за което нарушителят е предаден на съд”.  При определянето на наказанието съдът е взел предвид и смекчаващите и отегчаващите вината обстоятелства. Към смекчаващите попада това, че нарушителят признал извършените от него действия, поради което съдът е предпочел по-леката от предвидените в УБДХ санкции, а именно – глобата, тъй като задържането в структурно звено на МВР би било прекалено тежка санкция за това нарушение.", "date": "2019.03.17", "title": "500 лв. глоба отнесе пловдивчанин, нарекъл полицай \"джендър\""}
{"url": "https://www.actualno.com/crime/pytnicheski-vlak-blysna-61-godishen-myj-v-popovica-news_729215.html", "text": "   Сигналът е постъпил около 18:00 ч. Мъжът е бил блъснат от пътнически влак, движещ се по линията Димитровград - Пловдив. По данни на очевидци, инцидентът е станал при стрелките в района на гарата в Поповица.     Пострадалият е откаран в болница, но засега не е ясно какво е състоянието му. Към момента движението на влака е спряно до приключване на огледа и изясняване на причините за инцидента.   ", "date": "2019.03.17", "title": "Пътнически влак блъсна 61-годишен мъж в Поповица"}
{"url": "https://www.actualno.com/dobrich/poslanik-hasan-ulusoj-otkaza-da-komentira-kazusa-s-dylgovete-na-muftijstvoto-news_729212.html", "text": "  По повод Деня на мъчениците, който Турция чества на 18 март, посланик Хасан Улусой и генералният консул на страната в Бургас Нурай Иньонтепе почетоха паметта на над 300 турски войници във Военно гробище-музей в Добрич. Военното гробище в Добрич е на мястото, където преди се е устройвал панаир.     През 1916 г. на помощ на българите на Добруджанския фронт срещу настъпващи румънци, руснаци и сърби е изпратен Шести турски корпус под командването на Мустафа Хелми паша. Дипломатът припомни: „Преди 15 години България и Турция станаха съюзници в НАТО, но преди много време ние сме воювали рамо до рамо. Причината днес да сме тук е 18 март – Денят на мъчениците. На тази дата е и най-голямата победа на турците през Първата световна война – победата при Чанаккале (Галиполи). Затова ние на този ден сме навсякъде, където има погребани наши войници.  В Добруджа са воювали рамо до рамо български и турски войници, затова смятаме това място за много значимо“. По думите му, всички български институции признават, че Турция е оказала най-голяма подкрепа на България за членството в НАТО, но всъщност сме съюзници от 103 години.   Посланикът посочи, че в името на бъдещето трябва да бъдат изтъквани добрите примери и да се забравят лошите спомени, а като основа за взаимоотношенията между двете страни той посочи българските граждани от турски произход. На възпоменанието в Добрич освен двама български свещеници, нямаше представители на местната и държавната власт.  Посланик Улусой изрази надеждата си всички религиозни общности в България да получават необходимата подкрепа, но . По повод злободневната тема – терористичният акт в Нова Зеландия, той заяви: „Ако има човек, който подкрепя нападението над храмове, това означава, че той или не е с ума си, или е фанатик. Няма никакво обяснение за посегателство над религиозни храмове. В България не са ставали такива посегателства и вярвам, че няма да стават. В страни като България и Турция, където има мултикултурност и различни религии, трябва да се подхожда много внимателно. За съжаление има крайни радикалисти и трябва международната общност да им се противопостави твърдо“.", "date": "2019.03.17", "title": "Посланик Хасан Улусой отказа да коментира казуса с дълговете на мюфтийството"}
{"url": "https://www.actualno.com/society/elityt-na-ski-instruktorskata-gildija-v-sveta-e-sybran-v-pamporovo-news_729143.html", "text": "  „Добре дошли на всички в България! Добре дошли в сърцето на Родопите! Добре дошли на \"Интерски конгрес`2019\" в Пампорово!“ – с тези думи вицепремиерът Томислав Дончев откри световния форум в зимния ни курорт днес. Събитието започна с шествие на деца, развяващи знамената на всички нации от връх \"Снежанка\" по пистата до плаца на хижа „Студенец“. Те бяха последвани от родопски гайдари и скиори с фолклорни носии от всички части на България.     Гостите с радост аплодираха демонстрациите, които представиха  различните национални отбори, защото спускането им освен спорт, бе и хореографско изкуство.    С бурни овации хиляди хора посрещнаха на плаца звездния отбор на България: Екатерина Дафовска, Радослав Янков, Александра Жекова, Рената Камберова, Снежана Дечева, Румяна Нейкова, Йордан Йовчев. Тяхната поява в екип бе символ, че звездните имена на държавата ни застават зад каузата „Спорт в България“. Поздрав към гостите на събитието отправиха оркестър „101 каба гайди“ и възпитаниците на музикалното училище в Широка лъка.  „Между другото, имаме поне още пет планини с чудесни условия за ски, но това място е много специално. Спортът е много важен за нас. Затова инвестираме в спортна инфраструктура, в масов спорт и резултатите не закъсняват. Само за миналата година имаме четири световни първенства, които се провеждат в България. Най-важното, обаче, когато говорим за спорт, е в това да участваш, а не да гледаш по телевизията“, каза Томислав Дончев. По думите му, спортът дава уникален шанс на човек да научи двата най-важни урока - колко е важно честното състезание, и че успехът освен от късмет, зависи от дързостта и усилията, които полагаш. „Ние искрено вярваме, че за нас този форум не е само тежка работа, но и време за радост и нови приятелства. В момента сме на е едно прекрасно, уникално място в България - планината Родопи, родното място на Орфей и на траките. Оставайки тук, Вие имате възможността да изпитате незабравими чувства и винаги да си спомняте приятелствата, които сте създали в България“, заяви председателят на организационния комитет на форума Цветелина Бориславова.       \"Много съм доволен, че България успя да спечели домакинството на такъв форум при такава конкуренция преди 4 години в Аржентина“, заяви пред журналисти малко по-рано спортният министър Красен Кралев. „Наистина става прекрасен празник, толкова държави си дават среща тук! Ще има семинари на много високо ниво. Събитието е от изключително голям мащаб и това нарежда България на едно ниво със страни като Австрия, Швейцария, Италия, Франция, САЩ, които са най-силни в зимните спортове. Знаем, че туризмът е един от основните икономически отрасли в България, а зимният туризъм е изключително важен за нашата икономика“, посочи той. И подчерта, че само през тази година България е домакин на Световна купа по алпийски ски, Световно първенство по шорттрек и накрая като венец на всички усилия - инструкторите от целия свят си дават среща в България.  „Това ще подпомогне цялата българска икономика. Имаме големи шансове, но трябва да се изчистят малко законодателни пречки, за да може да вървим напред. Аз съм оптимист, защото след всяко международно събитие, което България прави, шансовете ни да спечелим домакинство на зимни олимпийски игри се увеличават\", каза Кралев. А според министър Ангелкова „Интерски конгрес`2019“ е изключително важен за популяризирането на България, като целогодишна предпочитана дестинация.      „Защото условията, които се създадоха тук, за да се проведе „Интерски конгреса“, ще могат да се ползват и за други подобни събития, което е част от нашата стратегия да разширим сезоните, да акцентираме на културно-историческото наследство, балнео и спа туризъм, конгресния туризъм, вино и кулинария. И това дава възможност да насочим вниманието към страната ни целогодишно\", заяви Ангелкова пред журналисти. Тя посочи, че до момента . \"Декември и януари имаме над 865 000 чуждестранни туристи, което бележи спад от 3.7% в сравнение на същия период на предишния зимен сезон. Но за сметка на това, имаме ръст на нощувките с 5.8%, което показва, че все повече туристи, които посещават нашата страна, я избират за по-дълъг престой“, отбеляза тя.\r\nСпоред Мариян Беляков събитието протича дори по-добре от очакванията на организаторите. \"Изключително горди сме, че това се случва в България. Изключително настроение от 35 държави, изключително много хора! Тотален некомерсиализъм! В курорта в момента има около 7 000 души, по пистите очакваме днес 4 000 души. Представянето на всеки един отбор по пистите и демонстрациите носят изключителна атмосфера на приятелство между държавите. Целият елит на ски инструкторската гилдия на света е събран в Пампорово. И това е едно от най-добрите събития, които са се случвали в последните 10 години в България“, подчерта Беляков. До 23-ти март на пистите в Пампорово ще се проведат над 100 демонстрации на ски техника, а за вечерите са подготвени шоу спектакли на осветената писта \"Стената\". ", "date": "2019.03.17", "title": "Елитът на ски инструкторската гилдия в света е събран в Пампорово"}
{"url": "https://www.actualno.com/asia/afp-klaneto-v-novozelandskite-djamii-otkluchi-stari-rani-na-balkanite-news_729048.html", "text": "   Докато стрелецът е вилнял в новозеландските джамии, сръбска националистическа песен се е чувала като фон на видеото, което наживо е показвало във Facebook какво се случва. На оръжията на убиеца се четат някои имена на личности, важни за сръбския национализъм. Това пробуди неочакван интерес към конфликтите на Балканите, район, който войните раздробиха на парчета, пише в свой анализ агенция , цитирана от .      Часове след като в двете джамии от австралийския десен екстремист в Крайстчърч, посланикът на Босна и Херцеговина изрази в местна телевизия тревогата си от песента, която е чул във видеото на заподозрения убиец, в което ясно се вижда как той преминава от жертва на жертва.\r\nТова е \"сръбска националистическа песен, където се споменава Радован Караджич и която призовава да се поведат сърбите\", казва посланикът, като намеква за обвинения във военни престъпления водач на босненските сърби по време на войната от 1992-1995 година.\r\nПрез новата седмица Караджич ще бъде изправен пред съда на ООН, за да изслуша окончателното решение за 40-годишната си присъда за и други престъпления по време на междуетническия конфликт в Босна, който е белязан със смъртта на 100 000 души. Според босненския дипломат в текста на песента се казва, че „турците трябва да бъдат убивани“, фраза, която сръбските националисти продължават да използват механично, с напомняне за босненските мюсюлмани.  Макар че се свързва с войната от 90-те години на 20. в., тази песен се възроди от 28-годишния Брентън Тарант като интернет спомен. Той обаче свърза жестокото си действие с фигури, които са дълбоко запазени в балканската история, редом със списък на други десни екстремисти от целия свят, за които говори в своя дълбоко ненавистен манифест. Наред с историческите военни личности, чиито имена са издълбани върху оръжията на Тарант, личат и имената на няколко сръбски национални икони. Това са мъже, които са се били в прочути битки срещу армиите на Османската империя, например Милош Обилич, представян в сръбския фолклор като рицар, и Стефан Лазар, сръбски владетел от 14. век.    На оръжията му са издълбани имената и на още двама други балкански военни водачи, включително черногорският генерал Марко Миленович.   По време на Османската империя Балканите неведнъж са ставали място на чести конфликти между мюсюлманския и християнския свят. Тази история продължава и днес да е отправна точка за крайните националисти на Сърбия.\r\nСпоред местните власти Тарант е пътувал в региона през 2016-та и началото на 2017-та година, преминавайки през Черна гора, Сърбия, Босна и Хърватия, а после е 2018-та. Бил е и в Турция. В Сараево ислямската общност от Босна е разтревожена, че \"мисълта за отмъщение нахлува в кръвта му още с първите звуци на песен, която възхвалява военните престъпления в Босна\". Според тази група той \"се вдъхновява съвсем ясно от същата тази екстремистка идеология и омраза\", характерна за 1990-те.   И в Косово намекването за Балканите надига лоши спомени. Това е бивша сръбска провинция, населена предимно с мюсюлмани и етнически албанци. Тя се откъсна от Белград през войната от 1989 до 1999 година, при която загинаха около 13 000 души, предимно албанци. В Twitter бившият външен министър на Косово Петрит Селими написа, че австралийският стрелец е „вдъхновен от особен национализъм с характера на бяло превъзходство, който е вкоренен в #Serbia\". Той допълва, че „войните и геноцидът в Косово и Босна са дело на сръбските идеологии, но изглежда по света са повод за вдъхновение, което стига още по-надясно\".    Официални лица в Сърбия и Босна, където сръбската общност е полуавтономна, много бързо определиха коя е главната причина. Игор Крнадак, външен министър на Босна и етнически сърбин, роден и израсъл в тази страна, заклейми „антисръбската хистерия“, която според него е обзела целия регион след кланетата в Крайстчърч. В изявление той казва: \"опасно и безотговорно е да се установява връзка емжду налудничавото действие на съсипан и болен човек и цял един народ\".\r\nМилорад Додик, сръбският съпредседател на Босна, който я управлява заедно с представител на хърватската и мюсюлманската общност, също критикува „противната кампания“ срещу неговата общност. Междувременно в Белград външният министър Ивица Дачич заяви, че „Сърбия няма нищо общо“ с клането.\r\nА крайно националистически настроеният сръбски политик Воислав Шешел, който бе обвинен в престъпления срещу човечеството, но все още е депутат в парламента, се възприема като жертва на тази история. По местния телевизионен канал Happy TV той заяви: „Демонизацията на сърбите ще продължи докато нашата държава не се предаде“.", "date": "2019.03.17", "title": "AFP: Клането в новозеландските джамии отключи стари рани на Балканите"}
{"url": "https://www.actualno.com/asia/avstralijski-senator-be-udaren-s-jajce-ot-mladej-zaradi-isljamofobsko-izkazvane-video-news_729058.html", "text": "  Сенатор Фрейзър Анинг от Куинсланд  удари 17-годишен младеж, който го замери с яйце, в знак на протест срещу ислямофобското му изказване след убийствените нападения срещу две джамии в новозеландския град Крайстчърч, Нова Зеландия.     На видеото, разпространено от 7 News Melbourne, се вижда как сенаторът дава изявление пред медиите, а в един момент младеж, който го снима със смартфона си, го удря с яйце по главата. Реакцията на сенатора е ответна, като той поваля тийнейджъра на земята, където пък други хора го притискат към пода.\r\nКрайнодесният независим политик междувременно написа в Twitter: \"Има ли все още някой, който да оспорва връзката между мюсюлманската имиграция и насилието?\"   Заради изказванията си, Анинг беше порицан строго от австралийският премиер Скот Морисън. Остро срещу думите на сенатора се изказа и министър-председателят на Нова Зеландия, Джасинда Ардън.", "date": "2019.03.17", "title": "Австралийски сенатор бе ударен с яйце от младеж заради ислямофобско изказване (ВИДЕО)"}
{"url": "https://www.actualno.com/dobrich/malkijat-joan-se-vryshta-s-medali-ot-mejdunarodni-matematicheski-systezanija-news_729061.html", "text": "  Йоан Димитров е изключително будно и с любопитен поглед дете. Четвъртокласникът от СУ „П. Р. Славейков“ в Добрич има завидни успехи в математически състезания не само на национално ниво, но и на международни изяви, разказва кореспондентът на .     Срещам се с него на занимания по роботика в Регионалната библиотека в добруджанския град. Преди това е бил на урок по английски език. Обича да играе тенис, да програмира. Освен математиката, казва, че обожава физиката, защото „всичко се гради на физика“. Интересна му е и химията, и часовете по човек и природа, и по български език, а разбира се – и физическото. Играе шах. Увлича се по авио- и корабомоделизъм, компютри. Иска да стане програмист или инженер в „Лего“, защото обича да твори с този конструктор.\r\nВсъщност Йоан е на „ти“ с цифрите още 3-годишен. Още тогава пресмятал двуцифрени и трицифрени числа, разказва неговата майка Ирина. По думите ѝ така и вкъщи не разбрали как малкото момче знае отговори на задачи от типа 15+18. Математическото мислене му помага и в уроците по история – за да запомни датите, използва алгоритми. „Мисля си в цифри и усещам, че така се успокоявам“, споделял Йоан. Родителите му разбират, че при него всичко се свежда до математиката.\r\nОще в първи клас решил да се яви на състезание по математика и бил уверен, че ще е победител. Така и станало. Последвали други състезания в различни градове на страната и винаги Йоан показвал впечатляващи резултати. В преобладаващата част от тях успява да постигне максималните точки.  Дни преди да пътува за Куала Лумпур за поредното международно състезание, става ясно, че няма да има задачи за втори клас и ще трябва да се явява на състезание за третокласници, а Йоан току-що е завършил втори клас. „Тати ме подготви за някои нови задачи и за да не ми каже директно, че задачите са за трети клас и да не се стресирам, той ми каза, че там са с по-различен стереотип и ме учеше да умножавам с двуцифрени числа и да деля с многоцифрени. Тогава това беше нещо ново за мен, но спечелих трето място със задачи, които са с един клас по-горе и само с няколко дни подготовка“, спомня си талантливото момче. Друга интересна случка е от финала в Банкок – оказало се, че две от задачите за неговата възрастова група са с неточен превод на български език. Е, Йоан отстъпил само с една точка под златния медал и се върнал със сребро, а оттогава упорито учи английски език, за да си превежда сам условието на задачите.       Сблъсквал се е и със сгрешени математически задачи. Използвана била задача от руско състезание, но с малко променено условие. „Пак е на същата тема, просто от руски е преведена на български, но със сменени данни. И с това сменяне задачата беше невъзможна. След това видях задачата на руски, която е с други данни, и тя беше възможна. Но някои хора просто сменят данните, без да проверяват. Те не само я превеждат, но и сменят условието, и то така, че да е невъзможно“, разказва разпалено малчуганът.\r\nСлучвало му се е и да спори с учителката си за решението на задача, а неговите съученици погледнали отговора в края на сборника и заявили, че той е прав.\r\nДве години Йоан посещава школа по математика. Но когато бил в трети клас, му се сторили прекалено лесни задачите за неговата възраст, затова се включил в групата на петокласниците. Не сме го карали, но когато се интересува от някаква тема, му помагаме, обяснява влечението му към математиката неговата майка.\r\nЧетири първи места завоюва малкият математик през декември, от които трите са с максимален резултат, а в началото на тази година отново е победител в областния кръг на националната олимпиада по математика. В графика му още този месец е „Европейско кенгуру“. Следват пролетни математически състезания, великденското и „Питагор“.\r\nМомчето е номинирано за наградите на фондация „Димитър Бербатов“.   ", "date": "2019.03.17", "title": "Малкият Йоан се връща с медали от международни математически състезания"}
{"url": "https://www.actualno.com/vraza/istorijata-na-18-godishnijat-ivan-kojto-pravi-pametnik-na-djado-dobri-news_728872.html", "text": "  18-годишният Иван Симеонов от професионалната гимназия по каменоделство от врачанското с. Кунино е . Той направи паметник на опълченците, загинали при Тревненския проход, . На нея е изобразена света Олга ( с моминско име Елена ), внучка на и една от основните защитници на православието в Киевска Рус. Този паметник е повод младежът да бъде номиниран за редиците на достойните българи. Паметникът е монтиран в центъра на град Плачковци, до кметството точно. Идеята е на Съюза на военноинвалидите в България, по инициатива, наречена  „Една детска сълза- една молитва \". Общ познат ни разказа за това, потърси ме и ме попита дали бих искал да даря труда си. Трябва да сме човечни, нали?\", казва Иван и споделя, че така започнал да работи по проекта и за 3-4 месеца го направил, като междувременно е ходил на  училище, помагал е и на баща си. Не очаквал такова отличие заради дарението     Паметникът на Св. Олга е символ на незабрава, която й дължат потомците. Дарението по преценка на автора е за близо . Врачанският варовик, с който е изработен, е дарен от каменоделец в Мездра.\r\nНие сме 3 поколения вече отдадени на каменоделието, разказва Иван Симеонов. Дядо ми е завършил  училището. Баща ми също. Дядо ми се е занимавал с рисуване – Иван Христов, , така го знаят из целия регион. Той е бил единствен с тоя занаят. Иначе покрай баща ми се запалих с камъните. Както  се казва, започва се от едно парче камък и един чук, лека полека, от малък, 5-6 годишен покрай него се запалих по тази  професия, . И това си ми е в кръвта вече. Обмислям за Художествената академия. Тук ни е базата в кв. Бистрец, дано се развие и скулптурата, сега повече правим облицовки, чешми, камини, паметници… Само аз съм в скулптурата тук, няма други от работниците. Най-добре е семеен бизнес с любимите ти хора.  В Мездра преди ден се откри изложба на ученици от Каменоделското училище в Кунино, там имам изложен един охлюв- още от 9 кл. съм го работил. Сега са ми интересни фигурите, портрети, бюстове, моделирам от натура хора, деца, разнообразни фигури… Завежда ме да покаже поредната творба. Почти готова е една статуя на млада гръцка жена, издялана от светъл камък, тя ще краси Спа център във Вършец, курортно селище недалеч от Монтана с минерална вода.   Каменоделството е древен занаят, идва още от прапрадедите ни. Сега е на изчезване, чрез нас лека –полека се възвръща, защото това е професия, която е уникална сама по себе си.      Скулптурата, бих казал, че е цял Космос. Много по-трудно е от всичко, това е като да знаеш 5 езика, колкото повече разбираш, че си навлязъл, толкова повече разбираш, че не знаеш, че има още много пред теб да научаваш. Търсиш още и още да се ошлайфаш самия ти.\r\nИван Симеонов е един от участниците в проекта за създаване на . Заедно с още 4-5 от абитуриентите тази година на Гимназията по каменоделство и обработване вече са направили първите стъпки по творбата от камък. Тя ще представлява  човешка фигура в цял ръст, е седнал и в ръка държи чашка със събраните парички. Паметник на доброто, в реални размери, може и да е малко по-голяма, за да се забелязва, уточнява Иван. В момента се работи от глина, след това се отлива от гипс, най-накрая ще го изработим от камък. Oще не е решено от какъв материал ще бъде, може би варовик от Кунино, той се работи много добре. От друга страна – местен материал е, има снежнобял  цвят, бялото излъчва светлина, излъчва доброта. Първата ми  работа беше , представих я на изложба в София. Правили сме доста добри демонстрации и на , на плажа има големи камъни, които да спират вълните. Именно на тях бяхме дялали, релефи, надписи, като на пленер.  Около 5-6 бюста имам, 2 са от камък. Участвах в една изложба с бюст на Куна Кралица, по нейно име е създадено селото, според една древна легенда. Тя е създадена по модел на предишния директор на нашето училище Стефан Стефанов. Дипломната ми работа е  Рудолф Браун, първият директор на  Каменоделната школа в Кунино. eРаботата ми от гипс е приключила,  остава ми камъка. Не е лесно. Има една поговорка, в Кунино я научих: 'Ражда се в глината, в гипса умира и възкръсва отново в камъка И си е напълно вярно, усмихва се момчето. Като го слушам има доста зрели мисли, а като го погледна – дете си е още. Ръцете и пръстите му, обаче,  вече  са побелели от камъка и носят следите от работата с него.    Всяко, дори и най-малкото нещо, има своя хубост, казва Иван. Но фигурата е доста сложна, трябва да познаваш анатомията. Както казваше Стефан Стефанов – практика, практика!\r\nИван е роден на 21 август 2000 г. зодия лъв и също толкова упорит.\r\n\"Харесва ми спорта, любителски, играл съм футбол. Нямам много време. Чета книги, които ме интересуват и са свързани с работата ми – анатомии, история на изкуството, пластична анатомия, атласи...\"\r\nМинава чичо Христо от местните работници. И ме пита: Кой е най-великият скулптор от Враца, аз  казвам, че не знам, много са… А той казва доволен: Андрей Николов. А този Иван Симеонов е  новият Андрей Николов. Камъкът оживява в ръцете му, да знаеш. Сега ходя на училище с влак  всеки ден. По-рано оставах да спя там,  сега си пътувам. Помагам на нашите с поръчки, със задачи. Баща ми ме учи да взимам размери, ходим на изложения в Сърбия. Всяка година от училище ходим на демонстрации в Трявна и представяме работата си. Там има панаир на занаятите. Показваме  училището - може би май месец ще бъде. Обменяме идеи, приятелства завързваме, интересно е. 5-та година съм в Кунино, от 14-тата си година уча там. Достойните българи са добрите хора. Да направиш добро  на някого, дали ще дариш нещо или ще спасиш някого, да си по-човечен, да има разбирателство между хората. Бих казал, че съм готов винаги да помогна.  Моята сфера е такава, че мога да крася със скулптура и изкуство, да вдъхвам живот на младото поколение, да имат добър пример. Младежта  да се стегне малко и да започне да  се занимава с дела,  с които да помагаме един на друг.\r\nИскам да благодаря на нашите, които са ме възпитали да бъда такъв, на учителите в Кунино, от тях съм научил много. Всички са важни за мен. Класната ми Павлинка Стоянов ме научи на рисуване и графика и е много добър човек. Петър Трифонов – имаме много общи мисли за изкуството и съм попил съм много от него. Той знае как да подходи към едно подрастващо момче. Предишните години със Стефан Стефанов съм работил много, за мен е пример, много съм му благодарен. Това са добри хора, които ме вдъхновяват и ме карат да продължавам напред и нагоре.\r\nКаменоделството е древен занаят, идва още от прапрадедите ни. Сега е на изчезване, чрез нас, лека полека, се възвръща, защото това е професия, която е уникална сама по себе си.\r\nС тези думи се разделяме, а момчето ми обещава да ми разкаже за новите си проекти, когато ги завърши.", "date": "2019.03.17", "title": "Историята на 18-годишният Иван, който прави паметник на Дядо Добри"}
{"url": "https://www.actualno.com/kustendil/snejanka-penova-e-novata-kustendilska-prolet-news_729075.html", "text": "  С голям спектакъл на открито се състоя 53-тият конкурс за избор на „Девойка Кюстендилска пролет” 2019, предаде кореспондентът на .     Водещи на програмата бяха Яна Маринова и любимецът на всички – музикантът Орлин Павлов, а кулминация на празничната програма беше изпълнението на хитмейкъра Криско.   Победителката в тазгодишния конкурс е Снежанка Пенова под номер 1, а нейни подгласнички са – номер 8 – Виктория Тишанска  и  номер 12 – Рафиела Николова.  „Девойка на публиката“ е номер 8 – Виктория Тишанска, която е избрана чрез SMS гласуване, продължило и по време на конкурса. Победителката в „Девойка Кюстендилска пролет“ 2019 получава парична награда от 1500 лв., а двете ѝ подгласнички  и „Девойка на публиката” по 850 лв. Всички участнички получават подарък от Община Кюстендил - официалните тоалети и обувките, с които участват в спектакъла, както и луксозни албуми със снимки.    ", "date": "2019.03.17", "title": "Снежанка Пенова е новата \"Кюстендилска пролет\""}
{"url": "https://www.actualno.com/business/zapochna-tyrseneto-na-sezonni-rabotnici-po-chernomorieto-news_729088.html", "text": "  Подготовката за лято 2019 г. вече започна. Най-много свободни места за работа има за сервитьори, бармани, готвачи, камериерки и администратори. И тази година ще бъде компенсиран с работници от Украйна и Молдова, предаде БНТ.     Преди началото на активния хотелиерите и ресторантьорите отново са изправени пред стар проблем - наемането на квалифициран персонал.   \"Всяка година става все по-трудно. Липса на кадри изобщо, не на квалифицирани кадри, а изобщо на кадри. Всички млади хора бягат. Най-добре проблемът с образованието и квалификацията се решава, когато държавата се намеси, когато има държавна политика\", казва хотелиерът Атанас Карагеоргиев. има на сервитьори, бармани и готвачи. Основно изискване към персонала е средно или висше образование, както и владеене на чужд език, предимно английски, руски или немски.  \"Работодателите проявяват гъвкавост по отношение набирането на хора. По-скоро са склонни и търсят хора, които имат готовност за работа, имат готовност за учене и проявяват лоялност\", коментира Божидар Михайлов, директор на Регионална служба по заетостта - Варна.\r\nЗаплащането, което се предлага в зависимост от позицията, е около средната работна заплата за Варна - 800 лева.   За предстоящия сезон хотелиерите по Черноморието отново ще привличат сезонни работници от Украйна, Беларус и Молдова.    ", "date": "2019.03.17", "title": "Започна търсенето на сезонни работници по Черноморието"}
{"url": "https://www.actualno.com/tips/futbolni-prognozi-dyjd-ot-golove-v-tezi-3-strahotni-macha-v-nedelja-news_729019.html", "text": "  Головете са любими на футболните фенове. Освен ако някой не е заложил    да няма попадения, всички искаме да видим драматични мачове и много    голове, затова и рубриката \"дъжд от голове\" търси различни върху мачовете, в които нашият екип от типстъри очаква да валят попадения. Ето ги и предложенията за събота:     Не пропускайте възможността да удвоите средствата, които сте отделили за спортни залози,     6 от последните 7 мача между двата отбора завършиха с голове и в двете врати, а преди срещата им на \"БайАрена\" това изглежда най-сигурният изход в мача. През 2019 година Вердер няма мач, в който да не се е разписал като гост, докато ЛЕверкузен е един от най-резултатните домакини в Бундеслигата. Очаква ни един много интересен двубой с поне по 1 гол в двете врати.   : И двата отбора да отбележат гол (коефициент 1.45)      По-рано през седмицата Айнтрахт постигна немислимото и отстрани  амбициозния тим на Интер от Лига Европа, а сега тимът се завръща в  Бундеслигата, където със сигурност ще играе с настроение. На пътя им се  изправя последния в подреждането Нюрнберг, за когото спасението изглежда  почти непостижима задача. Очертава се атаката на Айнтрахт, която е  третата най-силна в Бундеслигата, да се развихри и в този мач и да  наниже поне няколко гола в мрежата на Франкфурт.    : Над 2,5 гола в мача (1.60 коефициент), а по-рисковият залог е над 2,5 гола за Айнтрахт в мача (2.43 коефициент) Копенхаген и Хобро играят в пореден мач от 26-ия кръг на датската  Суперлига. Домакините са ултра-фаворит в срещата, като успехът им е на  95% сигурен, но срещата ще види и много голове. Хобро е един от слабите  отбори в дивизията, като почти винаги допуска попадения, но някак успява  и да вкара. В последните пет мача помежду им има три оувъра, като  неделният ден ще види пореден. : Над 2,5 гола (1,50 коефициент)   ", "date": "2019.03.17", "title": "Футболни прогнози: Дъжд от голове в тези 3 страхотни мача в неделя"}
{"url": "https://www.actualno.com/healthy/hiljadi-pacienti-moje-da-ostanat-bez-lichni-lekari-sled-uni-mesec-news_729114.html", "text": "   , съобщава dnes.bg. Джипитата получиха писмо, в което им се напомня, че ще бъде преустановена дейността на медици, които не притежават изискваната специалност. Това ще се случи на 03.06.19 г., когато изтича даденото през 2014 г. удължаване на срока.     По данни от страната, се очаква засегнати от мярката да бъдат поне 500 лични лекари, обслужващи хиляди пациенти. За да не останат без джипита и медицинско обслужване, хората ще бъдат разпределени между останалите общопрактикуващи, със специалност.    Проблемът може да се окаже най-сериозен в Кърджали, Разград и Търговище, където и сега джипитата не достигат.", "date": "2019.03.17", "title": "Хиляди пациенти може да останат без лични лекари след юни месец"}
{"url": "https://www.actualno.com/politics/kiril-dobrev-shte-predlojim-elena-joncheva-da-byde-vodach-na-listata-za-evroizborite-news_729060.html", "text": "  \"Изпълнителното бюро на БСП ще предложи на Националния съвет на партията Елена Йончева да води евролистата ни\". Това заяви в интервю за bTV зам.-председателят на БСП Кирил Добрев. Като първи мотив за това решение той посочи, че от проведени 293 конференции в страната тя има 266 номинации.     \"Елена е припозната в огромна част от партията. Това показва, че тя е обединителен образ не само за партията, но и за обществото. Нелепо ще е да не заложим на такъв водач на листа\", каза още той. Като втори мотив Добрев отбеляза, че с Елена Йончева се търси разширяване на влиянието. \"На трето място тя е изключително лоялен и коректен човек и флагман на борбата с корупцията в България и се подкрепя от цялото общество\", заяви още зам.-председателят на левицата.   Кирил Добрев подчерта, че с голям брой номинации са и президентът на ПЕС Сергей Станишев, зам.-председателят на БСП Деница Златева, народните представители от ПГ на \"БСП за България\" проф. Иво Христов и проф. Румен Гечев, както й сегашните евродепутати от БСП/ПЕС Петър Курумбашев и Момчил Неков.\r\n\"Днес трябва да определим водача, а на следващ пленум ще стане ясна и самата листа. Европейските избори са елемент към спечелването на парламентарните, от тази гледна точка за нас е изключително важно разширяването на влиянието\", подчерта Кирил Добрев.  Той наблегна на факта, че по устав Изпълнителното бюро на БСП предлага на Националния съвет, а решението се взима от пленума. \"Националния съвет може да издигне и други кандидатури, може и да вземе друго решение. При нас нещата се решават по демократичен избор. Това е разликата между нас и всички останали партии\", заключи Кирил Добрев.", "date": "2019.03.17", "title": "Кирил Добрев: Ще предложим Елена Йончева да бъде водач на листата за евроизборите"}
{"url": "https://www.actualno.com/politics/joncheva-sreshtu-stanishev-koj-shte-vodi-listata-na-bsp-za-evrovota-news_729073.html", "text": "  Очаква се на заседание националният съвет на БСП за България да избере водача на листата за предстоящите евроизбори и да определи местата на коалиционните партньори и гражданската квота.     На по-късен етап ще бъде подредена и цялата листа. Основният сблъсък ще бъде между кандидатурите на председателя на ПЕС и журналиста и говорител на социалистите , които получават най-много номинации от общинските структури, предаде БНР.   Кандидатската листа на БСП се утвърждава от националния съвет на партията, но подредбата на кандидатите в нея е предложение на изпълнителното бюро. Вотът в партийната централа ще бъде таен.\r\nПо всяка вероятност Станишев ще е част от кандидатите за новия европейски парламент. Той призова БСП да се яви на изборите с ясна политическа физиономия и да излъчи такива кандидати, които ясно да могат да защитят българския интерес.  По-рано в интервю за bTV заместник-председателят на партията посочи, че изпълнителното бюро на БСП ще предложи на националния съвет на партията Елена Йончева да води листата.\r\nМеждувременно на влизане за форума на социалистите Георги Гергов отбеляза, че Станишев трябва да оглави евролистата за предстоящите избори през май.   Зам.- председателят на БСП Георги Свиленски не пожела да каже чия кандидатура подкрепя, а заяви, че разчита единствено на правилния избор на гражданите, които, ако искат реална промяна, трябва да изберат левицата.    Пред Нова телевизия заместник-председателят на парламентарната група на левицата Драгомир Стойнев също потвърди, че ръководството на партията залага на Елена Йончева.", "date": "2019.03.17", "title": "Йончева срещу Станишев: Кой ще води листата на БСП за евровота?"}
{"url": "https://www.actualno.com/asia/zatvoriha-letishteto-v-dynidin-zaradi-podozritelen-paket-news_729077.html", "text": "  Полицията в Нова Зеландия затвори летището в град Дънидин заради подозрителен пакет, открит на една от пистите съобщава AFP, цитирана от БГНЕС.     „Летището в Дънидин в момента е затворено“, се посочва в изявление на летищните власти. „Полицията е на място и специализирани екипи се опитват да установят какво точно е естеството на пакета“.   В момента нивото на тревога в Нова Зеландия е на най-високо ниво след кървавите атаки срещу две джамии в петък. Според разследващите трагедията стрелецът, убил 50 души, е живеел именно в градчето Дънидин.", "date": "2019.03.17", "title": "Затвориха летището в Дънидин заради подозрителен пакет"}
{"url": "https://www.actualno.com/america/myj-v-kostum-na-ednorog-opita-da-obere-magazin-v-baltimor-news_729089.html", "text": "  Очевидно не всички еднорози са превъплъщение на чистота и грация. Полицията в Балтимор съобщи, че мъж, облечен в костюм на еднорог и размахващ метален лост, опитал да обере магазин в окръг Болуин, отбелязва вестник The New York Times, цитиран от БГНЕС.     Обирът се разиграл минути след отварянето на магазина в 05:00 часа местно време. Отзовалите се на сигнала полицаи видели как обирджията с костюм на приказно същество се качва в сребърен автомобил и отпрашва в неизвестна посока.   Малко по-късно колата, или по-скоро останките от нея, били открити на няколко пресечки от магазина. Оказало се, че „еднорогът крадец“ изгубил контрол над возилото и се забил с колата в дърво. На пасажерското място до крадеца бил открит още един пострадал. Двамата да настанени в болница, а подробностите по случая се изясняват.", "date": "2019.03.17", "title": "Мъж в костюм на еднорог опита да обере магазин в Балтимор"}
{"url": "https://www.actualno.com/politics/kornelija-ninova-elena-joncheva-e-lice-na-borbata-za-spravedlivost-news_729099.html", "text": "  Предстоят европейски избори, след които Европа няма да е същата. Промяната е неизбежна. Това каза лидерът на БСП Корнелия Нинова пред националния съвет на партията, съобщиха от пресцентъра на БСП.     \"Европейските граждани искат справедливост, ново начало и промени в Европа. Политиците на статуквото направиха грешки, допуснаха безпринципни съюзи, загърбиха интересите на хората, прегърнаха интересите на корпорациите и личните си такива. Бюрокрацията окова душата на Европа. Късогледството на системните партии и липсата на лидерство родиха опасни крайни популистки и националистически идеи и движения. Крайният либерализъм роди крайния национализъм\", посочи Нинова. \"В тази сложна среда ние трябва да възстановим изконните ценности на Европа – социална справедливост, солидарност, свобода, равни права и възможности и достойнство за всички европейски граждани\", каза още тя.\r\n\"В България сме на прага не просто на поредните европейски избори. Пред нас има възможност, реална възможност, да управляваме и да променим България. Тези избори са съдбоносни за страната ни и БСП.\r\nНашата цел е победа на европейските избори, предсрочни парламентарни и спечелването им. Вие идвате от цяла България. Знаете от първо лице колко огромна е нетърпимостта към режима на ГЕРБ и Борисов\", заяви Нинова.  \"Те превърнаха корупцията в държавна политика и я разписаха в закон (законът Домусчиев). Те превърнаха задкулисието в държавна политика, записана в закон (законът за вероизповеданията). А накрая узакониха и политическия рекет като официална държавна политика, като поставиха съдбата на Народното събрание в зависимост от рекета на един компрометиран с няколко обвинения бизнесмен, попаднал в политиката\", каза още тя. По думите ѝ това не може да продължава дълго.   \"Тук искам да благодаря, че подкрепихте излизането на парламентарната група на \"БСП за България\" от НС. Надявам се, че времето убеди и колебаещите се от вас в правотата ни\", добави Нинова.\r\nПо думите ѝ БСП не може да бъде смокинов лист, зад който да се скрие новата тройна коалиция ГЕРБ - ДПС - ОП. \"Мнозинството е нестабилно. То не се крепи на програма, няма принципи и идеи, не прави политики, няма морал – виси единствено на сговор, сделки, схеми.    ГЕРБ и Борисов превърнаха парламента в евтина търговска борса. Цяла България видя това ясно и отчетливо, благодарение на нас\", посочи Нинова.\r\n\"Извън парламента БСП е по-силна и ясно разграничена от общия сговор. Нашата позиция по закона за вероизповеданията го показа. Наказателният вот расте.\r\nПред нас има реален шанс да бъдем не само опозиция, но и носители и изразители на този вот, алтернатива за обезверения българин.   Има много събрани болки и неудовлетвореност у хората. Но коя е най-голямата - липсата на справедливост и гигантската ненаказана корупция. Ние доказахме, че битката с корупцията може да бъде наша кауза\", добави лидерът на БСП.\r\n\"Смело разкрихме злоупотребите в \"Хасковогейт\", строителството на оградата с Турция, строителството на пътища и много други конкретни случаи, които разклатиха властта и за които работиха и рискуваха много от нашите депутати и другари. Това е кауза, която може да събира, а не да разделя. Няма българин, който да не е гневен, че от неговия джоб се краде и малцина се обогатяват за сметка на неговия стандарт на живот – от плочката на улицата, през цените на лекарствата до големите проекти, които пропадат.   Това е тема, която може да увеличи нашата сила. Тя може да привлече колебаещи се и периферия\", каза още Корнелия Нинова. \"От борбата с корупцията зависят икономиката, доходите, битката с неравенствата, справедливостта - всичко, на което залагаме в нашите Визия за България и Визия за Европа. Тя е в най-висша степен и европейска. Докато в цяла Европа страните използват средствата от европейските фондове за растеж и реални неща като болници, пътища, детски градини, училища, у нас те изчезват в корупционната бездна\", допълни Нинова.\r\n\"Сега се формира и европейската прокуратура - специален орган за борба с корупцията. Явно и европейските институции определят този въпрос като един от най -важните. Мнозина от нас работиха по този въпрос и аз им благодаря. Показахме, че сме добър екип.\r\nЕлена Йончева се утвърди като лице на тази битка. Тя получи признание за усилията си на нашия най-висш форум-конгреса. Нейните разследвания за корупция достигнаха до европейските медии и институции\", заяви Нинова.   \"Тя е в контакт с европейската служба за борба с измамите ОЛАФ, с Генерална дирекция \"Конкуренция\", Генерална дирекция \"Вътрешен пазар, промишленост, предприемачество и МПС\" по въпросите на обществените поръчки с европейски средсва. Тя е смела, задълбочена, педантична в работата си, която може да продължи и на европейско равнище. Не на последно място тя даде надежда на българите, че не всичко е загубено и има кой да се бори с октопода, задушаващ България.\r\nМожем да обединим усилията си - тя там и ние тук заедно да продължим тази битка.\r\nЕлена съчетава в себе си качествата на политик и журналист, който освен борбата с корупцията, отстоява и свободата на словото и независимата журналистика\", посочи лидерът на БСП.\r\n\"Елена обобщава образа на човек, който се бори за справедливост и свобода - две основни европейски ценности и ценности на БСП. Тя не само има най-много номинации на конференциите, но привлича и избиратели извън партията, което бе многократно заявено от хора, които не са част от партията или нейните традиционни поддръжници.\r\nС тези мотиви, ИБ на БСП предлага на Националния съвет на БСП Елена Йончева за водач на листата за европейски избори 2019 г.\", каза още Нинова.", "date": "2019.03.17", "title": "Корнелия Нинова: Елена Йончева е лице на борбата за справедливост"}
{"url": "https://www.actualno.com/society/novinite-naj-vajnoto-ot-denja-17-mart-news_729227.html", "text": "  Редакционният екип на представя вечерния информационен бюлетин, посветен на акцентите от днешния 17 март, неделя.      Елена Йончева ще бъде водач на листата на БСП с кандидати за евродепутати за изборите през май. Изборът бе направен след четири часа дебати и тайно гласуване.     42 души загинаха при наводнение в най-източната провинция на Индонезия – Папуа, предаде БГНЕС. 21 други са ранени в района Сентани, близо до провинциалната столица Джаяпура. Пороен дъжд вали в района вече втори ден и той е причина за опустошителните наводнения.      27 души - мъже, жени и деца - са задържани рано тази сутрин на централната гара в Пловдив.  40-годишният собственик на казина и заложна къща Костадин Кобаков е мъжът, който се е задушил в гараж в пловдивския квартал \"Христо Смирненски\", заедно със своята 34-годишна приятелка.   Около 500 общопрактикуващи лекари в България са без специалност и това може да доведе до закриване на практиката им. Джипитата получиха писмо, в което им се напомня, че ще бъде преустановена дейността на медици, които не притежават изискваната специалност. След като жертва на трионите падат не 9, както е било обявено, а 64 големи здрави дървета, спонтанно се ражда първият протест, а след него следват и други действия. През изминалата седмица хората от квартала, организирани от Асен Костов, успяха да променят дневния ред на общинската сесия.  Демонстрации и напрежение в Белград. Държавният глава на Сърбия Александър Вучич е блокиран в Президентството. В по-ранен етап днес привърженици на \"Съюз за Сърбия\" обкръжиха президентската сграда и не допускаха преминаване през всичките й входове.  ", "date": "2019.03.17", "title": "Новините: Най-важното от деня, 17 март"}
{"url": "https://www.actualno.com/varna/eva-ot-varna-za-kojato-matematikata-e-detska-igra-news_728548.html", "text": "  Варна е роден град на много талантливи и успешни деца, които са гордост за морския град. Една от тях е 13-годишната Евелина Ангелова, за която математиката не е нещо страшно и сложно, а напротив.     Ева обича математиката. Тя й се отдава и печели множество награди в различни състезания. В момента тя е VII клас  във Варненската математическа гимназия Д-р ”Петър Берон”. Още на 7 годишна възраст това мило и талантливо момиче започва да се занимава с математика. Родителите й споделят, че са открили таланта й след участие в няколко поредни състезания и спечелването им с максимален резултат. Първият по-голям успех на Ева е през 2013 година, когато се класира на първо място (еднолично) с максимален резултат в Националния кръг на Математическото състезание „Европейско Кенгуру” за 1 клас. Наградена е от министър Анелия Клисарова в Министерство на образованието. Също през 2013 година Ева става член на Клуб 2013 на Фондация „Димитър Бербатов” и е Финалист за голямата Награда в категория Наука, І-ІV клас.\r\nСледващите години са изключително успешни за талантливата математичка, която постига високи резултати и печели призови места в редица регионални, национални и международни състезания по Математика, повечето от които с максимален резултат.\r\nНа първия Международен турнир „Математика без граници“, тя е носител на златна купа при второкласниците, завоювана отново с максимален резултат.     Вече шеста поредна година Ева не спира да показва отлични знания, печелейки медали във всички изминали кръгове и финали на състезанието до този момент. Освен индивидуално, тя печели призови места и в отборните надпревари като капитан в поредица от състезания. През 2015 е първото и дистанционно участие на Ева в азиатско състезание, на което взима втора награда. То е последвано от множество други спечелени челни места от международни азиатски математически състезания като: две първи награди Gold Award и един сребърен от Откритата международна математическа олимпиада на Сингапурските и Азиатските училища (SASMO), златен медал Gold Honor от Азиатска международна математическа олимпиада ( AIMO), златен медал Gold Award от Тайландска математическа олимпиада (TIMO) и сребърен медал от Хонконгската международна математическа олимпиада (HKIMO).    Характерно за Азиатските математически олимпиади е силната и многобройна конкуренция със средно над 20000 участици от над 20 държави като Сингапур, Малайзия, Индонезия, Мианмар, България, Узбекистан, Хонг Конг, Камбоджа, Бруней, Индия, Монголия, Русия, ОАЕ и др.\r\nВ многобройната конкуренция от 2512 четвъртокласника в Global Ranking за IV клас през 2016 г, Ева е класирана на първо място със златен медал и е поканена да участва в три следващи международни aзиатски математически олимпиади – AIMO, SIMOC и World Mathematics Invitational (WMI)   Нейните успехи в областта на математиката продължават и до днес. В колекцията си от призове младото момиче има 3 златни и 3 бронзови купи, 50 медала от които 30 златни и над 70 призови места.\r\nПрез 2016 година Ева е наградена със статуетка и почетна грамота  от СОУ „Свети Климент Охридски” –гр. Варна за достойно представяне името на училището и спечелени призови места в Регионални, Национални и Международни състезания по математика. За трета поредна година Ева е включена в националната класация на УА „21” Век – Пловдив с право да участва безплатно в годишното обучение на школа ”Математически звезди” водена от екип елитни математици от БАН .\r\nОт началото на 2016 г Ева членува в Международната организация  “CISV International”, като делегат на България тя представя страната ни в различни международни програми.   Талантливата Ева мечтае да има добри приятели, да пътува и да бъде щастлива. Нейната цел е да продължава да надгражда знанията си.\r\nНие й пожелаваме да бъде все така гордост не само за родителите си, а за цяла България!", "date": "2019.03.17", "title": "Ева от Варна, за която математиката е детска игра"}
{"url": "https://www.actualno.com/crime/biznesmen-blysnal-velosipedist-v-plovdiv-be-osyden-na-25-g-zatvor-news_728792.html", "text": "  Пловдивският апелативен съд потвърди изцяло присъдата на бизнесмен, който е осъден на две години и шест месеца \"лишаване от свобода\" и \"лишаване от право да управлява МПС\" за срок от три години и половина. Възрастният гражданин е управлявал , натоварен с девет литра прясно мляко в бутилки, когато пресичайки улицата, е бил блъснат от автомобила на бизнесмена.     Присъдата на Окръжен съд-Пловдив се атакува от адвоката на подсъдимия като неправилна, незаконосъобразна и необоснована. Жалба са подали и близките на пострадалия, които смятат наказанията  за занижени, и се иска тяхното увеличаване. Апелативните съдии смятат, че при своевременна реакция на обвинения, произшествието е могло да бъде предотвратено. Според магистратите,     Имал е техническа възможност да избегне удара чрез спиране със скоростта, с която се е движел, при своевременна реакция и задействане на спирачната система с максимална интензивност, ако е реагирал на разстояние 29,68 метра или повече (опасната зона за спиране + 1 метър). Настоящият съдебен състав споделя виждането на първоинстанционния съд, че .\r\nРешението на Апелативния съд не е окончателно и подлежи на протест и обжалване пред Върховния касационен съд.  ", "date": "2019.03.17", "title": "Бизнесмен, блъснал велосипедист в Пловдив, бе осъден на 2,5 г. затвор"}
{"url": "https://www.actualno.com/pleven/10-godishnata-nora-ot-pleven-ima-30-kupi-ot-shahmatni-systezanija-news_728690.html", "text": "  „В къщи си имам котенце – казва се Рижко. И той играе шах. Като започна да подреждам шахматната дъска, Рижко ляга на нея и бута фигурите. Честно казано, играе доста добри ходове“, обяснява с усмивка 10-годишната плевенчанка Нора Рашева.     Тя играе шах , а вече има във витрината си близо . Спечелени са на турнири и първенства в страната и в Европа. У нас се състезава от името на шахматен клуб „Плевен XXI“, а в чужбина – от името на България. Неин треньор в клуба е Христинка Илиева.\r\n„Запалих се по шаха просто така. Брат ми Александър е на 12 г. Преди играеше шах и аз . И изведнъж започнах и аз да ги решавам и ми хареса. Бях на шест години и половина, когато майка ми и баща ми ме заведоха в шах клуба. След година започнах да участвам в състезания“, разказва Нора.\r\nМалката шахматистка вече е натрупала достатъчно самочувствие, за да играе и да побеждава момчетата на нейната възраст. Има победи и срещу шахматисти, които отдавна са извън детските възрастови групи. . Световният шампион за 2005/2006 г. спечелил партията, но й дал автограф и снимка, с които тя видимо се гордее.  „Случвало се да победя и моята треньорка – госпожа Илиева. Дори си спомням как веднъж й дадох мат с два топа“, припомня малката шахматистка. На 8 години стана държавна шампионка с резултат 7 точки от 7 възможни. Миналата година отново стана държавна шампионка при момичетата до 10 г. В България е една от най-добрите. За големи международни състезания обаче й трябва още опит и работа“, твърди Христинка Илиева.\r\nМиналото лято Нора прибавила към колекцията си от награди и Тя спечелила първото място при момичетата до 10 години с резултат 7 от 9 възможни.     Преди две години на световното в Грузия Нора била на крачка от бронзовия медал. В решаващата партия водела в позицията с дама повече, но направила грешка и загубила. Останала на осмо място в крайното класиране.\r\n„Явно прегоря емоционално, защото турнирът беше много дълъг – 11 кръга. В България тя е свикнала да играе 7 или най-много 9 кръга. коментира Христинка Илиева. Нора участвала и на световното в Испания миналата година. Там победила сътезателки на водещи шахматни държави като Индия и Китай. Но отново  загубила партия в последния кръг и останала на 44-то място в крайното класиране.\r\n„Не е лесно на такива световни и европейски форуми. Състезателите на другите държави имат много сериозна подготовка – имат щабове анализатори и т.н. Явяват се над сто деца във всяка възрастова група и тази конкуренция плаши нашите деца. В България те играят с около 25 противнички. . Благодарение на родителите на Нора и на Община Плевен, която дава средства за клуба, успяваме да я водим на повече състезания. Общинската управа подкрепи финансово участието й в двете световни. За 2-3 години тя обиколи доста държави, постигна успехи и това я мотивира“, допълва Христинка Илиева.   С черните фигури Нора разиграва любимите дебюти на Гари Каспаров и на Анатоли Карпов. А с белите фигури тя играе няколко първи хода. Така изненадва противниците си и се справя доста успешно. С треньорката й все още не могат да определят кой от тези ходове да остане като водещ.\r\nНора се справя се и много добре и с уроците в училище – отличничка е. А след това ще мечтая отново да стана световна шампионка“, категорична е малката шахматистка.", "date": "2019.03.17", "title": "10-годишната Нора от Плевен има 30 купи от шахматни състезания"}
{"url": "https://www.actualno.com/plovdiv/jitelite-na-rakovski-veche-mogat-da-si-izchisljat-danyka-na-kolata-onlajn-news_728790.html", "text": "  Безплатен калкулатор за изчисляване размера на общинския за моторно превозно средство, вече функционира на официалния интернет сайт на община Раковски. Той ще бъде улеснение за гражданите да пресметнат каква сума трябва да внесат в местната хазна, след промяната на данъчните ставки. Новата електронна услуга е безплатна и лесна за ползване, уточняват от администрацията.     Калкулаторът е наличен в раздела за е-услуги на сайта на общината, където потребителите могат да открият и упътване как да се ползва. Тези данни се посочват в падащото меню на калкулатора. Необходимата информация за самото превозно средство пък е записана в свидетелството му за регистрация (талона).   Срещу индекс В е годината на първата регистрация, според която се изчислява възрастта на возилото. Мощността на автомобила в kW е посочена в индекс Р.2. Срещу индекс V.9 е екологичният стандарт на колата и ако срещу него липсва информация, собствениците могат да изберат от падащото меню опцията \"без екологичен стандарт\", разясниха от общинската управа.", "date": "2019.03.17", "title": "Жителите на Раковски вече могат да си изчислят данъка на колата онлайн"}
{"url": "https://www.actualno.com/crime/myj-i-jena-otkriti-myrtvi-v-garaj-news_729113.html", "text": "   , съобщиха от полицията в .     Сигналът за инцидента е подаден около 11:00 ч. днес. От първоначалния оглед няма данни за насилие. Причините и обстоятелствата около случая се изясняват в рамките на образувано досъдебно производство.   ", "date": "2019.03.17", "title": "Мъж и жена открити мъртви в гараж"}
{"url": "https://www.actualno.com/asia/premieryt-na-nova-zelandija-poluchila-manifesta-na-ubieca-ot-krajstchyrch-9-minuti-predi-strelbata-news_729032.html", "text": "  Броят на жертвите на нападението срещу две джамии в новозеландския град Крайстчърч достигна 50, след като полицията откри още едно тяло в една от джамиите. Загиналите са на възраст от 3 до 77 години, предаде bTV.     Сред убитите има и четири жени, сочи списък на жертвите, който имат близките. Пълните подробности за все още не са потвърдени публично от властите, а списъкът не е пълен. В него са включени имената на 44 мъже и жени. Липсва самоличността на две от 50-те жертви.   Ранените са 50 души, като 36 от тях остават в болница. Двама души са в критично състояние.\r\nМеждувременно стана ясно, че кабинетът на премиера на Нова Зеландия Джасинда Ардън е получил 9 минути преди атаката. „Аз бях една от повече от 30 получатели на манифеста, който ми беше изпратен по електронната поща 9 минути преди нападението. В него не е имало включена локация, нито специфични подробности“, каза Джасинда Ардън, допълвайки, че документът е бил препратен на разузнавателните служби две минути, след като е бил получен.  Ардън обяви, че ще поиска отговори от Facebook и другите социални медии за това как атаката е била излъчвана от нападателя на живо в платформите им. Припомняме, че видео, в което нападателят стреля по жертвите си, беше излъчвано в продължение на 17 минути, а след това беше споделено в Twitter, YouTube и няколко други платформи.\r\nВ същото време в изявление Facebook обяви, че за първите 24 часа след атаката са били премахнати 1,5 милиона видеоклипа на атаката, от които 1,2 милиона са били блокирани още при качването им.   Междувременно турският президент Реджеп Ердоган показа запис от на митинг и определи атаката като посегателство срещу \"нашата страна, нашия народ и мен самия\". Той подчерта, че страните по цял свят, особено западните, трябва да попречат на възхода на ислямофобията.    Ердоган добави, че нападателят е отправил заплахи към мюсюлманите от турски произход. Тарант е посетил два пъти Турция и е заявил, че турците нямат място в Европа, добави президентът. \"Не искаме да видим отново конфликт между кръста и полумесеца\", подчерта Ердоган на митинга.\r\nЛидери от цял свят също изразиха тъга и възмущение от нападението срещу джамиите.", "date": "2019.03.17", "title": "Премиерът на Нова Зеландия получила манифеста на убиеца от Крайстчърч 9 минути преди стрелбата"}
{"url": "https://www.actualno.com/crime/zadyrjaha-nelegalni-imigranti-v-plovdiv-news_729101.html", "text": "  27 души - мъже, жени и деца - са задържани рано тази сутрин на централната гара в Пловдив, съобшиха от ОД на МВР - Пловдив.     Те са пътували от Турция. Лицата ще бъдат настанени в миграционен лагер, уточняват властите.   Мигрантите са се представили  за сирийци - 8 мъже, 11 жени и 8 деца, пояснява още кореспондентът на .", "date": "2019.03.17", "title": "Задържаха нелегални имигранти в Пловдив"}
{"url": "https://www.actualno.com/business/bylgarsko-olio-moje-da-byde-predlagano-v-tyrgovskata-mreja-na-kitaj-news_728791.html", "text": "   компании имат интерес за внос на вино и олио от България и проучват възможностите за инвестиции в страната ни. Това стана ясно по време на среща на заместник-министъра на икономиката Александър Манолев и У Джонцюн - вицегубернатор на провинция Дзянси. Тя е на посещение в страната ни начело на бизнес делегация по покана на областния управител на Софийска област Илиан Тодоров.      Интересът бе заявен по време на срещата, а заместник-министър Манолев подчерта, че страната ни може да предложи много високо качество на продукта на конкурентна цена. Договорено бе да се предостави повече информация за сектора и да се съдейства за установяване на контакти с български производители за продължаване на разговорите.    Целта им е обемите устойчиво да растат, а продуктът да става все по-познат на китайския пазар. Интерес бе заявен и към други сектори на българската икономика. Вицегубернаторът У Джонцюн предложи това да стане още през май по време на най-голямото търговско изложение в Централен Китай, което провинцията ще домакинства, и изрази надежда, че в него ще залегнат и първите конкретни проекти, които двете страни реализират.\r\n„През последните години диалогът между България и Китай е все по-активен и виждаме как добрите контакти на политическо ниво, довеждат и до много по-засилен интерес между представителите на частния сектор“, посочи заместник-министър Манолев. По думите му, . „Стоките, с които традиционно сме известни в Китай са от хранително-вкусовата промишленост и козметиката, но се надявам, че в бъдеще и повече продукти с висока добавена стойност ще намерят място на китайския пазар“, каза още Александър Манолев.  ", "date": "2019.03.17", "title": "Българско олио може да бъде предлагано в търговската мрежа на Китай"}
{"url": "https://www.actualno.com/society/klubove-po-tenis-na-masa-ot-cjalata-strana-se-obedinjavat-v-imeto-na-blagorodna-kauza-news_729117.html", "text": "  Спортни клубове и състезатели по на маса от цялата страна се обединяват в организирането на благотворителни състезания в следващите няколко месеца. Наскоро му е открито тежкото заболяване \"Латерална амиотрофична склероза\", за което терапията е изключително скъпа.     Повече от 30 състезания по тенис на маса ще се проведат в следващите седмици, а за набирането на средства се организират и редица други събития. Състезания и инициативи в помощ на Емо стартират в София, Варна, Бургас, Пловдив и Стара Загора. Към кампанията се включиха още клубове във Видин, Монтана, Враца, Сливен, Русе, Горна Оряховица, Велико Търново и много други.   Българските национали по тенис на маса, начело с европейската ни шампионка Мария Йовкова, също се включват в благотворителните инициативи. Те подготвят специален клип в негова подкрепа, както и обявяват търгове с ценни предмети, средствата от които ще отидат за лечението на Емил. Той е баща на момче на 5 г. и на момиче на годинка. Познат е на всички в спорта като изключителен спортсмен.\r\nВсеки може да помогне на Емил да се пребори с болестта, като се включи в набирането на средства за неговото лечение.   ", "date": "2019.03.17", "title": "Клубове по тенис на маса от цялата страна се обединяват в името на благородна кауза"}
{"url": "https://www.actualno.com/celebrate/sv-prepodobni-aleksij-chovek-boji-news_728597.html", "text": "  Преподобни Алексий бил единствен син на Евфимиан и Аглаида – благочестиви, знатни и богати християни в Рим, живели през ІV век. Той бил роден късно след дълги родителски молитви, поради това бил особено мил на баща и майка. Алексий получил добро възпитание и образование. От ранни години той обикнал Господа от цялото си сърце. В желанието си да Му угоди, той тайно си налагал лишения, спазвал строг пост, носел на тялото си груба власеница. Горейки все повече и повече от любов към Бога, той пожелал да се отрече заради Него от всички световни радости и да му служи в иночески чин. Но родителите му не желаели това и когато Алексий пораснал, те му намерили невяста, мома от царски род, необикновено красива, и го оженили. Вероятно св. Алексий не се решил явно да се противи на родителската воля, но намерението му да се отрече от суетата на света се вкоренило в неговото сърце.     В самия ден на женитбата, когато младите съпрузи останали насаме, Алексий пристъпил към девойката, дал й златния пръстен и скъпоценния си пояс, загънат в копринен плат, и й казал: \"Пази това и Бог да бъде между мене и тебе, докато благодатта Му не устрои в нас нещо ново!\" Подир това влязъл в своята отделна спалня, съблякъл си сърмените дрехи, скъпоценни камъни, тайно напуснал бащиния дворец и заминал от града. Той дошъл на пристанището, качил се на кораб и се отправил за Лаодикия (Мала Азия). През всичкото време по пътя той молел Бога да го избави от светската суета и да го удостои на страшния съд да застане от дясната Му страна. От Лаодикия Алексий отишъл в Месопотамия, град Едеса, гдето се намирал неръкотворният образ на Спасителя. Там Алексий раздал парите си на бедните, а сам почнал да живее като просек пред храма \"Св. Богородица\". Той се хранел от подаяния, дене и ноще се молел и всяка неделя се причащавал със светите Тайни.   Тежко било на семейството да понася неговото отсъствие. Дълго го търсили в града и околностите. Като видели, че Алексий не се връща, майка му в дълбока скръб се затворила в стаята си. \"Няма да изляза оттук – казала тя, - докато не узная какво се е случило с милия ми син\". Младата съпруга се затворила заедно с нея и те неутешно плачели и тъжели. А Евфимиан пращал слугите си в разни градове и страни, за да разузнаят за Алексий, но безуспешни останали техните търсения. Някои от тях дошли в Едеса, но между просяците, които се тълпели пред храма, те не познали своя млад господар и дори му дали милостиня наравно с другите просяци. Алексий ги познал и в смирението си се зарадвал, че получил подаяние от слугите си.\r\nСедемнадесет години Алексий проживял с просия пред храма \"Св. Богородица\". С дълбокото си смирение и постоянна молитва той угодил на Бога. Един от служителите на храма видял в съня си Божията Майка, която му казала: \"Въведи в църквата ми Божия човек, защото молитвата му стигна до Бога и както венец върху царска глава, така Дух Светий ще почива върху него!\" Църковнослужителят недоумявал за кого са тия думи, но видението се повторило и Божията Майка посочила просяка, който седял при храмовите врати. Оттогава всички започнали да оказват на Алексий голяма почит. Тогава той, като не желаел човешка слава, тайно напуснал града. Качил се на кораб, който отплавал за Киликия, като мислел да се посели там при църквата \"Св. ап. Павел\". Но случило се съвсем друго. При пътуването по море се дигнала страшна буря. Корабът, след като се лутал дълго, излязъл на бреговете на Италия, недалече от Рим. Алексий решил да отиде в Рим и там да живее около дома на своя баща.  Приближавайки се до родителската къща, той срещнал баща си, който се връщал от царския дворец, придружен от многобройни слуги. Алексий му се поклонил до земята и казал: \"Рабе Божи, смили се над мене бедния и дай ми ъгъл в твоя дом, за да мога да се храня с трохите, които падат от трапезата ти! А Господ ще те благослови и ще ти даде царството небесно, и ако имаш някого от твоите близки да странства, ще го завърне благополучно.\" Тия последни думи напомнили на Евфимиан за любимия му син. Той се просълзил, заповядал да дадат на просяка една колиба до неговия дом и, обръщайки се към слугите, казал: \"Ще дам награда на тоя от вас, който ще се грижи за просяка и ще му носи храна от моята трапеза\".\r\nТака почнал да живее св. Алексий пред вратите на бащиния дом. Никой не могъл да го познае, понеже седемнадесет години, прекарани в бедност и лишения, съвършено изменили неговата външност. Всеки ден един от слугите донасял на бедняка храна от трапезата на бащата, но той я раздавал на бедните, като сам се задоволявал с хляб и вода. Непрестанно се молел, причастявал се всяка неделя, понасял с най-голямо търпение бедността, презрението и оскърбленията, често нанасяни му от слугите, които му се присмивали, хулели го и дори понякога го биели. По-тежко за него било едно друго изпитание: в своята колиба, която се намирала до самия бащин дом, той могъл да чува плача и риданията на майка си и жена си, които не преставали да тъжат за него. Но той твърдо решил да принесе тая привързаност в жертва на Бога и докрай устоял в своето намерение.\r\nТъй минали още 17 години. Бог предвъзвестил на Алексий близката му смърт. Тогава той поискал хартия и мастило от слугата, който го наглеждал, и описал целия си живот оттогава, когато бил напуснал родителския дом. В заключение на описанието той искал от родителите и от съпругата си прошка. \"И аз страдах заради вашата скръб – пишел той – и непрестанно молех Бога да ви даде търпение и да ви приеме в царството Си. Вярвам, че той ще изпълни молитвата ми, защото от любов към Него, аз бях така немилосърден към вашата тъга и тъй жесток към самия себе си.\"       Като написал това, св. Алексий започнал спокойно да очаква смъртта и цял се предал на молитва.\r\nОколо това време, както разказва преданието, папа Инокентий служел божествена литургия, на която присъствал и цар Хонорий (395-423). През време на богослужението изведнъж всички чули думите: \"Потърсете Божия Човек, който се готви да излезе от тялото, за да се помоли за града!\" Всички били обзети от страх и недоумявали – за кого ли се отнасят тия думи! Но на другия ден през време на всенощната църковна служба същият тайнствен глас казал: \"В дома на Евфимиан търсете Божия човек!\" Тогава царят казал на Евфимиан: \"Защо не си ни обадил, че у тебе живее човек Божи?\" – \"Бог ми е свидетел – отговорил Евфимиан, - че аз не зная за кого са тия думи!\" Той повикал своя домакин и го попитал, няма ли между неговите слуги такъв, който особено да се отличава с добродетели и благочестие, но домакинът не можал да посочи никого.\r\nЦарят и папата сами поискали да отидат в дома на Евфимиан. Евфимиан отишъл напред, за да приеме високите гости с нужните почести. Той излязъл да ги посрещне според обичая със свещи и тамян.\r\nВеднага в стаята, където се намирали с Евфимиан царят и папата, влязъл слугата, комуто било поръчано да се грижи за Алексий и рекъл: \"Господарю, не ония ли просяк, когото ми повери ти, е човекът Божи? Той цяла нощ прекарва в молитва, спазва строг пост и понася оскърбленията с търпение и кротост.\" Като чул това, Евфимиан се отправил в колибата, в която живеел Алексий, и го повикал от прозореца, но отговор нямало. Повикал го три пъти и като не получил отговор, влязъл в колибата. Там просякът лежал мъртъв. Лицето му било покрито. В ръцете му имало изписана хартия. Евфимиан открил лицето му и видял, че сияе с необикновена светлина. Той поискал да вземе хартията, но не могъл да я изтръгне от ръцете на умрелия.Тогава се върнал в дома и казал на императора и папата: \"Намерих този, когото търсим, но го намерих вече мъртъв.\" Царят заповядал да приготвят богат одър; изнесли тялото на просяка от бедната колиба, поставили го на одъра и всички коленичили и му се поклонили.\r\nТогава императорът взел от ръката на умрелия изписаната хартия и сред общо мълчание, започнали да четат написаното. Евфимиан скоро узнал, кой е бил покойникът. Съкрушен от скръб, той паднал на земята, ридаел и прегръщал мъртвото тяло на сина си, като казвал: \"О, мило мое дете! Защо ти така ни натъжи? Колко години прекара до къщата ми, видя скръбта на родителите си и не ги утеши! Какво да правя сега? Да оплаквам смъртта ти или да се радвам за завръщането ти?\" Аглаида и снаха й, като чули виковете и риданията, поискали да узнаят, какво се е случило. А когато чули, че умрелият просяк е същият Алексий, закогото тъй дълго тъгували, те с плач и ридание излезли от своя затвор, промъкнали се през тълпата и прегърнали бездиханното тяло. Всички плачели, като гледали тяхната дълбока и безутешна скръб.      Одърът с тялото на праведния Алексий бил поставен на площада по повеля на царя и папата и жителите на Рим дохождали да се поклонят на светите мощи на Божия човек, който от любов към Господа пожертвал всички световни радости и се отрекъл от щастие, богатство и човешка слава, за да служи Богу в смирение и нищета.\r\n© Жития на светиите, Синодално издателство, 1991 година.", "date": "2019.03.17", "title": "Св. преподобни Алексий, човек Божи"}
{"url": "https://www.actualno.com/america/loshoto-vreme-vryhletja-sasht-i-velikobritanija-news_729035.html", "text": "  Огромни части от американския Среден запад са под вода, след като мощен зимен „циклон-бомба“ удари страната, съобщава Reuters, цитирана от БГНЕС.     Топящото се огромно количество сняг накара няколко реки да излязат от коритата си, потопи къщи и заля няколко основни магистрали. Лошото време в САЩ взе и две жертви. Загиналите са от щата Небраска – една от жертвите беше намерена мъртва в дома си, след като не успяла да се евакуира навреме, а втори човек беше отнесен от придошлите води, след като се опитал да извади заседнала кола с трактора си.   Доброволци се опитват с помощта на торби с пясък да изградят преграда срещу прииждащите води.\r\nПричината за безпрецедентно лошото време е циклон, наречен от синоптиците \"бомбогенеза\" - район с бързо спадащо ниско атмосферно налягане.  Междувременно жълт код за опасно време беше обявен за някои части на Великобритания. Сняг и силен вятър ще има в Шотландия, Северна Ирландия и в североизточната част на Острова. Виелица вече предизвиква редица проблеми по пътищата, а дърво падна върху къща в Западен Съсекс, съобщават британските медии.\r\nСиноптиците предупредиха, че на места ще паднат до 10 сантиметра сняг. Полицията в Шотландия предупреди водачите да бъдат изключително внимателни заради влошените метеорологични условия.", "date": "2019.03.17", "title": "Лошото време връхлетя САЩ и Великобритания"}
{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-1703-news_729018.html", "text": "  Удоволствието да разгадаеш няколко рискови безспорно е много голямо, а в рубриката ни \"риск печели, риск губи\" търсим точно такива мачове от нашия типстърски екип. Ето и предложенията им днес:     Не пропускайте възможността да удвоите средствата, които сте отделили за спортни залози,  Лион посреща Монпелие в първи неделен мач във френската Лига 1. Домакините допуснаха ужасяващ разгром от Барселона, падайки с 1:5 през седмицата, докато Монпелие записа успех в последната си визита. Моралът на отбора е голям, след шестте гола в три мача, гарнирани с четири точки.   : Победа за Монпелие (7,50 коефициент)      Тимът на Севиля претърпя тежка загуба в Лига Европа и отпадна от турнира, а сега отборът ще трябва да се фокусира изцяло върху испанското първенство, където трябва да се бори за мястото си в евротурнирите. Андалусийците гостуват на тима на Еспаньол, който е в средата на таблицата в Ла Лига и на практика няма за какво толкова да се бори до края на сезона. Очертава се равностоен двубой, в който все пак Севиля да потърси победата и да измъкне трите точки.   Прогноза: Победа за Севиля (2.80 коефициент) Двата гранда от Милано се срещат един срещу друг в коренно различно настроение. През седмицата \"нерадзурите\" изхвърчаха от турнира Лига Европа, след като във втори пореден мач не вкараха гол на Айнтрахт, с което затвърдиха факта, че трудно вкарват без Мауро Икарди на терена. Интер отново ще са без аржентинеца, а в мача няма да играят още Наинголан и Жоао Марио, докато Брозович е под въпрос. Милан се представя изключително в последните си мачове, най-вече като домакин, а защитата на тима не е допускала гол на \"Сан Сиро\" в последните 5 мача. Намалената голова мощ на Интер и силния втори полусезон на Милан ме карат да си мисля, че Милан ще спечели без да допусне гол. : Победа за Милан на 0 (коефициент 3.75)   ", "date": "2019.03.17", "title": "Риск печели, риск губи: Футболни прогнози на високи коефициенти за днес (17.03)"}
{"url": "https://www.actualno.com/scene/81-ot-rojdenieto-na-rudolf-nureev-snimki-news_728600.html", "text": "  Рудолф Хаметович Нуреев е съветско-френски балетист и хореограф от татарско-башкирски произход, с австрийско гражданство. Той е сред най-известните балетисти на 20 век.     Роден е по време на пътуване с Транссибирската железница през 1938 г., в близост до гарата на Иркутск. Първите години от живота си прекарва в село край Уфа, столицата на Башкирия. Танцува в детски фолклорен ансамбъл в Уфа. Учи в Ленинградското хореографско училище (1955 - 1958) и след завършването му постъпва като солист в балета на оперния театър „Сергей Киров“ в Ленинград.   През 1961 г. по време на турне в Париж по решение на КГБ е снет от следващите гастроли в Лондон. Той остава във Франция и иска политическо убежище, за което в СССР получава задочно присъда от 7 години. Започва работа в Кралския балет „Ковънт Гардън“ в Лондон и бързо става световна знаменитост. Получава австрийско гражданство.\r\nОт 1983 до 1989 г. Нуреев ръководи балетната трупа на Парижката опера. Последовател и горещ привърженик на френската школа и безспорно на Бурнонвил и Петипа, докато се бори със смъртта, Нуреев поставя 2 произведения на Петипа: „Раймонда“ (1898) и „Баядерка“ (1877).  Рудолф Нуреев дълги години партнира с българско-американската prima ballerina assoluta Ева Евдокимова.\r\nСнима се много в киното и телевизията, изявява се също и като диригент в последните години от живота си. Умира от СПИН в Париж през 1993 г.   Вижте моменти от кариерата му в     ", "date": "2019.03.17", "title": "81 от рождението на Рудолф Нуреев (СНИМКИ)"}
{"url": "https://www.actualno.com/balkani/turcija-s-obvinenija-kym-gyrcija-za-musulmanskoto-malcinstvo-v-zapadna-trakija-news_729034.html", "text": "  Турският външен министър Мевлют Чавушоглу критикува Гърция, че не спазва правата на мюсюлманското малцинство в Западна Тракия и забранява на членовете му да се наричат „турци“, предаде БГНЕС.     Той говори пред 54-тата среща на Съвета „ЕС-Турция“. По време на форума Брюксел изрази опасенията си за кандидатурата на страната за членство заради нарушаване на основни права и неспазването на върховенството на закона, както и заради независимостта на съдебната система.   „Гърция не признава религиозните права на малцинството и мюфтиите не могат да упражняват правата си“, заяви Чавушоглу, който е и главен преговарящ на Турция за членството ѝ в ЕС. Той допълни, че турците, които живеят в Гърция, не могат да се наричат „турци“ въпреки определението на Европейския съд по правата на човека по казуса.", "date": "2019.03.17", "title": "Турция с обвинения към Гърция за мюсюлманското малцинство в Западна Тракия"}
{"url": "https://www.actualno.com/asia/nad-40-sa-jertvite-na-navodnenijata-v-indonezija-news_729033.html", "text": "  42 души загинаха при наводнение в най-източната провинция на Индонезия – Папуа, предаде БГНЕС.     21 други са ранени в района Сентани, близо до провинциалната столица Джаяпура. Пороен дъжд вали в района вече втори ден и той е причина за опустошителните наводнения.   Девет къщи и два моста са повредени, но спасителните екипи не са успели все още да достигнат до някои от засегнатите от бедствието райони.\r\nПовече от 100 жители са потърсили подслон във временни убежища, след като домовете им са били засегнати от пороя.  ", "date": "2019.03.17", "title": "Над 40 са жертвите на наводненията в Индонезия"}
{"url": "https://www.actualno.com/starazagora/s-talanta-si-13-godishen-saksofonist-ot-stara-zagora-stana-chast-ot-bylgarskata-koleda-news_728984.html", "text": "  Седмокласникът свири на алт саксофон и е един от едва тримата ученици, изучаващи инструмента в Националното училище за музикални и сценични изкуства (НУМСИ) “Христина Морфова” в Стара Загора. Интересът му към музиката не е случаен, защото баща му Иван Добрев свири на кларинет и саксофон във Военния духов оркестър на Втора механизирана бригада и във Военния бигбенд, разказва кореспондентът на .     Момчето е израснало с музика край себе си, но желанието да се занимава с нея си е само негово, никой не му го е налагал. Първоначално се увличал от китарата. “ . Мисля, че за мен това е по-добре”, разказва той.\r\nПървите стъпки с инструмента направил с баща си в къщи. След немного дълга подготовка, се явява на прослушване в музикалното училище и го одобряват. От 5-и клас, когато го приемат там, започват и много сериозните му занимания със саксофона. Преподавател му е , с когото взаимно се харесали. Според Боби това е голям късмет за него, защото учителят му му отделя много внимание, подкрепя го и го насърчава.  Първото участие на момчето пред публика е като петокласник на коледния концерт на училището. Много харесвал музиката от филмовия хит “Титаник” и баща му трябвало да ѝ направи аранжимент за саксофон.\r\nВ края на 6-и клас след вътрешно прослушване е сред талантите на музикалното училище, които изнасят концерт в музикалната академия в София. От него тогава се впечатлява доц. Цветан Недялков, според когото за две години обучение израстването на момчето е много сериозно. Боби скромно казва, че оценката му е атестат не само за самия него. А и за всеотдайната работа на учителя му Здравко Стойчев и за баща му, който помага в подготовката и следи за     Упоритата работа носи и успехи на Добромир. Той беше един от участниците в програмата, когато президентът Румен Радев даде старт на „Българската Коледа“ в Университетската многопрофилна болница за активно лечение „Проф. Стоян Киркович“ в Стара Загора. Забелязва го Дарина Владова от екипа на държавния глава и дни по-късно младият талант е поканен да участва в тържеството за украсяването на елхата в президентството с изпълнение на известното произведение на Астор Пиацола . Тази година Боби беше сред учениците, които старозагорският бизнес ежегодно награждава. От четиримата, получили награди, беше Най-близкото му участие е концертът на духовите инструменти за 45-годишнината на училището на 16 април. Ще свири класическата пиеса на Николай Римски-Корсаков . Казва, че не страда от сценична треска, но нормално се вълнува преди участие.\r\nПитам го каква музика слуша. “ - любими композитори са ми Моцарт и Бетовен. - смут, бибоп, и ”, обяснява ми Добромир. Много харесва саксофонистите Чарли Паркър и Джон Колтрейн, свирили в средата на ХХ век.    Момчето е амбицирано да продължи със саксофона и след завършването на музикалното училище, не знае къде, но знае, че с този инструмент е трудно да се развива в България. Страната ни няма големи традиции в обучението по саксофон, търсил е конкурси, в които да се включи, но не е намерил. Родителите му са готови да го пуснат да продължи в училище с традиции в обучението по саксофон, където и да е то. Те са хората, които го подкрепят и му помагат във всичко, без да му налагат мнението си. Докато баща му помага на Доби в музиката и усвояването на спецификата на инструмента, майка му Галя се грижи за стайлинга на младия талант, както и да се подготви за общообразователните предмети от училищната програма. От тях засега любима му е математиката, макар че преди му била омразен предмет. “Като ми станаха ясни и лесни нещата обаче, ми стана много интересна. А и в музиката има много математика”, усмихва се Добромир.", "date": "2019.03.17", "title": "С таланта си 13-годишен саксофонист от Стара Загора стана част от “Българската Коледа”"}
{"url": "https://www.actualno.com/society/prognoza-za-vremeto-17-mart-nedelja-news_728979.html", "text": "  Минималните температури ще са предимно между 2° и 7°. Днес ще бъде слънчево, с повече облаци преди обяд над Източна България. Вятърът ще е слаб, предимно от запад. Затоплянето ще продължи и максималните температури ще са предимно между 19° и 24°, по-ниски по морския бряг. Това съобщи за Агенция „Фокус“ дежурният сеизмолог Георги Цеков от Националния институт по метеорология и хидрология. Атмосферното налягане ще се понижава и ще е малко по-ниско от средното за месеца.     Над Черноморието ще преобладава слънчево време. Повече облаци ще има в сутрешните часове, но валежи не се очакват. Ще духа слаб до умерен вятър от западната четвърт. Максимални температури предимно между 12 и 15°, на места в южните райони до 18-20°. Температурата на морската вода е 7-9°. Вълнението на морето ще е 1-2 бала.\r\nНад планините ще бъде предимно слънчево. Ще духа до умерен западен вятър, който привечер ще се ориентира от югозапад и ще отслабне. Максималната температура на височина 1200 метра ще е около 14°, на 2000 метра – около 8°.\r\nВ понеделник ще остане слънчево, сутринта на отделни места в източните райони - с намалена видимост. В Източна България ще духа слаб до умерен югозападен, по Черноморието – югоизточен вятър. Максималните температури ще са между 20° и 25°. Късно след обяд над северозападните райони ще се развие купеста облачност. Във вторник ще има по-значителни временни увеличения на облачността, на отделни места, главно в планините и планинските райони, с краткотрайни превалявания, възможно е да прегърми. Вятърът ще се ориентира от север-северозапад и дневните температури слабо ще се понижат. В сряда, главно в Западна и Централна България, ще има превалявания с краткотраен характер; в Рило-Родопската област ще прегърми. Дневните температури, повече в Северна България, ще се понижат. Минималните ще се задържат все още високи. До края на деня вятърът ще се обърне от север-североизток.  ", "date": "2019.03.17", "title": "Прогноза за времето - 17 март (неделя)"}
{"url": "https://www.actualno.com/curious/google-otbeljazva-denja-na-sveti-patrik-video-news_729043.html", "text": "  Google създаде Doodle (Драскулка), с която отбелязва деня на свети Патрик, честван на 17 март.     Малко се знае за ранния живот на Патрик, но е известно, че е роден във Великобритания по време на римските нашествия в богато римо-британско семейство.\r\nСпоред поверието Патрик е използвал трилистната детелина, за да обясни Светата троица на езичните ирландци. Така носенето на детелини се превърнало във вездесъщ момент от празненствата в чест на свещеника.\r\nСвети Патрик се почита в Ирландия, САЩ, Аржентина, Канада, Япония, Монсерат, Нова Зеландия и Австрия, Южна Корея и Швейцария.    ", "date": "2019.03.17", "title": "Google отбелязва деня на свети Патрик (ВИДЕО)"}
{"url": "https://www.actualno.com/tips/3-sigurni-futbolni-prognozi-koito-sys-sigurnost-shte-vi-pomognat-v-zalozite-news_729017.html", "text": "  В съботния ден екипът ни от типстъри записа 2 от 3 успешни в рубриката \"сигурни залози\", а целта в неделния ден е да бъде регистриран 100%-ов успех. Ето и предложенията за сигурни прогнози днес:     Не пропускайте възможността да удвоите средствата, които сте отделили за спортни залози,     Тимът на Фулъм е следващата \"пречка\" на Ливърпул по пътя към титлата. \"Котиджърс\" са предпоследни във Висшата лига, като изостават на цели 13 точки от спасителната зона, което на практика означава, че няма за какво да се борят в този мач, а и в останалите до края на сезона. Мърсисайдци от своя страна ще търсят задължителни три точки в тази среща, а мощната атака на \"червените\" се отпуши в последните си два мача във всички турнири, вкарвайки седем попадения (три във вратата на Байерн). Най-логичното за този мач е Юрген Клоп да потърси ранна преднина в мача и сигурна победа, за да даде почивка и на част от своите играчи през втората част.   : Първо полувреме/Краен Изход - Ливърпул/Ливърпул (1.67 коефициент)      Айнтрахт Франкфурт е на гребена на вълната, след като отстрани Интер в Лига Европа, а отборът набра скорост и в Първа Бундеслига. \"Орлите\" са в страхотна поредица от 5 победи в последните 6 мача и се изправят срещу последния в класирането Нюрнберг. Това е почти сигурният изпадащ в шампионата, а като гост Върждил Мисиджан и компания са трагични - 10 поражения и 2 равенства в 12 мача. Срещата крещи знак \"1\" и той изглежда повече от сигурен.    : Победа за Айнтрахт (1.40 коефициент) Евертън и Челси играят във вълнуващ мач в английската Висша лига.  Последните три срещи помежду им неизменно завършват под три гола, като  има две нулеви равенства. Челси пък също така не бележи много при  визитите си, а Евертън умело играе дефанзивен футбол. : Под 2,5 гола на Евертън и Челси (1,92 коефициент)   ", "date": "2019.03.17", "title": "3 сигурни футболни прогнози, които със сигурност ще ви помогнат в залозите"}
