{"url": "https://www.actualno.com/society/novinite-naj-vajnoto-za-denja-23-maj-news_751902.html", "text": "    Редакционният екип на ви представя най-важните новини за изминалия ден.       Ръководителят на Специализираната прокуратура и зам.-главен прокурор Иван Гешев не желае да каже какво е имуществото на жената, с която съжителства - Детелина Ханчева. А въпросът какво всъщност притежава Ханчева стана актуален след разследване на Frognews, което показва имотна връзка на Ханчева с основния свидетел срещу бившата кметица на \"Младост\" Десислава Иванчева - Александър Ваклин.   Темата за мръсния въздух в България влезе и в предизборното говорене – поне на партиите и кандидатите, които се целят в градската средна класа. Крайно време беше. Но пак имаме проблем – политиците, които я коментират, идея си нямат за какво иде реч, особено като стигнат до предложения за решаване на проблема. Русия стана най-големия купувач на злато в света през първото тримесечие на 2019 г., предаде ТАСС. По данни на Световния съвет за златото (WGC) от януари до март Русия се е сдобила на международните пазари с 55,3 тона злато и по този начин е увеличила запасите си до 2168 тона. Делът на златото в руските валутни резерви възлиза в момента на 18%.     \"Ма с това ли се занимавате\" – така Борисов реагира на въпрос на Нова телевизия относно евентуално недеклариран негов имот. \"Там, това което е оградено, беше прасето, кокошките, зайчарника\", добави лидерът на ГЕРБ. По думите му, ставало въпрос за една стая, която още по времето на Николай Бареков като лице на ТВ7 била снимана, дори с дрон. Това е пристройка, която е част от декларираното ми като имот в декларацията пред Антикорупционната комисия (КПКОНПИ), а тази пристройка Борисов използвал, за да посреща хора. Цените на жилищата в страната и възнагражденията в момента са такива, че на един жител на Стара Загора, който получава средната за града работна заплата, са му необходими 7 години и 4 месеца работа, за да си купи жилище от 80 квадрата в града.    \"Сега ще ме слушате, без да ми задавате глупави въпроси! Извинявам се, че говоря за тези женици! Те са жалки\". Това мисли и говори премиерът Бойко Борисов за българските журналисти, както и за мен, и за лидера на най-голямата опозиционна партия. В друга страна, след подобни думи, би последвала веднага оставка на политика, който си е позволил да ги произнесе. В България те минават в рубриката \"предизборен сеир\" и не правят впечатление. Това написа водачът на листата на БСП за европейските избори Елена Йончева в социалната мрежа Facebook. Държавата ще отдели 1 млн. лева, за да поднови изкупуването на частни гори. Това каза пред БНР лесовъдът Георги Костов, който е съветник на земеделския министър и бивш зам.-министър на земеделието с ресор „Гори“. В България има близо 2 млн. парцела малки частни гори, които се управляват неефективно, а голяма част от собствениците дори не знаят къде се намира собствеността им. „Идеята е държавата да подпомогне тези собственици. ", "date": "2019.05.23", "title": "Новините: Най-важното за деня, 23 май"}
{"url": "https://www.actualno.com/burgas/transport-za-horata-s-uvrejdanija-predlaga-obshtina-burgas-za-izborite-news_751890.html", "text": "    Общината и полицията в Бургас са предприели мерки за да премине спокойно изборният ден в града . Част от тях включват временна организация на движението в близост до спортна зала \"Бойчо Брънзов\", където се събират всички бюлетини от изборния ден. Ограничението за паркиране на автомобили в района на залата е от 13.00 часа на 26 май до 08.00 часа на 27 май. То се отнася и за улиците в близост до залата.      По отношение охраната на изборния ден в МВР е отворена денонощна телефонна линия за приемане на сигнали, свързани с нарушения на изборния процес. Телефонът, който могат да ползват гражданите е 02/982 22 32, имейлът за сигнали е  izbor@mvr.bg.\r\nВ деня на изборите за членове на Европейския парламент от Република България на 26 май, служителите от звено „Български документи за самоличност“ при ОДМВР ще работят от 8.30 до 19.30 часа. Още преди датата на провеждане на изборите е създадена организация българските граждани, които нямат издадена лична карта или не притежават валидни документи, да имат възможност да упражнят правото си на глас.\r\nУскорено е издаването на лични карти, в случай на кражба и повреда на документа.  В изборния ден община Бургас осигурява транспорт на избиратели с увредeно зрение или със затруднения в придвижването. Те трябва да подадат заявка на  телефони - 056 831 431,  0887 754 305, 056 810 943, 0888 910 739.    \r\nБезплатен превоз в изборна нощ община Бургас и \"Бургасбус\" осигурятват  на членовете на секционни избирателни комисии. Има се предвид, че предаването на протоколите и бюлетините в спортна зала \" Бойчо Брънзов\" се извършва до късно през нощта, а много от хората живеят далеч от комплекс \"Зорница\". Безплатните автобуси са с надпис \"Избори\". ", "date": "2019.05.23", "title": "Транспорт за хората с увреждания предлага община Бургас за изборите"}
{"url": "https://www.actualno.com/analysis/pridnestrovieto-edna-kyrvjashta-rana-v-iztochna-evropa-news_751731.html", "text": "           \"Искаш да се оплачеш от нас? И на кого? Ти май си много глупав, или пък се правиш на такъв!\", присмива се приднестровският граничен полицай. Той и неговите колеги охраняват една граница, която от гледна точка на международното право изобщо не съществува. Приднестровието - тясната ивица земя на източния бряг на река Днестър - се откъсна през 1992 година от Молдова с руска помощ. Преди това имаше кратък въоръжен конфликт между Молдова и самообявилата се Приднестровска република. Последната не разполага с международноправен статут.   „Нас и бездруго никой не ни признава\", добавя граничарят. Даже и Русия не го е направила, макар да продължава да изпраща в сепаратисткия регион свои войници за участие във военни учения. По граничните пропускателни пунктове хората често стават жертва на заплахи и изнудване: \"Или даваш 200 евро, или в колата ти ще се намери я дрога, я оръжие. Кое от двете предпочиташ? Ако не дадеш пари, ще те откараме на едно място и ще те заключим. Затова по-добре давай парите!\". За подобно горчиво преживяване разказва един от придружителите на група репортери от изданието в , от когото също бил искан рекет. Той работел за неправителствената организация Promo-LEX в столицата Кишинев, но не храни никаква надежда, че някога ще успее да си върне въпросните 200 евро. От неговата неправителствена организация подчертават, че през последните години подобни случаи на изнудване са се увеличили рязко.\r\nАлексей Мокреак също познава този проблем. Той е прекарал 30 дни в затвора без никаква причина. \"В една килия бяхме наблъскани 36 души, а разполагахме само с 6 купички и 6 лъжици\", разказва той. Досега Мокреак е бил задържан 4 пъти. Обвинили го, че не зачита установения държавен ред в - т.е. реда в една държава, която изобщо не съществува според международното право. \"Всеки път ме освобождаваха без никакво обяснение или извинение. Дори настояваха да си платя за престоя - сякаш съм бил на хотел\", възмущава се той.   Алексей Мокреак е роден в малкия град Григориопол в Приднестровието. Когато в началото на 1990-те години избухнала войната, той се сражавал на страната на Република Молдова срещу приднестровските сепаратисти. И днес Мокреак е политически активен и се застъпва за връщането на Приднестровието в състава на Република Молдова, но не крие и разочарованието си от политиците в столицата Кишинев: \"Те винаги са се огъвали\", добавя той. Повече от 20 години след войната и малко след като Русия анексира Крим през 2014 година, приднестровските милиции отново тръгнали да обикалят къщите на хората, за да набират млади мъже за нуждите на армията, разказва Алексей. В малката самопровъзгласила се Приднестровска република с около половин милион население армията е търсен работодател.\r\n\"Преди младежите бягаха от военна служба, но сега всички искат да имат военен чин - това им осигурява сигурни доходи и пенсии\", казва Мокреак и добавя: „има, разбира се, и изключения - който не желае да става военен, рискува да бъде наказан и дори да попадне в затвора. Но и в армията не се отнасят с тях много по-различно, отколкото в затвора: новобранците ги унижават, изтезават и бият. Някои от тях не издържат и посягат на живота си\", разказва Мокреак. От неправителствената организация Promo-LEX са се заели да проучват подобни случаи. Благодарение на техните усилия някои факти вече стигнаха до Европейския съд по правата на човека.       \"Приднестровските власти обаче са облагодетелствани от това, че никой не може да ги санкционира\", посочват още от неправителствената организация. Република Молдова не е в състояние да упражнява никакво юридическо влияние над , а приднестровското ръководство игнорира международните институции изцяло. Русия също отхвърля всякаква отговорност, въпреки че Европейският съд за човешките права определи режима в Приднестровието като марионетка на Москва. Голямата част от населението на Република Молдова е румънскоговорящо - почти целият регион е принадлежал преди Втората световна война към Румъния. Който има румънски корени, може лесно да си издейства румънско гражданство, а заедно с него да стане и гражданин на ЕС. Около 60 процента от населението на Приднестровието са рускоговорящи и нямат румънски корени. Въпреки това и младежи от руски или украински произход успяват да вземат румънски паспорт, който се превръща в техен входен билет за богатия европейски Запад, твърди Мокреак.\r\nНо не само мъжете бягат. \"Дъщеря ми е в Германия\", казва 70-годишната Феодосия, която живее в малкото селце Варнита. Тя обаче не може да си представи, че би могла да напусне родния си край и да се пренесе при дъщеря си в Германия. \"На Запад ще ме третират като човек втора класа\", казва тя. Близостта с Русия ѝ помага да води скромен живот в периферията на Европа – благодарение на крайно ниските цени на руския газ, който получава Приднестровието, както и нейното село в буферната зона.\r\nВ един от най-бедните региони на Стария континент наличието на проевропейски или проруски симпатии сред хората нерядко се влияят от съвсем прозаични неща като цената на газа. Хората от Приднестровието, както и тези от цяла Молдова, вече са платили твърде висока цена заради политиката. Понякога дори и човешки живот.     ", "date": "2019.05.23", "title": "Приднестровието - една кървяща рана в Източна Европа"}
{"url": "https://www.actualno.com/velikotarnovo/utvyrdena-e-strategija-za-podkrepa-na-lichnostnoto-razvitie-na-decata-i-uchenicite-ot-oblast-veliko-tyrnovo-news_751898.html", "text": "     е утвърдена от областния управител проф. д-р Любомира Попова след съгласуването й с Областния съвет за развитие на област Велико Търново и Регионалното управление на образованието – Велико Търново. Стратегическият документ е разработен на основание чл. 196 от Закона за предучилищното и училищното образование (ЗПУО) въз основа на направен анализ на потребностите от подкрепа в , а именно , и включва описание на предизвикателствата, стратегическите цели и мерките за подкрепа.      В Комисията за разработване на Стратегията са участвали както представители на десетте общини в областта, така и на Регионалното управление на образованието, Регионалната здравна инспекция, Регионалния център за подкрепа на процеса на приобщаващото образование във Велико Търново, неправителствени организации, работещи в сферата на приобщаващото образование и на Министерството на младежта и спорта.\r\nПрез учебната 2018/2019 година е изградена от 74 детски градини, 17 средни училища, 39 основни училища, 1 частно основно училище, 1 спортно училище, 3 профилирани гимназии, 15 професионални гимназии, 1 частна профилирана гимназия, 2 центъра за специална образователна подкрепа, 3 начални училища и 2 обединени училища. , от които 2523 деца и 6632 ученици в община Велико Търново, 74 деца и 2942 ученици в община Горна Оряховица, 225 деца и 806 ученици в община Елена, 131 деца и 411 ученици в община Златарица, 390 деца и 658 ученици в община Лясковец, 582 деца и 1576 ученици в община Павликени, 252 деца и 1144 ученици в община Полски Тръмбеш, 734 деца и 2127 ученици в община Свищов, 397 деца и 1134 ученици в община Стражица, 46 деца и 138 ученици в община Схиндол. Те се намират както следва: 88 деца и 175 ученици в община Велико Търново,  11 деца и 55 ученици в община Горна Оряховица, 3 деца и 30 ученици в община Елена, 3 деца и 6 ученици в община Златарица, 9 деца и 30 ученици в община Лясковец, 9 деца и 80 ученици в община Павликени, 26 ученици в Полски Тръмбеш, 3 деца и 55 ученици в община Свищов и 5 деца и 53 ученици в община Стражица. В общините Полски Тръмбеш и Сухиндол няма деца със СОП, а в община Схиндол няма и ученици със СОП. Процентът деца със СОП в областта е 2,45%, а за учениците е 2,90%.  Съгласно ЗПУО, анализите на потребностите от подкрепа на децата и учениците във всяка община са разработени от съответните общински администрации, след което се приемат от общинските съвети по предложение на кметовете на общините. В стратегическия документ няма формулирана визия. За изпълнението им са разписани 34 мерки и дейности.\r\nСтратегията е достъпна в раздел :\r\nОчаква се, въз основа на съгласуваната и утвърдена областна стратегия, общините да разработят своите стратегии за подкрепа за личностното развитие на децата и учениците в периода 2019 – 2020 г. и планове за изпълнението им.     ", "date": "2019.05.23", "title": "Утвърдена е стратегия за подкрепа на личностното развитие на децата и учениците от област Велико Търново"}
{"url": "https://www.actualno.com/politics/bylgarija-na-desetki-moreta-i-dva-okeana-news_751923.html", "text": "    \"Европа била дъщеря на финикийския цар Агенор. Разбира се, е била удивителна красавица. Кой друг да я хареса, освен най-великият - Зевс. И понеже бил убеден, че всичко на този свят му се полага, се появил пред нея в образа на бял бик, докато тя си играела с приятелки на брега на морето. Отнесъл я на остров Крит и се преобразил в прекрасен младеж, след което я прелъстил. От тази измама се раждат три деца, на които за компенсация им оставил да управляват о. Крит. През това време бащата на Европа праща тримата си синове с поръка да не се връщат, докато не я намерят. Те не се върнали, защото никога повече не намерили Европа. Най общо така изглежда легендата, която се разказва от античността до днес\". Това пише арх. Емил Мечикян – водач на листата за Европейски парламент на Коалиция ВЪЗХОД, заместник-председател на Единна народна партия . Ето какво допълва той в статията си:      Сега прекрасният ни континент се казва именно Европа, а пред портите ни, в ролята на всемогъщия Зевс, са застанали руски, китайски и американски глобални бикове. Всеки от тях е убеден, че всичко им се полага. Тук е богато, красиво и добре уредено място. Всеки иска да има влияние и пазар, като нашия.\r\nКъде са слабостите ни?\r\nНямаме съвместна военна сила в рамките на НАТО. Нямаме обща външна политика. Нямаме интегрирана система между службите за сигурност и се оказахме територия за хибридни експерименти. Те родиха националпопулизъм. Именно нацисти и болшевики предизвикаха най-кървавата война в света и разделение, което никога не е съществувало преди раждането на комунизма.  Сега Европейският съюз даде мир - най-скъпата ценност на Европа. Даде свобода за пътуване, образование, работа, търговия, какво ли не. Демокрацията тържествува. Да, заедно с проблемите и несъвършенствата, но всичко друго е по-лошо, много по-лошо.\r\nУ нас все още има партии, мечтаещи за България на три морета, очевидно пропускайки, че вече сме на десетки морета и два океана.  Малко е иронично, че гърците решиха на монетата от 2 евро да изобразят сцена точно от мита за похищението на Европа. Да, именно затова „глобалните бикове“ са на нашия бряг, докато нас занимават с криви краставици, измислени джендър проблеми и фалшиви новини. Днес, преобразени като красиви младежи, искат да ни прелъстят три свръхсили, независимо от нашето желание. Аз съм наясно с истинските ценности на Европейския съюз и съм кандидат на „ВЪЗХОД“, за да имаме справедлива и модерна България в силна Европа. Моят призив е да не вярвате на тези, които искат да \"бранят\" страната ни от ЕС. Ние самите сме Европейския съюз! Такива обикновено отварят вратите на външните сили за похищение. Ако това стане, синовете ни никога няма да се върнат, защото няма да намерят онази Европа, създадена като хубав наш общ дом.\r\nКато десен човек знам, че сами трябва да свършим работата си с българската политическа мафия, която е на власт. Това не е работа на Брюксел. Там не работят нашите настойници и пазачи. Истинското родолюбие е сами да изгоним крадците. Тогава ще бъдем щастливи в общият ни Европейски съюз. Кандидатирам се, за да работя усилено срещу крадците в България и срещу тези глобални играчи, които си въобразяват, че могат да правят с Европа това, което поискат. Вярвам, че така всеки ще има значение – българите в Европейския съюз, а ние, европейците – в световен мащаб.    -------------  ", "date": "2019.05.23", "title": "България на десетки морета и два океана"}
{"url": "https://www.actualno.com/ruse/nagrada-za-drakonite-ot-ruse-za-spechelenata-bitka-v-pyrva-futbolna-liga-news_751872.html", "text": "    Футболен клуб „Дунав“ получи заслужено признание за самоотвержената си борба, довела до успешен край и запазване на членството му в Първа лига на футболното ни първенство. На 23 май, кметът Пламен Стоилов връчи на треньора Людмил Киров премия от 20 000 лева на среща с футболистите, треньорите и ръководството на футболния клуб. Кметът благодари на целия отбо р, както и на феновете, които го подкрепят, и пожела успех в новото първенство на Първа лига.      „Давайте всичко от себе си, продължавайте да радвате русенци, Община Русе ви подкрепя“, каза градоначалникът. Той допълни, че снощи е видял едни „дракони“, които са се борили за града си. По думите му „Дунав“ е оцелял по категоричен начин в тежка битка. Кметът заяви, че продължават подобренията по Градския стадион в Русе, а новият ВИП сектор ще е готов до началото на следващия сезон. поздрави състезателите, треньорите и ръководството на отбора. „Адмирации към вас. Убеден съм, че предстоят добри дни за „Дунав“, каза Нунев.\r\nД-р Симеонов, президент на клуба под влиянието на положителните емоции заяви, че днес се е събудил щастлив и благодари на всички, които са съпричастни с каузата „Дунав“. „ФК „Дунав“ не може да функционира без подкрепата на Общината“, допълни д-р Симеонов. Благодарности към футболистите си, ръководството, колегите и феновете отправи и треньорът на тима Людмил Киров.  От името на съотборниците си капитанът Мартин Ковачев благодари за вниманието, което се отдава на труда на отбора и декларира, че той и съотборниците му ще дадат всичко от себе си за по-доброто представяне на „Дунав“ в новото първенство. „Нашият отбор показа, че заслужава да играе в Първа лига“, каза още Ковачев.\r\nВ края на срещата кметът Пламен Стоилов подари картини с изглед от красивия дунавски бряг на треньора Людмил Киров и на президента на клуба д-р Симеон Симеонов. ", "date": "2019.05.23", "title": "Награда за „драконите“ от Русе за спечелената битка в Първа футболна лига"}
{"url": "https://www.actualno.com/vidin/asfaltiraha-novi-ulici-vyv-vidin-news_751882.html", "text": "    Предпразнично за във Видин има нови асфалтирани улици  -  това са улиците  в ж.к. „Крум Бъчваров“, в близост до детска градина „Синчец“ и ул. „Мизия“. Кметът Огнян Ценков  провери обектите и  разговаря с екипа на детското заведение и жители от комплекса.      „Извършва се цялостно асфалтиране и частични ремонти на улици, околоблокови пространства не само в град Видин, но и във всички населени места и това става по ваше желание, във връзка с инициативата вие да давате предложения и да сигнализирате. Всички ремонти и дейности, които ще направим с помощта на субсидията от 3 милиона лв., отпуснати с постановление на Министерски съвет през декември 2018 г., са по желание на гражданите“. Кметът уточни, че ремонтите на улиците ще продължат, за целта общинската управа е отделила над 4 милиона и половина лв., готова е и документацията,с която се кандидатства за подкрепа от Правителството и да се  реализират  такива дейности и на други места.  „Знаем, че не е достатъчно, защото вие самите пишете, че от 30-40 години не са осъществявани подобни ремонтни работи, но трябва да започнем отнякъде и да продължим по този начин, за да отговорим на потребностите на всички граждани“ – каза Ценков. Той коментира, че в началото на мандата Общината е имала 21 милиона лв. задължения, с които е трябвало да се справи и ако този проблем не е бил налице, ситуацията би била различна.\r\nДиректорът на  ДГ „Синчец“ Мая Георгиева  благодари на Община Видин и кмета за асфалтирането на околните улици. „Тук трудно се преминаваше. Както виждате, сега чак до входа е направен ремонт, което при дъжд ни спасява от неудобствата“. „Ильо войвода“ е още една асфалтирана улица в близост до детската градина. Мая Георгиева  изрази благодарността и на жителите от целия квартал . ", "date": "2019.05.23", "title": "Асфалтираха нови улици във Видин"}
{"url": "https://www.actualno.com/society/jylt-kod-za-valeji-v-16-oblasti-v-petyk-news_751931.html", "text": "    Жълт код е обявен за интензивни валежи с гръмотевици в 16 области в страната, предаде БГНЕС.      Областите, за които важи предупреждението за интензивните явления, са: Габрово, Велико Търново, Русе, Силистра, Разград, Търговище, Шумен, Бургас, Сливен, Ямбол, Стара Загора, Хасково, Кърджали, Смолян, Пловдив и Пазарджик.   Валежите ще продължат и през нощта на петък срещу събота. Очакваните количества дъжд са между 20 и 35 л./м2.\r\nВ повечето области с предупреждение за жълт код се очакват и гръмотевични бури и градушки.   ", "date": "2019.05.23", "title": "Жълт код за валежи в 16 области в петък "}
{"url": "https://www.actualno.com/america/16-mlrd-dolara-pomosht-za-fermerite-v-sasht-zaradi-tyrgovskata-vojna-s-kitaj-news_751936.html", "text": "    Съединените щати обявиха нов пакет от помощи за 16 милиарда долара, за да помогнат на фермерите, попаднали под  кръстосания огън на търговската война на президента Доналд Тръмп с Китай.      Министърът на земеделието Сони Пърдюe каза, че по-голямата част от средствата ще отидат за директни плащания на земеделските производители, докато малка част ще бъде използвана за закупуване на храна за използване в американски програми за помощ като банки за храна и програми за училищни обеди, предаде БГНЕС.\r\n\"Планът, който обявяваме днес, гарантира, че земеделските производители не понасят тежестта на несправедливите мита, наложени от Китай и други търговски партньори\", каза Пърдю пред репортери в конферентен разговор.\r\n\"Земеделските стопани биха предпочели да търгуват, отколкото да получат помощ, но без търговията те ще се нуждаят от известна подкрепа.\"     Агресивната митническа стратегия на Тръмп, особено срещу Китай, предизвика ожесточена репресия от страна на Пекин и други, решени да ударят САЩ там, където боли: фермерска държава.\r\nСоята и свинското месо са основни цели, но много други култури са пострадали пряко или косвено.\r\nИзносът на соя за Китай е спаднал със 75% през 2018 г. според данни на Министерството на търговията.    Администрацията на Тръмп повиши помощта от 12-те милиарда долара, предоставени миналата година.\r\nВ началото на този месец имаше големи надежди, че решенеие на споровете с Китай наближава, но този оптимизъм до голяма степен се изпари, когато Тръмп каза, че Пекин се е отказал от ангажиментите, които вече са решени.   Той удвои съществуващите наказателни мита за китайски стоки от 200 млрд. долара и заплаши да удари всички стоки, които досега са оставали извън тези мерки.\r\n\"Китай не е играл по правилата дълго време и президентът Тръмп се изправя срещу тях, изпращайки ясното послание, че Съединените щати вече няма да толерират техните нелоялни търговски практики,\" каза Пърдю.\r\nАмериканското министерство на земеделието ще изчисли щетите, нанесени от ответните действия на Китай, и служители заявиха, че първото от трите плащания се очаква да бъде направено през юли или август.   Пърдю каза, че размерът на помощта ще бъде \"силно наклонен\" към първото плащане, докато другите ще зависят от пазара и състоянието на търговските преговори.\r\nНо постигането на споразумение сега \"зависи от Китай\". ", "date": "2019.05.23", "title": "16 млрд. долара помощ за фермерите в САЩ заради търговската война с Китай "}
{"url": "https://www.actualno.com/politics/kornelija-ninova-vlastta-se-krepi-na-razdelenieto-i-straha-news_751939.html", "text": "    \"На 26 май правим избор за Европа и за България. Избор означава свобода, страхът е враг на свободата. ГЕРБ използват страховете ви, за да запазят статуквото, да съсипват настоящето и да крадат бъдещето ни. Те ви плашат, че ще загубите работата си, не се страхувайте. Промяната е за по-добро. Те ви манипулират. Под команда социолози ни убеждават, че \"Апартаментгейт\" е повишил доверието във властта. Крещящо подценяване на разума на народа\". Това заяви в Плевен лидерът на БСП Корнелия Нинова, съобщиха от партията.      По думите ѝ има само едно обяснение за това - подготовката за манипулиране на вота. \"Има само един отговор - гласувайте без страх. Властта се крепи на разделението и заплахите. Нашата алтернатива е обединение и смелост за номер 18 в интегралната бюлетина\", заключи Нинова.    ", "date": "2019.05.23", "title": "Корнелия Нинова: Властта се крепи на разделението и страха"}
{"url": "https://www.actualno.com/society/plamen-georgiev-osporva-konstatacijata-na-obshtinata-za-nezakonnite-obekti-na-terasata-mu-news_751941.html", "text": "    Председателят на КПКОНПИ Пламен Георгиев оспорва констатацията на общината за незаконните обекти на терасата му, съобщи бТВ.      Проверката на общинските инспектори показа, че почти 60 квадрата от навесите са незаконни. По информация на телевизията вече почти месец общината не може да открие строителя на сградата, на който също трябва да бъде връчен констативния акт.   Обектите са строени преди Георгиев да купи тризонета.\r\nСпоред кмета на район \"Слатина\" Наталия Стоянова, документът, в който са описани като незаконни двата навеса от 50 и от 6 квадрата, е бил връчен на Пламен Георгиев на 7 май.  Той, от своя страна, е изпратил възражение с аргументи, оспорващи констатациите. При приключването на проверката Стоянова беше категорична, че двата навеса трябва да бъдат премахнати.\r\nВ ролята на арбитътр ще се окаже Дирекцията общински строителен контрол. Там ще преценят кой е прав - общината или Георгиев.   Заради почти 200-квадрратната тераса, която не е обявил в имотната си декларация, данъчните започнаха проверка на имотите на Георгиев. Той излезе в отпуск до 21 май.    След това стана ясно, че няма да се върне на работа, докато не приключи данъчната проверка на имотите му. От НАП съобщили пред бТВ, че тя може да продължи с месеци. Георгиев не е отговарял на телефона си днес. \r\nНа покрива на сградата, където живее Пламен Георгиев, има два незаконни навеса. Те са незаконни, защото били над 1 метър над кота \"било\". Единият бил около 6 кв. метра, а другият – 1 кв. метър. Навесите са построени през 2007 година т.е. далеч преди Пламен Георгиев да купи апартамента си, по информация на кметицата на район \"Слатина\" Наталия Стоянова след проверка на имота. На въпрос как се е случило, преди време, че предишният собственик, който бил и строител, така си решил. И се оправда, че имало сигнал преди години, но проверяващите от общината не били пускани. \"Очакваме съдействие от лицето, което е нарушител. Когато човекът не ви отвори, нямате много механизми да влезете. По принцип можем да звъннем на полиция, но това не е направено през 2012 година (бел. ред. – тогава е имало опит за проверка)\", обясни Стоянова пред Нова телевизия. Нямало да има парична глоба извън премахването на навесите, а обичайно премахването става между 1 и 3 месеца. Може обаче Георгиев да обжалва. ", "date": "2019.05.23", "title": " Пламен Георгиев оспорва констатацията на общината за незаконните обекти на терасата му"}
{"url": "https://www.actualno.com/europe/kurierka-zabravila-v-samolet-diamanti-za-35-mln-evro-news_751944.html", "text": "    Жена забравила в самолет бижута на стойност 3,5 млн. евро, които донесла, за да ги носи  попзвездата Рита Ора  на филмовия фестивал в Кан, съобщи местната полиция, предаде БГНЕС.      Родената в Косово звезда взела под наем бижутата от луксозна марка, за да излезе с тях по червения килим на фестивала миналата седмица.   Но  куриерка, изпратена от Лондон с бижутата, забравила багажа си и палтото си, когато излязла от самолета на  летище Ница.\r\nКогато осъзнала грешката си, самолетът вече бил излетял обратно към  Лондон.  Някой, който живее в облаците,  почти загуби няколко милиона, пошегуваха се от полицията, казвайки, че бижутата са били намерени в Лутън и изпратени обратно в Ница през Лондон Хийтроу.\r\n28-годишната Ора се появи по-късно на празненство в Кан с удивително диамантено колие и бяла рокля от бюстие. ", "date": "2019.05.23", "title": "Куриерка забравила в самолет диаманти за 3,5 млн. евро "}
{"url": "https://www.actualno.com/books/fentyzi-roman-razkazva-za-vechnata-bitka-mejdu-dobro-i-zlo-news_751948.html", "text": "    Дванадесетгодишната Мая ще открие света на магията, далеч от своето обично семейство, за да се срещне със своята скрита сила, да намери невероятно забавни, но и безкрайно предани приятели и най-вече, да се пребори със своя най-голям среднощен страх. Читателят на тази книга, написана като приказка с елементи от литературата за израстването и фентъзи-романа, ще поеме на изпълнено с опасности, но и много смях, пътешествие, за да участва във вечната битка, която доброто води със злото. Може ли едно невръстно момиче да играе ключова роля в търсенето на Дървото на живота? Може ли магията внезапно да се превърне в ежедневие? Може ли онова, което ни изглежда логически невъзможно, всъщност да бъде единственият път към нас самите?      Тези отговори поднася „Пътешествието на Мая в търсене на Дървото на живота“ от А. А. Георгиев. Премиерата бе в зала 7 на НДК преди седмица. Романът бе представен от Саня Борисова и Александър Кадиев и вече набира първите си ревностни читатели. Актьорите четоха откъси от книгата, артистично вживявайки се в главните персонажи. Видео трейлър на романа, пресъздаващ част от сюжетната линия на книгата, битката между добрата магьосница Елеонор и обладания от тъмни сили гоблин, пък трупа популярност в Youtube - Авторът на романа А.А.Георгиев от години се занимава с вътрешни бойни изкуства - тай чи и багуа джан. В своя път към себе си той придобива духовен опит, за който разказва чрез книгата. Идеята е да се използва жанра на фентъзито, който обаче да не се ограничи единствено до сюжетни ингриги, а до важните духовните прозрения, до които е достигнал. Книгата издава сам, със собствено издателство. Тя може да се поръча със съобщение на страницата на романа, която може да намерите   \"Книгата е далеч от нравоучителното поднасяне на готови отговори, в нея можем да открием по-скоро история за необходимостта да променяме своята гледна точка към реалността. Особено, ако тя ни изглежда посивяла, застрашителна, безалтернативна и започнем да се чувстваме в нея като щракнал зад гърба ни капан. Страница след страница, читателят навярно ще си припомни усещането, че на изхода от своето детство е трябвало да изгуби нещо, за да заживее в света на възрастните. Дали това ще се случи и с Мая? Дали безвъзвратно ще загуби вълшебството от света на малките, или ще успее да пренесе през прага на зрелостта частица от тази скъпоценна детска свобода и вяра, че светлината може винаги да открие начин да разпръсне мрака?\", казва за романа Мария Калинова, която преподава в Софийски университет \"Св. Климент Охридски\" и е редактор на книгата. Ето и някои избрани момента от романа: 1. Небесен вятър, въпреки своето драконово спокойствие, излъчваше силен интерес:    –         Каква е тази сила?\r\n–         Това е…. – Майсторът замълча за момент като направи драматична пауза. Драконът наостри уши.  – Безупречността.\r\n–         Безупречността ли?\r\n–         Да. Това е да правиш най-доброто за себе си и за другите.\r\n2. Майсторството не е в това да победиш някого. Майсторството е да помогнеш на другия да разбере защо е загубил. Тогава и двамата сте победители, макар че врагът ти е паднал.   3. Все още не мога да разбера. – каза Небесен вятър силно объркан.\r\n„Истинската победа е да повдигаш себе си и другите.“ Този принцип идва от Любовта. Той е най – трудният за разбиране, но приложиш ли го, вече нищо не може да те докосне.\r\n4. Помниш ли, бях ти казал преди, че е добре да побеждаваш така, че и двамата да печелите. – каза Майстора.\r\nДраконът замислено кимна в отговор и добави:\r\n–         Признавам си, че все още не разбирам за какво говориш. Как да се приложи на практика?\r\n–         Всичко, което срещаш в живота си, е твое отражение. Външният конфликт е проява на вътрешния конфликт. Ако ти нямаш такъв в себе си и външния конфликт ще изчезне.\r\n5. Домът на Елеонор, Светлата магьосница, се намираше на синьо-зелената Небегра – свят, облян от слънце, където съществата живееха в мир и благоденствие. Замъкът беше кацнал на скат на планината, от който се виждаше пъстра долина със сребърно езеро в центъра си. Водните пръски от кристално чистия водопад недалеч от замъка създаваха дъги и прохлада в горещите обедни часове.\r\n6. Елеонор го хвана за ръката и му каза, че го разбира, защото и тя е минала по този път. Слънчев лъч я погледна невярващо.\r\n–         Моля те да ме послушаш. Не бъди надменен, защото така отваряш сърцето си за мрака. Да унищожаваш е сигурен начин да бъдеш унищожен или да преминеш на страната на Тъмната сила. И не забравяй, че всички сме едно.\r\n7. Някакво усещане за натиск в тила я накара да се обърне предпазливо назад. Зад нея нямаше никой, но тя забеляза, че бялото петно се е разделило на две. Като се проясни, разбра, че това бяха белите очи на нейния преследвач. Мая се парализира от страх и макар че искаше да избяга, нито един мускул по тялото й не се подчини. От тъмното постепенно се появи човешка фигура,  това беше мъж, чиито очертания трепкаха като жив, черен огън.\r\n8. Мая направи стъпка върху черната земя. Вдигна поглед и успя да различи черните облаци на фона на черния хоризонт.\r\n–         Не отново. – отчаяно каза Мая.\r\nПред нея, сякаш току -що появила се, зееше пропастта с реката от лава на дъното. Момичето инстинктивно се обърна, усещайки че я дебне опасност. Фигурата, сякаш направен от жив, черен огън, бавно се приближаваше, пронизвайки мрака с белите си очи…\r\n9. Мая вдигна рамене и заразглежда по-нататък. Огромен старинен глобус на някаква пъстра като дъга планета се въртеше във въздуха на педя над повърхността на бюрото. По глобуса тя можеше да види ято пролетни птици, въртящи се урагани, плискането на вълните, изригването на вулкани. Отдолу на махагонова плочка имаше вградени много различни скъпоценни камъни. Около един от тях – бял кристал – имаше жълта светлина, а под него пишеше „Кристален свят“. Мая прекара длан под или над глобуса, но не откри опори или въженца.\r\n–         „Много интересно. Това е истинска магия.“ – възкликна наум Мая. ", "date": "2019.05.23", "title": "Фентъзи роман разказва за вечната битка между добро и зло"}
{"url": "https://www.actualno.com/crime/fermeryt-pregazil-kradec-v-imota-si-izleze-na-svoboda-sreshtu-10-hil-lv-garancija-news_751945.html", "text": "    С решение на Пловдивския апелативен съд беше освободен от ареста кипърският фермер Димитракис Пирилис, , нахлули в имота му в село Болярино.      Магистратите определиха парична гаранция от 10 хиляди лева за бизнесмена, обвинен за извършването на умишлено престъпление, предаде БГНЕС.   Според Апелативния съд предположението, че Димитракис Пирилис е причинил умишлено смъртта на 30-годишния мъж, опитал се да открадне с двама свои съучастници крави от фермата му, трябва да бъде подкрепено от по-категорични доказателства, съобщи БНР. Магистратите считат още, че няма опасност той да се укрие или да извърши друго престъпление. Освен това той от дълги години развива селскостопанска дейност в района и има безспорен авторитет в местната общност като осигурява работа на много хора и се занимава с благотворителност.\r\nИзтъква се също, че обвиняемият веднага след инцидента е потърсил начин да подаде сигнал на телефон 112 и да осигури медицинска помощ за пострадалия. Оказал е и пълно съдействие на разследващите органи.  Оставането му в ареста би било в противоречие с Европейската конвенция за защита правата на човека и българското наказателно законодателство, категоричен е Пловдивският апелативен съд, като решението му е окончателно. ", "date": "2019.05.23", "title": "Фермерът, прегазил крадец в имота си, излезе на свобода срещу 10 хил. лв. гаранция "}
{"url": "https://www.actualno.com/balkani/bomba-mina-bez-problem-prez-proverkite-na-letishteto-v-lubljana-news_751900.html", "text": "    Инспектор по сигурността на Агенцията за гражданска авиация на Словения, който се престорил, че е пътник, успял миналата седмица да пренесе фалшиво взривно устройство близо до контролно-пропускателните пунктове на летище „Йоже Пучник“  в Любляна.      Словенските медии, цитирайки неофициални, но достоверни източници, казват, че охраната на летището  не е разкрила фалшивото взривно устройство, предаде БГНЕС.   В информациите се посочва, че инспекторът, който се е представил като пътник на полет до Франкфурт, е минал през проверка с рентгенови уреди, докато в раницата си носел фалшивата бомба. ", "date": "2019.05.23", "title": "„Бомба“ мина  без проблем през проверките на летището в Любляна "}
{"url": "https://www.actualno.com/blagoevgrad/biser-petkov-otkri-socialna-kuhnja-v-bansko-news_751886.html", "text": "    Днес на посещение в зимната столица на България - Банско беше м . Той, заедно с кмета на общината Георги Икономов, откриха Социална кухня към Домашния патронаж в града. Кметът Икономов благодари за подкрепата, която получава от социалното министерство. Петков, от своята страна, даде висока оценка на Банско и обяви града за еталон на взаимодействие между централна и местна власт. Той даде за пример дневния център \"Здраве\" и защитени жилища, като поздрави кмета за условията, които са създадени, за да могат потребителите да живеят добре, да се социализират и дори да мечтаят за бъдещето.      Бисер Петков поздрави общинската администрация за броя на социалните услуги, които се предлагат на територията й - 17 на брой, както поздрави Икономов, че продължава да работи в интерес на гражданите.\r\nНовата социална кухня бе изградена чрез програма \"Красива България\", като за санирането и изграждането на покрива бе усвоена сума на стойност повече от 200 хил. лв., а оборудването й е осигурено със съвместно финансиране между министерството и община Банско.\r\nОт Банско посрещнаха Петков с питка с мед и сол и под бурните аплодисменти на жители, гости на града и персонал на социалната услуга, кухнята беше открита.   ", "date": "2019.05.23", "title": "Бисер Петков откри социална кухня в Банско"}
{"url": "https://www.actualno.com/balkani/dachich-izbegnal-teroristichno-napadenie-v-mogadishu-news_751907.html", "text": "    Сръбският външен министър Ивица Дачич бил в президентския дворец в Сомалия по време на терористична атака.      В момента, в който се чула експлозията, Дачич разговарял с президента на Сомалия, който се развълнувал, когато избухнала експлозията.   \"Ние сме свикнали с това, те ни бомбардираха\", каза Дачич, съобщи Танюг, а сомалийският президент му казал, че ако в този момент там имало някой от Запада, веднага щели да  избягат.\r\nКакто Дачич каза пред Танюг, той бил информиран, че целта на нападението е бивш външен министър на Сомалия, предаде БГНЕС.  Всичко това Дачич каза в телефонен разговор за Танюг от Атина, където  самолетът на правителството на Сърбия, с който той е пътувал, е бил принуден да кацне  поради неизправност.\r\nЕксплозията в Могадишу, извършена от терористи от ал-Шабааб, свързани с Ал Кайда, уби най-малко девет души, включително бивш външен министър на Сомалия, и рани 13, предимно войници.    ", "date": "2019.05.23", "title": "Дачич избегнал терористично нападение в Могадишу "}
{"url": "https://www.actualno.com/america/27-godishen-recidivist-se-prostrelja-v-testisite-dokato-kriel-narkotici-v-anusa-si-news_751849.html", "text": "    Рецидивист направи серия от гафове, като се простреля в тестисите докато се е опитвал да крие оръжието си, а в същото време е криел наркотици в ануса си.      Камерън Уилсън на 27 години е носил пистолет в предния си джоб, когато оръжието инцидентно  е изгърмяло и е пронизало слабините и краката му, съобщава Ню Йорк Пост.   Уилсън, който е бил осъждан 13 пъти, казал на приятелката си да изхвърли оръжието, преди да го заведе в болницата.\r\nВ крайна сметка бившият затворник отива в болницата, където балон с марихуана изпада от ануса му, докато докторите го оперират, се казва в записите по случая.  На мястото пристигнали полицаи заради огнестрелната рана. Те претърсили колата на пострадалия и намерили плик с метамфетамини и кървави дънки. След това полицаите арестували младежа.\r\nПо време на задържането си той е бил съблечен и щателно претърсен, когато друг балон с марихуана изпаднал от ануса му.   Докато е бил в затвора, Уилсън многократно е звънял на приятелката си, за да ѝ каже да не съдейства на полицията, която подслушвала всички тези разговори. Той е бил осъден за притежание на огнестрелно оръжие, притежание на  метамфетамини, притежание на контролирани субстанции и четири опита за манипулиране на свидетел.    Уилсън  може да излезе под гаранцията от 110 000 долара, най-рано на 18 юни. ", "date": "2019.05.23", "title": "27-годишен рецидивист се простреля в тестисите, докато криел наркотици в ануса си"}
{"url": "https://www.actualno.com/analysis/neue-zrcher-zeitung-krajat-na-germansko-ruskija-pyt-v-energijna-politika-news_751734.html", "text": "            в Европа рядко е предизвиквал такива разгорещени спорове в ЕС, както се случи с проекта за „Северен поток-2“, чрез който руският енергиен гигант \"Газпром\" ще доставя годишно 55 милиарда кубически метра газ от Виборг до Лубмин/Балнео. Маршрутът е успореден на този на газопровода \"Северния поток-1\". Наистина рядко може да се види толкова очевидно тясното преплитане на икономическите, политическите и правните пространства в частни икономически енергийни проекти.    Наскоро Съветът на ЕС одобри спорните изменения на т.нар. . Тя влезе в сила на 23 май 2019 г. Така борбата за различни политически и икономически интереси беше насочена към защитените зони. Това е напредък, макар че дискусиите вероятно ще продължат чрез правни процеси. За какво става въпрос от правна гледна точка и какви са последиците от тези изменения?  За да се създаде свободна конкуренция на пазара на газ в ЕС, първоначалната версия на газовата директива задължи вертикалните европейски енергийни компании да разделят собствеността си на производство и транспорт, както и да предоставят на трети страни достъп до тяхната транспортна мрежа, да формират тарифи по недискриминационен начин и да ги направят прозрачни.\r\nНастоящият компромис разширява обхвата на настоящата директива, така че да включва външни тръбопроводи от трети страни, които влизат в държавата членка на ЕС. В морската зона, която се простира на 22 км от брега, съгласно Конвенцията на ООН за морското право, крайбрежната държава има суверенни правомощия. Сега също трябва да изпълни ангажимента си към директивата по протежение на германското крайбрежие до Грайфсвалд. Тъй като достъпът на трета страна до мрежата на \"Газпром\" в крайбрежните води не може да бъде осигурен, той трябва да бъде достъпен в руския Виборг.\r\nРазделянето на транспортната мрежа и производството на газ също ще се превърне в трудна задача за \"Газпром\". Въпреки че Федералната агенция по мрежите на Германия би могла да поиска помощ или да направи изключение за „Северен поток-2“, ако бъде завършена преди влизането в сила на измененията на директивата. Това обаче едва ли ще се случи. Освен това оттук-нататък според измененията всички изключения от правилата на конкуренцията трябва да бъдат одобрени от Европейската комисия и всички договори за доставка с трети страни трябва да бъдат представени пред нея. Така ЕК има широко право да се намесва и да контролира енергийните доставки на отделни държави-членки, а следователно и на ЕС - чрез трети държави.        Измененията значително засилиха ролята на ЕK като защитник на конкуренцията и диверсификацията на енергийния пазар на ЕС. В същото време те най-накрая погребаха германско-руските специални пътища в газоснабдяването на ЕС. Франция внезапно подкрепи предложенията на Брюксел и Германия загуби кворума за вето. Упоритата подкрепа на Берлин за проекта в разрез с мнозинството в ЕС изолира Германия в нейната руска политика.\r\n\"Адвокатите на Дявола\" на \"Газпром\" - пенсионирани германски политици, академични институции, които се оплакват, че енергийната икономика е политически мотивирана, трябва да разберат, че енергийната икономика неизбежно е подчинена на политически и икономически съображения, тъй като е стратегически твърде важна за всяка държава, за да бъде поставяна само под контрола на частния сектор. Това е вярно дори ако политиците и компаниите обичат да го отричат. Винаги е било така, и настоящето не е изключение.\r\nВсякакви извънредни разрешителни за \"Газпром\" са безперспективни, дори ако отчаяно се бори за тях законно. Основният кандидат на Европейската народна партия (ЕНП) на изборите за Европейски парламент, Манфред Вебер, вече обяви, че ще направи всичко по силите си, за да блокира проекта. \"Газпром\" може да следва само регулациите на ЕС, въпреки че това изглежда малко вероятно. Освен това, с помощта на \"Северен поток-2\", държавният глава на Руската федерация Владимир Путин се надява да изкара Украйна от газовата игра. Федералното правителство трябва най-накрая бързо да изгради инфраструктура за внос на втечнен природен газ, за ​​да гарантира независимост от транспортната мрежа на \"Газпром\". Премервайки сили с ЕС, Путин и неговите германски паладини стигнаха до извода: ЕС може да укроти упорита Германия, а понякога даже и да демонстрира солидарност. ", "date": "2019.05.23", "title": "Neue Zürcher Zeitung: Краят на германско-руския път в енергийна политика"}
{"url": "https://www.actualno.com/motoring/tri-prichini-redovno-da-proverjavate-naljaganeto-na-gumite-si-news_751832.html", "text": "     Летният сезон е почти тук. За да извлечете максимума от шофирането през лятото, уверете се, че гумите ви са с правилно налягане на въздух в тях. То влияе върху безопасността при шофиране, живота на гумите и разхода на гориво. Това са трите основни причини да го проверявате редовно.        1. По-лесно управление и повече безопасност Налягането в гумите силно влияе върху управлението и безопасността на автомобила. Недостатъчно напомпаните гуми или неравномерното налягане в тях правят така, че  автомобилът реагира бавно и има неочаквано поведение в екстремни ситуации.\r\n„Важността на правилното налягане на гумите се усеща особено добре при екстремни ситуации, в които е необходимо бързо движение на кормилото, като например при смяна на лентата или избягване на сблъсък с животно на пътя. При дъжд, от друга страна, недостатъчно напомпаните гуми могат да увеличат спирачния път и да намалят съпротивлението при аквапланинг“, обяснява Мартин Дражик , продуктов мениджър на Nokian Tyres за Европа.  Нестабилността на управлението става е още по-голяма при по-тежък товар. Когато шофирате с тежък товар, ремарке или кемпер, трябва малко да увеличите налягането на гумите си. 2. По-дълъг живот на гумата     Налягането на гумите също влияе върху техния живот. Недостатъчно напомпаните гуми се износват по-бързо и са по-податливи на повреди.\r\n„Ниското налягане води до прегряване на гумите и увеличаване на износването им. Структурните елементи на гумата се загряват и това увеличава вероятността да се получат повреди.“\r\nНедостатъчното налягане намалява разстоянието между колелото и повърхността на гумата. Така гумата лесно може да се удря в колелото, от което се увеличава вероятността от повреда на гумата, когато колата че се качва на бордюр. През лятото неравностите и дупките на пътя могат значително да увеличат ударите върху гумите.\r\n „В идеалния случай, ниското налягане в гумите е адресирано дори преди смяната на гумата. В най-лошия случай недостатъчно напомпаните гуми могат да се повредят дори преди да стигнете до бензиностанцията“, добави Мартин Дражик.   3. По-нисък разход на гориво и CO2 емисии Налягането в гумите е пряко свързано с разхода на гориво и въглеродните емисии. Недостатъчното налягане увеличава съпротивлението при търкаляне на гумата, което води до ненужна консумация на гориво.\r\n„Много производители на автомобили изброяват така наречената еко-препоръка за налягането в гумите в допълнение към препоръките за превоз на 1-3 души и пълен товар. Така се намалява съпротивлението при търкаляне и въглеродните емисии.“, обяснява Дражик.\r\nС течение на времето въздухът излиза по малко и при нормално шофиране не може да се прецени, ако гумата е недостатъчно напомпана. Затова трябва да проверявате налягането на гумите дори след смяната им или поне преди дълго пътуване през лятото. При горещо време не е необходимо да се намалява налягането, защото ако е малко свръхналягане не вреди на гумата. Съвети за безопасно шофиране през лятото    ", "date": "2019.05.23", "title": "Три причини редовно да проверявате налягането на гумите си"}
{"url": "https://www.actualno.com/politics/cik-reshi-v-sekciite-da-ne-se-sverjavat-razpiskite-i-rezultatite-ot-mashinnoto-glasuvane-news_751821.html", "text": "    Няма да се извършва контролно ръчно преброяване на хартиените разписки от машинното гласуване в края на изборния ден в съответната секция за изборите за европейски парламент на 26 май, предаде БГНЕС.      \"В края на изборния ден няма да се прави такова преброяване, но то може да бъде направено, когато се отнесат резултатите в Районната избирателна комисия. Ако има разминаване или съмнения в резултатите от машинното гласуване, тогава ще бъдат изброени разписките от машинното гласуване\", обясни Таня Цанева, един от говорителите на ЦИК. Тя подчерта, че комисията обмисля на следващите избори да се извършва проверка на случаен принцип за съответствие на разписките и финалния протокол, излязъл от машината за гласуване.   Буквало вчера омбудсманът до ЦИК, с което алармира за опасения на граждани относно възможни проблеми при произвеждане на машинното гласуване и отчитането на резултатите от него.\r\nНа днешната пресконференция от ЦИК припомниха и крайните срокове, които изтичат с наближаването на изборния ден. Днес изтича срокът, в който ръководителите на институции, в чиито помещения ще има избирателни секции, ще трябва да уведомят общинската администрация и да предадат списъците с хора, които имат право да гласуват. До 25 май пък партиите могат да регистрират в районните комисии своите застъпници.  \"До момента имаме регистрирани 2575 наблюдатели от 14 неправителствени организации. Имаме и един отказ до момента, тъй като заявление за регистрация беше подадено от фондация, а според изборния кодекс те не могат да бъдат регистрирани за изборния процес“, обясни още Таня Цанева.\r\nНачалото на изборния ден ще бъде от 07:00 часа, а краят ще настъпи в 20:00 часа. Ако и след настъпването на крайния час пред секцията има чакащи избиратели, те ще могат да упражнят правото си на глас. В деня за размисъл е забранена политическата предизборна агитация, припомни още Цанева. \"Резултатите от допитвания до общественото мнение по повод изборите не могат да бъдат огласявани 24 часа преди изборния ден, както и в самия изборен ден до обявяването на края му 20:00 часа на територията на страната\", посочи тя.   От ЦИК припомнят, че избирателите имат право да изберат как да гласуват – машинно или с хартиена бюлетина. Ако предпочетат гласуването с бюлетина те трябва да помнят, че тя се попълва със знак \"V\" или \"X\", задължително със син химикал. Ако гласоподавател допусне грешка и отбележи една партия или коалиция, но две преференции, бюлетината ще бъде валидна, но само в частта си за съответната политическа сила.    Секциите в чужбина ще бъдат 191, а до момента в ЦИК са постъпили общо 60 сигнала и 26 жалби. 6 партии, 6 коалиции и 6 независими кандидати, които не получават държавна субсидия, са се възползвали от възможността да ползват средства за медийни пакети. До този момент от комисията са одобрили 84 договора на стойност над половин милион лева.\r\nПо отношение на резултатите от изборите Цанева отбеляза, че РИК в срок  от 48 часа след изборния ден трябва да представят в ЦИК резултатите за  всеки изборен район. До 5 дни ЦИК трябва да се произнесе с решение. ", "date": "2019.05.23", "title": "ЦИК реши в секциите да не се сверяват разписките и резултатите от машинното гласуване"}
{"url": "https://www.actualno.com/america/pentagonyt-vse-oshte-razsledva-syobshtenija-za-nlo-news_751827.html", "text": "    Говорител на Министерството на отбраната на САЩ заяви, че съществува секретна програма за идентифициране на въздушните заплахи ”която предполага търсенето и разследването на неидентифицирани въздушни явления”.      И докато от Министерството казваха, че тя е била прекратена през 2012 г. говорителят Кристофър Шерлуд посочи, че департаментът все още разследва сигнали за извънземни кораби, предадоха световните агенции, цитирани от БГНЕС.   „Министерството на отбраната винаги е искало да запази откриването на всички самолети, които се движат в нашето въздушно пространство, и да се идентифицират всички чужди обекти, които може да бъдат заплаха за обществото”, каза експертът.\r\n„Министерството ще продължи да разследва съобщения за неидентифицирани самолети, срещнати от американски пилоти в опит да защитим родината си и да я предпазим от стратегически изненади от нашите врагове”, заяви още Шерлуд.    ", "date": "2019.05.23", "title": "Пентагонът все още разследва съобщения за НЛО "}
{"url": "https://www.actualno.com/europe/zelenski-pyrvite-dni-na-posta-sa-malko-shokirashti-news_751929.html", "text": "    Новият президент на Украйна Владимир Зеленски заяви в четвъртък, че първите му няколко дни след встъпването си в длъжност са \"малко шокиращи\", имайки предвид предизвикателствата.      Говорейки в кулоарите на международен панаир на книгата в столицата Киев, Зеленски каза пред AФП, че \" е малко шокиращо, има много работа.\"\r\nТой също така каза, че иска да се премести от сегашните президентски офиси, разположени в тромава сграда от съветската епоха в центъра на Киев.   \"Не ми харесва атмосферата, сградата\", каза шестият украински президент, 41-годишен комик без предишен политически опит, предаде БГНЕС.  \"Така че ще помислим какво да направим по въпроса\", добави той, отбелязвайки, че подобен ход ще доведе до много трудности.\r\nЗеленски разговаря с репортер на Франс прес  докато купува няколко книги за децата си на изложението на книги.\r\nТой спечели убедителна победа миналия месец с обещания за рестартиране на политическата система и премахване на влиянието на мощни олигарси.       Но някои от първите кадрови решения на Зеленски накараха хората да се учудят и предизвикаха страх, че новият в политиката държавен глава може би е задължен на магната Игор Коломойски, въпреки че президентът  многократно отрече това..\r\nСпорният олигарх притежава телевизионния канал, който излъчва комедийните предавания на Зеленски. 56-годишният Коломойски се върна в Украйна миналата седмица след почти две години самоналожено изгнание в Швейцария и Израел.\r\nЗеленски е описал себе си като \"обикновен човек, дошъл да разбие системата\".\r\nВ понеделник той положи клетва като президент, а на следващия ден обяви предсрочни парламентарни избори за 21 юли. ", "date": "2019.05.23", "title": "Зеленски: Първите дни на поста са „малко шокиращи“ "}
{"url": "https://www.actualno.com/vraza/uchenici-na-gosti-na-beloglavite-leshojadi-vyv-vrachanskija-balkan-news_751822.html", "text": "    Ученици от клуб \"Екология, защитени територии, околна среда и здраве\" към Средно училище \"Отец Паисий\" с ръководител инж. Георги Антонов, преминаха по тематична еко пътека и наблюдаваха белоглави лешояди със специализирана техника. Проявата е по повод отбелязването на 21 май - Европейския ден на Натура 2000. Посещението на волиерата на белоглавите лешояди в село Долно Озирово бе организирано от Дирекция на Природен парк \"Врачански Балкан\" съвместно със Сдружение \"Зелени Балкани\".      Георги Стоянов, експерт към Дружество за защита на хищните птици, разказа на учениците любопитни факти за живота на птиците, както и за създаването и функционирането на европейската мрежа Натура 2000.   Белоглавият лешояд е вид, който се опазва от Директивата за птиците и Закона за биологичното разнообразие и благодарение на многогодишни усилия неговата популация бе възстановена на територията на Природен парк \"Врачански Балкан\".  В края на срещата всички участници получиха информационни материали и сувенири от Сдружение \"Зелени Балкани\". ", "date": "2019.05.23", "title": "Ученици на гости на белоглавите лешояди във Врачанския Балкан"}
{"url": "https://www.actualno.com/society/reshenieto-za-chist-vyzduh-e-jasno-kakvo-chakame-news_751850.html", "text": "    Темата за влезе и в предизборното говорене – поне на партиите и кандидатите, които се целят в градската средна класа. Крайно време беше. Но пак имаме проблем – политиците, които я коментират, идея си нямат за какво иде реч, особено като стигнат до предложения за решаване на проблема.       Добрата новина : Вече всички са наясно, че основният източник на замърсяване на въздуха с фин прах, а и други далеч по-неприятни вещества, в България е отоплението на домакинствата с твърди горива. Според резюмето на Националната програма за подобряване качеството на атмосферния въздух (2018-2024 г.) \"основният източник на емисии на първични ФПЧ10 във всички общини е битовото отопление с използване на неефективни печки и котли на твърдо гориво\", за които е изчислено, че представляват най-малко 85% от емисиите на ФПЧ10. То се вижда и с просто око всяка зима. Лошата новина : Политиците, активистите и медиите остават слепи, глухи и неми за първоизточника на проблема, от който следват и съответните работещи решения. А той е пределно ясен и буквално крещи от данните по-долу. Фигура 1. Крайно потребление на енергия в домакинствата в ЕС, България и Германия    Ясно виждаме, че мръсната енергия, тоест делът на потреблението на твърди горива в България, се е увеличила от 35% до 40% в периода 1990-2017 г. като има преминаване от въглища към дърва. Топлофикационната услуга губи пазар, електричеството държи много висок дял, а газът е мръднал от нула до малко над нулата.\r\nПодредбата на легендата не е случайна – започва с най-мръсното гориво (въглищата); продължава през почти толкова мръсната, но наложената от климатичните политики, „зелена и ВЕИ“ алтернатива (дървесината); преминава през чистата за крайния потребител, но изключително неефективна за отопление, електроенергия (не повече от 35-40% от първичната енергия се превръща в полезна топлина); следва приложимата само в големите градове и масово нехаресвана топлофикация (основно захранвана на газ); и накрая стига до пряката консумация на природен газ, който безспорно е най-чистият и ефективен енергиен източник (почти 100% от енергийното му съдържание се превръща в топлина), както е видимо и на фигура 2.     Фигура 2. Относителни емисии на фин прах от различни източници на отопление при потребителя (данни: EPA)  Неслучайно в Германия, а и в целия ЕС, газът предоставя най-масовата енергия за отопление, а последното формира средно от 50% до 90% от крайното потребление в домакинствата в зависимост от северната ширина на страната. И съответно замърсяването на въздуха там от домакинствата е сравнително ограничено – автомобилите играят доста по-значима роля.\r\nЗа съжаление, тенденцията за ръст на потреблението на биомаса не е само българска – има я в целия ЕС. И заради нея общото потребление на твърдо гориво в домакинствата в ЕС стабилно стои над 20%, а газът замества най-вече потреблението на нафта.   Оттук идват и хроничните проблеми на Европа с фините прахови частици, които според Европейската агенция по околна среда водят до на над 400 000 европейци годишно, макар че според мен това число е малко надуто. Да не забравяме: на света!\r\nНека видим какво се случва там, където имаме още по-големи градове, чиито жители се радват на доста по-чист въздух – в \"не толкова зелена\" Америка. Фигура 3. Крайно потребление на енергия в домакинствата в САЩ  Там е просто: Американците са практически на газ (на север, който климатично е сравним с България) и електричество (на юг и пак произведено основно от газ). Дървесина (renewables) се ползва само в планините, а за въглищата отдавна са забравили. С една дума, ако не беше огромният трафик, в САЩ нямаше изобщо да говорят за \"мръсен\" въздух, защото отдавна са преминали към чиста енергия за отопление.\r\nВ това време, Европа държи твърд курс към пещерите и за съжаление България се явява сред водачите – огромната част от нашите ВЕИ постижения се дължат на използването на дървесина за отопление като това е заложено и в драфта на новия Национален план за енергетиката и климата. Другата любима посока на европейските политици е т. нар. електрификация – от години те мечтаят да електрифицират отоплението, за да могат да изцяло да декарбонизират икономиката. Резултатите от това безумие са очевидни и на графиките за Германия на Фигура 1 – за 27 г. делът на електричеството в крайното потребление в домакинствата практически не е мръднал. Няма, а няма и да има, луди да се топлят на ток при цена от 60 ст./квтч!   Всички знаем, че цената на електричеството за домакинствата в България е силно субсидирана и това не може да продължава още дълго. И когато се доближи до реалната си стойност, много хора ще потърсят алтернативи за отопление, а масовото, най-евтино и и политически подкрепяно решение днес, е биомасата. То обаче носи болести и всички сме наясно с това.\r\nСлънчевата и геотермалната енергия могат и трябва да бъдат използвани по-активно, но техният капацитет е силно ограничен – те не могат да осигурят количеството чиста топлина, от което всички имаме нужда. В това време през България ежегодно преминават около 15 млрд. куб. м. синьо гориво, докато икономиката ни ползва смешните 3 млрд. куб. м, а домакинствата – само около 10% от тях. Или както е казал народът: \"Вода газим, жадни ходим!\"\r\nНай-сетне бе направена и първата копка на интерконектора България-Гърция. Трябва обаче да бъдат направени още много стъпки, за да стигнем това ниво на газификация, което е нужно, за да се радваме на чист въздух. Пари има. Какво чакат още нашите политици?  ", "date": "2019.05.23", "title": "Решението за чист въздух е ясно. Какво чакаме?"}
{"url": "https://www.actualno.com/curious/dneven-horoskop-za-24-maj-news_751861.html", "text": "     Овен       Този петък не позволявайте на веселото настроение, което ви е обзело да ви накара да направите нещо необмислено, за което после да съжалявате. Насочете доброто си настроение, към някакви градивни неща. Телец Този петък не си позволявайте да нарушавате правилата особено, ако сте обещали, че ще ги спазвате. Днес трябва да бъдете стриктни дори и за най-малките неща. Дори пресичайте улиците само на пешеходни пътеки.   Близнаци Този петък ще сте толкова гръмогласни, че околните няма да могат да не ви забележат, колкото и да се опитват да пренебрегнат присъствието ви. Все пак гледайте да не прекалите много, за да не отблъснете любими хора. Рак     Този петък трябва да съберете всички мънички и незначителни детайли, за да видите цялата картина и да разберете, какво се случва. Има голяма вероятност да се окажете жертва на някой много умен играч, който е наредил картинката, както е искал той. Лъв Този петък ще бъдете в центъра на вниманието на близките ви хора. Опитайте се да направите преживяването приятно, като обърнете заслужено внимание на всички. Дева Днес се постарайте да използвате цялото си въображение. Много е вероятно то да ви помогне да намерите правилния начин за решаването на проблем, което ще ви издигне в професионално отношение.   Везни Днес казвайте на хората това, което искат да чуят или по-добре нищо не казвайте. Днешния ден не е подходящ за откровения в каквато и да била форма. Скорпион Не стеснявайте обхвата на вашата дейност, защото в толкова тесни рамки не можете да се впишете нито вие нито фантазията ви. Имате достатъчно сили за по широко поле за действие. Стрелец Този петък е по-добре да рискувате и да предприемете каквито и да е действия. Дори и да претърпите някакъв неуспех, поне ще можете да кажете, че сте опитали. В противен случай може и да съжалявате,а няма да има кого да обвинявате освен себе си. Козирог    Този петък ще привличате вниманието на околните и ще сте в течение на всичко случващо се. Ако се стремите към лидерство, сега е много удачен момент. Водолей Този петък денят ви ще премине в търсене. Не се отчайвайте, а продължете активността си, докато не постигнете целта си. Риби Този петък смело можете да говорите за чувствата си и това няма да предизвика дори и най-малка неловкост. Е, стига да говорите за тях на точния човек, а не на някой случаен минувач. ", "date": "2019.05.23", "title": "Дневен хороскоп за 24 май"}
{"url": "https://www.actualno.com/ruse/dnevnijat-centyr-v-selo-cenovo-veche-ima-svoj-avtomobil-news_751857.html", "text": "    Дневният център за пълнолетни лица в Ценово вече разполага с лек автомобил. Връчвайки ключовете, кметът на общината д-р Петър Петров подчерта, че общинската администрация се отнася със специално внимание и грижи към хората в пенсионна възраст. „Закупуването на автомобила е поредното доказателство, че възрастните трябва да се чувстват като неразделна част от обществото, да поддържат социални контакти, да живеят пълноценно“, сподели д-р Петров. Досега социалната услуга се предлагаше единствено за жители от Ценово.      „Вече сме мобилни и ще можем да разширим периметъра си на действие. В годишната ни програма сме планирали да увеличим капацитета и постепенно ще обхванем всички населени места на общината, като до края н годината предвиждаме потребителите ни да се увеличат с близо 50%“, заяви ръководителката на центъра Румяна Иванова.\r\nОт основаването на Центъра преди пет години той се превърна в своеобразна институция за социална интеграция и е втори дом за възрастните мъже и жени. Всеки ден в залите на центъра се провеждат занимания по компютърна грамотност, трудотерапия и кулинарни възможности. Потребителите редовно участват в прояви и фестивали за хора с увреждания. Мъжете и жените в третата възраст с удоволствие участват в самодейния певчески състав. Жителите на Ценово са едни от редовните посетители на театралните постановки  и концерти в Русе и Търново, За възрастните хора се осигурява най-малко два пъти в годината и санаториално лечение в продължение на седмица в различни курорти и балнеоложки центрове. ", "date": "2019.05.23", "title": "Дневният център в село Ценово вече има свой автомобил"}
{"url": "https://www.actualno.com/starazagora/zapochna-rehabilitacijata-na-vik-mrejata-v-starozagorskija-kvartal-samara-1-news_751801.html", "text": "    С първа копка и водосвет, отслужен от , днес бе даден старт на проекта за реконструкция и разширение на водопроводната и канализационната мрежа на квартал „Самара-1“ в Стара Загора. Близо 2 милиона и 400 хиляди лева е финансирането по програма на ПУДООС, а над 64 хиляди лева са собствените средства на общината за изпълнението на проекта.      За 150 дни фирмата изпълнител трябва да рехабилитира ВиК мрежата от ул. „Родопи“ до ул. „Трета опълченска“, обяви заместник-кметът инж. Янчо Калоянов. Общата дължина на канализационната мрежа, която ще се изгражда, е 2124.09 метра , ще се изградят и ревизионни и дъждоприемни шахти, сградни канализационни отклонения към всички имоти, нов дъждопреливник и отливен канал. След приключването на ремонтните дейности ще бъдат подменени тротоарите и бордюрите и ще се асфалтират улиците.\r\nПредстои стартирането на обществена поръчка за втория етап от проекта, обяви още инж. Калоянов. Той предвижда да се извърши обновяване и изграждане на водопроводната и канализационната мрежа в отсечката от ул. „Родопи“ до ул. „Василий Верешчагин“. „В тази отсечка уличната мрежа е в лошо състояние, липсва и канализация, така че ще насочим усилия там“, уточни ресорният заместник-кмет.\r\nМаргарита Попиванова, представител на фирмата изпълнител обяви, че по време на строително-монтажните дейности ще има поетапно затваряне на движението и призова за търпение и толерантност от страна на жителите на квартала.   ", "date": "2019.05.23", "title": "Започна рехабилитацията на ВиК мрежата в старозагорския квартал \"Самара-1\""}
{"url": "https://www.actualno.com/politics/demokratichna-bylgarija-podade-jalba-v-cik-sreshtu-klip-na-partija-vyzrajdane-news_751831.html", "text": "    Демократична България подаде жалба в ЦИК срещу провокативен предизборен клип на партия \"Възраждане\". Жалбата е срещу използването на сцени на насилие с цел предизборна агитация.      В клипа се вижда как млад мъж стреля с два картечни пистолета по седнали зад приличащите на парламентарни банки хора. Всъщност е от популярния в Украйна сериал \"Слуга на народа\", главната роля в който играе . Според демократите посоченият клип нарушава чл. 183, ал. 2 и ал. 4 от Изборния кодекс. Те припомнят, че законът не допуска използване на кадри с насилие спрямо човешки същества, макар и пресъздадено под формата на клип.     Въпросният член изрично забранява използването на агитационни материали, които застрашават живота и здравето на гражданите, частната, общинската и държавната собственост и безопасността на движението, както и на материали, които накърняват добрите нрави, честта и доброто име на кандидатите.\r\nОт коалицията посочват, че \"използването на сцени с насилие, огнестрелно оръжие и насилствени убийства нарушават добрите нрави\".\r\nПо-рано днес въпросният клип предизвика и от страна на Асоциацията на европейските журналисти - България (АЕЖ), които призоваха главния прокурор Сотир Цацаров да разпореди незабавна проверка на партия \"Възраждане\". \"На лидера на партията Костадин Костадинов следва да му бъде потърсена отговорност по реда на Наказателния кодекс\", смятат от АЕЖ.    Острата реакция на браншовата организация е провокирана от в \"Свободна Европа\", според който лидерът на \"Възраждане\" Костадин Костадинов казал, че в клипа \"Възраждане\" стреля срещу медии като \"Свободна Европа\". Припомняме, че \"Свободна Европа\" се финансира директно от американското правитество. ", "date": "2019.05.23", "title": "Демократична България подаде жалба в ЦИК срещу клип на партия \"Възраждане\""}
{"url": "https://www.actualno.com/society/njama-da-ima-nacionalen-protest-na-chitalishtata-v-navecherieto-na-24-maj-news_751885.html", "text": "    Читалищни секретари и председатели на читалищни настоятелства отменят протеста, който бе насрочен за днес - в навечерието на 24 май. Това съобщиха за представители на инициативния комитет, който бе сформиран спонтанно в социалните мрежи.      Припомняме, че на читалищните дейци бе нова нормативна реформа. Промените в задължават и читалищата да имат лице/лица, отговарящо за конкретните мерки по следене на финансовите операции, обясни по-рано Зорница Баракова, секретар на народно читалище \"Пробуда-1990 г.\" в град Пазарджик.       Зорница Баракова разказа пред че като представляващ член на инициативния комитет е подготвила отворено писмо към медиите и институциите, чрез което разграничава себе си и вече отменения протест от всички политически формации - особено в контекста на предстоящите избори за Европейски парламент. Баракова е убедена, че \"читалищата трябва да запазят лицето си чисто. Нашите искания са кауза за духовност и култура\", коментира Зорница и подчертава, че \"будителите не са търговци\". Секретарят на пазарджишкото читалище уточни, че все пак ще доведе делото си докрай, като внесе подготвяната от няколко дни петиция по темата към компетентните органи.          ", "date": "2019.05.23", "title": "Няма да има национален протест на читалищата в навечерието на 24 май"}
{"url": "https://www.actualno.com/society/v-pirogov-razkrivat-izborna-sekcija-news_751870.html", "text": "    Пациентите на УМБАЛСМ \"Н. и. Пирогов\" могат да гласуват на 26 май 2019 г., съобщиха от болницата.      Специално за всички хора, които са настанени за лечение в спешната болница, ще бъде разкрита изборна секция. Тя ще бъде разположена в рапортна зала \"проф. Емил Таков\" - рапортна зала на клиниките по травматология, която се намира на 3-тия етаж ( над спешното отделение ).   Размерите на \"тъмната стаичка\" са съобразени с възможностите тя да бъде използвана от пациенти на инвалидни колички и носилки. Пациентите, които постъпят в болницата в петък и в събота, но искат да гласуват, ще бъдат добавени допълнително в избирателните списъци. ", "date": "2019.05.23", "title": "В \"Пирогов\" разкриват изборна секция"}
{"url": "https://www.actualno.com/sciencelogy/kabel-na-3000-m-pod-vodata-shte-dostavja-tok-ot-egipet-do-evropa-news_751851.html", "text": "    Египет е подписал споразумение с кипърска фирма да постави 310-километров кабел под Средиземно море, за да изнася електроенергия в Европа, съобщиха от компанията.      Базираната в Никозия EuroAfrica описва сделката, на стойност приблизително 2 милиарда евро, като \"забележителна\".   \"Кипър сега се превръща в главен център за пренос на електроенергия от Африка в Европа\", заяви председателят на компанията Йоанис Касулидес.\r\nПредполага се, че проектът ще отнеме 36 месеца за изпълнение от началото на строителството, като най-ниската точка, през която ще мине кабелът,  е 3000 метра под морското равнище.  Във Фаза 1  междусистемният електропровод ще е с капацитет от 1000 MW, което може да бъде подобрено до 2000 MW на по-късен етап.\r\n\"Националната електрическа мрежа на Египет ще бъде свързана с европейската електроенергийна система чрез Кипър и ще допринесе за енергийната сигурност,\" каза Касулидес.\r\nСлед кризите в Крим и Източна Украйна ЕС се стреми да разработи алтернативни източници на енергия, за да намали зависимостта си от вноса на газ от Русия.       През изминалата година газ започва да тече от четири големи нови полета край египетските брегове на Средиземно море, а производството вече е достатъчно за задоволяване на вътрешните нужди.\r\nНай-многолюдната страна в арабския свят сега се стреми да развие инфраструктурата, за да изнася новооткритото енергийно богатство, както втечнен природен газ, така и като електричество.\r\nЕгипет също се стреми да внася газ от полета извън Кипър и Израел, за да увеличи рентабилността на новите съоръжения за втечняване и износ, които развива на средиземноморското крайбрежие.\r\nПрез септември Египет подписа споразумение с Кипър за изграждане на подводен тръбопровод, който да изпомпва кипърския офшорен газ за Египет за преработка за износ в Европа.\r\nПлановете доведоха до по-близки източносредиземноморски връзки, като Кипър, Египет, Гърция и Израел провеждат редовни срещи на високо равнище.    ", "date": "2019.05.23", "title": "Кабел на 3000 м под водата ще доставя ток от Египет до Европа"}
{"url": "https://www.actualno.com/nature/praznik-sybra-decata-na-teteven-v-navecherieto-na-24-maj-news_751891.html", "text": "    В навечерието на празника на българската писменост и култура площад „Сава Младенов“ стана арена на красив детски празник с куклен театър, танци, песни, игри и смях. Включиха се 160 деца от детски градини „Детелина“, „Незабравка“ и „Васил Левски“. Интерактивното шоу, организирано от „Екопак България“ и община Тетевен,  включваше образователния спектакъл „Приказка за юначета с празни тумбачета“ на „Театърът на приказката – София“. Хартояд, Пластоядка и Стъклояд , героите, които живеят в парка и се хранят с отпадъците, изхвърлени разделно в жълтия, синия и зеления контейнер на „Екопак България“,  учиха децата как да сортират отпадъците от опаковки по вид и кой вид в кой от цветните контейнери се изхвърля. Новите приятели на децата им обясниха как отпадъците могат да бъдат рециклирани, за да заживеят нов живот. Всички танцуваха с героите от спектакъла, участваха в състезание по сортиране на отпадъци, а накрая получиха подаръци – книжки за оцветяване и магнити с персонажите от кукления театър.    Представлението бе част от пролетното турне на „Театър на приказката – София“ по инициативата на „Екопак България“ „Нахрани ме разделно“. То се провежда в партньорство с общините Ботевград, Своге, Тутракан, Плевен, Правец, Панагюрище, Тетевен, Пещера и Стрелча. Празникът е очакван от всички общини, защото на разбираем за децата език се поставя проблемът за отговорността на всеки обитател на планетата за опазване на природата. И от тук децата пренасят посланието си в своите домове и разпространяват зелената идея. Образователната пиеса „Приказки за юначета с пълни тумбачета“ пътува из българските градове пета поредна година. За този период актьорите от „Театър на приказките“ обучиха над 7200 деца на възраст от 4 до 8 години как да .\r\nДецата, дошли на празника, разгледаха и самостоятелната изложба на 6-годишния Радостин Васков, талантлив малък художник от Тетевен, който рисува природата и забележителности на родния си град.\r\nКметът на града подкрепи празника.\r\nОчаквайте на 29 май 2019 г., 10.30 ч. в театър „Дом паметник“, гр. Панагюрище представлението на „Приказка за юначета с празни тумбачета“ за децата на Панагюрище.     ", "date": "2019.05.23", "title": "Празник събра децата на Тетевен в навечерието на 24 май"}
{"url": "https://www.actualno.com/europe/zadyljitelnata-voenna-slujba-v-turcija-stava-6-meseca-news_751824.html", "text": "    Управляващата в Турция Партия на справедливостта и развитието днес внесе проектозакон, който ще намали срокът на военната служба от 12 на 6 месеца. Остава в сила и правилото за заплащане от страна на хората, които не желаят да влизат в армията и могат да си позволят да покрият тези си разходи, предаде БГНЕС.      Според новия закон за военна служба периодът се намалява на 6 месеца, а възможността за заплащане остава постоянна, заяви пред репортери Мехмет Муш, заместник-председател на парламентарната група на ПСР.   Според проектозакона от турските граждани ще се изисква да минат едночмесечно военно обучение и слред това ще бъдат освободени от останалите 5 месеца ако платят 32 000 лири (5000 долара). ", "date": "2019.05.23", "title": "Задължителната военна служба в Турция става 6 месеца "}
{"url": "https://www.actualno.com/balkani/patriarh-vartolomej-kritikuva-falshivite-novini-news_751921.html", "text": "    Медиите са склонни да създават собствена истина, понякога променена, като средства за объркване на хората. Това служи за определени интереси, заяви вселенският патриарх Вартоломей по време на среща с представители на гръцките медии, предаде БГНЕС.      Като пример той посочи въпроса с автокефалността на Украинската православна църква и фалшивите новини, които се разпространиха около нейното признаване.   „С голямо съжаление можем да заключим, че дори в църковната журналистика се разпространяват и насърчават новини, зад които прозира личния интерес. Това се видя неотдавна по въпроса с Украинската православна църква. По този въпрос се появи много невярна информация, изкривени бяха историческите събития“, заяви вселенският патриарх. ", "date": "2019.05.23", "title": "Патриарх Вартоломей критикува фалшивите новини "}
{"url": "https://www.actualno.com/sofia/i-tova-ljato-remonti-shte-blokirat-stolicata-news_751834.html", "text": "    Ремонти през летните месеци започват на 10 големи обекта - улици и булеварди в София, които ще вървят едновременно с обновяване на уличната мрежа - пълненето на дупки, бордюри и тротоарни настилки в столицата. Големи трудности в движението, в центъра на София създава продължаващата цялостна реконструкция на ул. Каменоделска. Потърпевши днес станаха стотици, които висяха дълго в задръстване на Сточна гара, Сливница и \"Раковски\", съобщи       До края на май започват строителни дейности по ул. Президент Линкълн в Овча купел. И по друга важна артерия в квартала - ул. Монтевидео също продължават строителните дейности. Обектът ще бъде завършен след приключване на изграждането на метрото и ще стане 4-лентов булевард.  Довършва се отчуждаването на имоти за пробива - продължението на ул. Филип Кутев, както и по ул. Тодор Каблешков, за да се свържат.   \"Това е важен, защото е част от вътрешния ринг, с който ще разтоварим трафика в центъра\", каза кметът на София Йорданка Фандъкова пред журналисти в кв. Бенковски. Вече е започнало и изграждането на важен колектор на ул. Сребърна и това затруднява движението в тази част на София. Съоръжението обаче е изключително важно за отводняването на кв. Кръстова вада и разширението на \"Тодор Каблешков\".\r\nПрез юли затворено за движение ще е началото на бул. България, в участъка от  бул. \"Черни връх\" до ул. Иван Ев. Гешов. Там изцяло ще се подменя настилката. Ремонтите ще са през юли и август, когато има най-малко хора в София, уточни столичният кмет. Ремонт ще има и на тунела на \"Александър Малинов\" в Младост, откъдето минава трафикът за Южната дъга. Доста проблеми ще се създадат и с ремонта на тунела на НДК и \"Скобелев\". Засега обаче не е ясно кога ще започнат строителните дейности, защото още не е готов проектът.  След това трябва да се обяви обществена поръчка за изпълнител, уточни кметът Йорданка Фандъкова. Столична община продължава с отчуждаването на имоти продължава около Източната тангента заради проект, който свързва \"Владимир Вазов\" със Северната скоростна тангента. ", "date": "2019.05.23", "title": "И това лято ремонти ще блокират столицата"}
{"url": "https://www.actualno.com/analysis/the-nation-iranskijat-konflikt-moje-da-predizvika-treta-svetovna-vojna-news_751773.html", "text": "    Докато в района на се засилват въоръжените противопоставяния, американските противоречия въвличат света в поредния конфликт. Всичко започна с излизането на САЩ от , след като през май 2018 година Тръмп обезсмисли усилията на световната общественост за постигането на мир. Иранската сделка е приета благодарение на консенсуса между постоянните членове на Съвета по сигурността на ООН, Европейския съюз и Иран. Излизането на САЩ развълнува целия свят, но никой не можеше да предвиди, че само една година след това американо-иранските отношения ще поставят региона на Персийския залив на границата на поредната мащабна война. Това пише в свой анализ The Nation (Пакистан).      Интересно, че съветникът на по държавната сигурност Джон Болтън зае своя пост на 9 април 2018 година и само за месец успя да убеди президента да напусне сделката. Във Вашингтон Болтън има репутацията на ястреб. Неговата любима формула на взаимодействие с другите държави е смяната на режима. Той беше привърженик на такъв подход в Куба, Иран, в Северна Корея, Йемен, Сирия, Либия и дори Венецуела. Болтън от групата на вашингтонските неоконсерватори и старши научен сътрудник към Института на американското предприемачество, както и регулярен аналитик за Fox news. Разбира се, напрежението в региона на Персийския залив може да бъде свързано и с предизборното обещание на Тръмп да напусне иранската ядрена сделка, но главен фактор, подтикнал администрацията на Тръмп към сегашното развитие на нещата, е именно Джон Болтън.   Преди да се изброят възможните сценарии за развитието на конфликта в региона, трябва да се погледне стратегическата география на Персийския залив. Той представлява издължен водоем на север, от който се намира Иран, а на юг арабските страни: Оман, Катар, Кувейт, ОАЕ и Саудитска Арабия. Ормузският пролив образува гърло на бутилка, отделяща Персийския залив от Оманския. Минималната ширина на Ормузкия пролив е 35 мили или на езика на военните - това е разстояние \"хвърлен камък\". Ежедневно чрез Ормузския пролив минават около една трета от нефта, превозван по море. Това означава, че блокадата на морския трафик в залива може да провокира колапс на енергийните доставки в света и ръстът на цените на нефта да се покачи до космически стойности.\r\nПрез последните няколко месеци наблюдавахме стратегическите маневри на САЩ и техните съюзници, от една страна, ( , ОАЕ и Израел)  - и Иран, от друга. Тъй като от 2 май САЩ повече не дават на Индия, Китай, Турция и Япония отсрочки по износа на нефт от Иран, Техеран се оказа под максимален икономически и дипломатически натиск.  За свой ужас иранците установиха, че техният силен съюзник и строител на пристанище \"Чабахар\" Индия отказаха им помогне и се присъедини към санкционния режим на САЩ. Това беше предшествано от съобщение за сериозна заплаха за интересите на САЩ в региона, след което администрацията на Тръмп пристъпи към преместването в региона на Залива на бойни единици, като авионосеца \"Ейбрахам Линкълн\" и стратегически бомбардировач. САЩ имат своите военни бази тук и в Афганистан, а такива съюзници, като Израел и Саудитска Арабия, ако се наложи, са готови да влязат във война.\r\nЗа съжаление, ситуацията навлезе в задънена улица: и САЩ заеха почти непримирима позиция и съдейки по всичко, случващото се води към война. Срещу търговски съдове на Саудитска Арабия и ОАЕ бяха извършени загадъчни нападения в пристанище Фуджейра. Преди това безпилотен самолет нанесе удар по тръбопроводната станция на SaudiARAMCO. А още по-рано опълчението на хуситите от Йемен редовно атакуваше Саудитска Арабия, която обвини Иран в доставка на ракети с далечен обсег на хуситите.   Ако се съединят всички точки и се погледне на приближаващия сценарий ще разберем, че вероятността от конфликт, предизвикан  от неправилни разчети е доста висока. Представете си ракетен удар по светите места или градската зона на Саудитска Арабия или ОАЕ, местата за поклонничество в Иран или морска престрелка, водещо до потапянето на съдове в Ормузкия пролив, изолацията на Персийския залив и прекратяването на една трета от световните доставки на нефт.     . За съжаление, това може да доведе до още по-дълбоко разделение на ислямския свят, тъй като неговите главни разколници в Саудитска Арабия Иран се движат към пряк сблъсък. Вече сме наблюдавали разрушителните войни между племената и сектите в Ирак и Сирия, смяната на режима в Либия. Достатъчно е да се каже, че Регионът на Персийския залив е главна база и артерия на световните енергийни доставки за петрол и затова конфликтът, така или иначе ще засегне и други държави като Русия, Китай и Европейския съюз. Може само да се гадае как те смятат да се справят с предизвикателствата, произхождащи това противостояние, но световната икономика и международната система ще трябва да се сблъскат със сериозни промени към по-лошо.\r\nДокато двете страни бият барабана на войната,  световната общественост ще трябва да осъзнае, че остава малко време до момента, когато конфликтът под натиска на нещастията и предизвикателствата ще прерасне в мащабна война и ще донесе повече страдание на човечеството. Време е да се пусне гълъбът на мира и да се спаси планетата.    ", "date": "2019.05.23", "title": "The Nation: Иранският конфликт може да предизвика Трета световна война"}
{"url": "https://www.actualno.com/moresport/biljana-dudova-shte-moje-otnovo-da-sportuva-news_751789.html", "text": "    Шампионката по борба Биляна Дудова ще може отново да спортува, не е засегнато нищо от двигателната активност на лявата ѝ ръка. Това каза пред журналисти началникът на Хирургичното отделение доц. Антоний Филипов по време на брифинг по повод инцидента с трикратната европейска шампионка по борба Биляна Дудова, предаде „Фокус“.      „На 21 май между 20.00 и 21.00 часа беше докарана пациентка на 21 години с порезна рана в лява подмишница, без засягане на съдов нервен сноб и на магистрални кръвоносни съдове“, заяви доц. Антоний Филипов. Той посочи, че раната е била с давност минимум 10-15 часа. „Раната беше обработена хирургично, на следващия ден беше отново превързана. По-рано днес тя беше изписана“, посочи лекарят.   Началникът на Хирургичното отделение подчерта, че няма никаква опасност за живота на пациентката. „Не е засегната интервацията, мускулатурата или каквото и да е от двигателната активност на лявата й ръка“, съобщи още лекарят.\r\nДоц. Филипов посочи, че след зарастването раната няма да ѝ пречи да спортува по никакъв начин. По думите на лекаря, с оглед на мястото където е нараняването, пациентката е извадила късмет, че се е разминала леко. Той отбеляза, че Биляна вече се чувства добре и няма никакви притеснения от нейна страна.  „Имахме намерение да извикаме психолог, но Българската федерация по борба предпочете да работи с техен, за това от тук нататък те ще имат отношение по този въпрос“, каза доц. Филипов.\r\nПрипомняме, че по-рано днес Българската федерация по борба съобщи, че трикратната европейска шампионка по борба е пострадала вчера. Тя е с прорезна рана, на ръката, в момент на афект. Самата Биляна не разкрива конкретната причина за инцидента, а само допълва, че е лична и отказва да коментира подробности.    ", "date": "2019.05.23", "title": "Биляна Дудова ще може отново да спортува"}
{"url": "https://www.actualno.com/bgfootball/hubchev-gotvi-chistka-na-starite-kucheta-v-levski-news_751796.html", "text": "    Новият треньор на Левски Петър Хубчев вече има избистрена концепция по състава за следващия сезон. И в нея не фигурират голяма част от опитните играчи на \"сините\", съобщава \"Тема Спорт\".      След дербито с ЦСКА вратарят Николай Михайлов разкри за пореден път, че иска да остане на \"Герена\" и през следващата кампания.   Явно обаче шефовете не държат на това, щом до момента двете страни са имали само един разговор, при това общ, както обясни националът.\r\nКонтрактът му изтича с края на първенството. В него има опция за удължаването му с още 2 сезона, но вероятно тя няма да бъде задействана.  Кои играчи на \"сините\" още се очаква да напуснат клуба, разберете в . ", "date": "2019.05.23", "title": "Хубчев готви чистка на  \"старите кучета\" в \"Левски\""}
{"url": "https://www.actualno.com/plovdiv/razkriha-ubijstvo-otpredi-deset-godini-v-plovdiv-news_751794.html", "text": "    Десет години след фатален обир, завършил със смърт за жертвата , най-сетне стана ясен извършителят на деянието. Задържаният за 72 часа и привлечен като обвиняем 32 годишен мъж е разкрит след разследване на служители от отдел \"Тежки престъпления\" на ГД Полиция- София и на пловдивските криминалисти.      Двама са били нападателите на 56 годишната жена, която се е прибирала у дома и е била нападната на стълбите след входната врата. И двамата на по 22 години. Единият е дръпнал дамската и чанта и побягнал, но тя оказала съпротива и била влачена от нападателя . Когато започнала да вика за помощ, той я пробол пет пъти в областта на корема и предмишницата. Нападението е станало на 30 септември 2009 г в Пловдив. Въпреки лекарската намеса, осем дни по-късно жената умира в болницата . Първоначално извършителят не е бил открит, а миналата година делото е възобновено и са извършени допълнителни действия по разследването. Съучастникът на обвинения в тежкото престъпление е загинал междувременно при тежка катастрофа. \r\nЗадържаният десет години след убийството мъж е обвиняем за отнемане на чужди движими вещи с употреба на сила и причиняване на средна телесна повреда, от която впоследствие настъпва смъртта на жертвата. За това престъпление законът предвижда наказание от 15 до 20 г затвор, доживотен затвор и доживотен затвор без право на замяна. Предстои да се гледа мярката за неотклонение в Окръжен съд- Пловдив. ", "date": "2019.05.23", "title": "Разкриха убийство отпреди десет години в Пловдив"}
{"url": "https://www.actualno.com/curious/naj-golemijat-istoricheski-park-v-sveta-ni-prenasja-10-000-godini-nazad-vyv-vremeto-news_751782.html", "text": "    На 22 юни 2019 година  ще отвори врати най-големият исторически парк в света. В него всички посетители ще имат възможността да се пренесат до 10 000 години назад във времето. Това уникално място, където историята оживява, се намира само на 33 километра от морската ни столица, до село Неофит Рилски.      Идеята за създаването на  парка е на Ивелин Михайлов от Горна Оряховица и е възникнала през  2011 година. Бизнесменът споделя, че тогава е бил провокиран от публикация, която чертаела в тъмни краски бъдещето на страната ни. В нея се говорело как България се топи и постепенно изчезва.\r\nИменно тогава Ивелин Михайлов решил да създаде уникален проект, който ще върне самочувствието на българите и ще им припомни великата история. В същото време, идеята му била да накара хората да се развиват в собствената си държава. Той създава акционерното дружество „Исторически парк“ АД  и става негов изпълнителен директор.\r\nОт възникването на идеята през 2011 година, до днес, в реализацията на проекта са се включили  над 4000 души, сред които археолози-консултанти, историци, писатели, музиканти, скулптори, майстори- занаятчии . които изпълняват прецизно проекта. При градежа са използвани  изцяло автентични  за епохите материали – камък, дърво, мрамор и керамика. Инвестицията  в комплекса е  50 млн. лева.   Историческият парк е разделен на няколко исторически епохи и е разположен на площ от над 500 декара. Посетителите ще могат да направят едно \"пътешествие във времето\" до епохата на халколита и неолита, ще минат през славната история на траките и Рим, и ще стигнат до разцвета на Първото и Второто българско царство. Чрез различни интерактивни и сетивно-образователни формати Паркът ще предлага на посетителите досег с древни и антични култури, превръщайки се в абсолютна революция в културно-историческия туризъм и запълвайки нарастващото търсене за исторически забележителности в световен мащаб. Гостите на парка ще се насладят на занаятчийски курсове, исторически представления и филми, обучения в древни бойни и битови умения, конна езда, теоритични семинари, изложби и точни възстановки на обекти, предмети и начин на живот от миналото ще бъдат представени в петте исторически епохи на разположение на посетителите. Наред с тях са предвидени и традиционни места за отдих и хранене с ястия по автентични рецепти от антични времена, приготвяни само с натурални български продукти.\r\nДостъпът до исторически парк ще става посредством заплащане на входна такса или с различни нива на клубни карти.    Атракционът ще бъде открит с двудневен фестивал на занаятите на 22-ри юни 2019 г. Може да видите събитието тук:  ", "date": "2019.05.23", "title": "Най-големият исторически парк в света ни пренася 10 000 години назад във времето"}
{"url": "https://www.actualno.com/business/banka-dsk-e-naj-jelanijat-ot-bylgarskite-studenti-rabotodatel-za-2019-g-news_751869.html", "text": "    Банка ДСК е най-желаният от студентите в България работодател за 2019 г. Това показва единственото по рода си проучване у нас Graduate Survey, което се провежда от ToTheTop Agency за трета поредна година. В тазгодишната класация Банка ДСК се придвижи от 3-то място през 2018 г. до върха на класацията.      В Graduate Survey 2019 са се включили 8 241 учещи в 51 университета в България, като за първа година в проучването участват и студенти в университети зад граница. Информацията, която респондентите са попълнили в анкетата, е достъпна като индивидуален анализ за всяка компания, която прояви интерес.\r\nСтудентите определят имиджа на работодателите, попълвайки анкета от над 50 въпроса, обхващащи емоционални и функционални характеристики на компаниите. За поредна година мястото, на което най-талантливите студенти от България и българи в чужбина искат да започнат своята кариера, се определя не толкова от заплатата, а от фактори като „силно лидерство на мениджърите“, „ясно структурирана стажантска програма“, „силна визия за бъдещето“, „лидер в сектора си“ и „добри перспективи за бъдещо развитие“.\r\n„Фактът, че българските студенти определят Банка ДСК като най-желано работно място за начало на кариерата им, е най-ценното признания за нас. Нашата банка дава възможност на младите хора да се развиват в една модерна и дружелюбна работна среда, да бъдат подготвени да посрещат предизвикателствата на професиите на бъдещето и да изграждат умения за работа в екип“, коментира резултата от проучването г-жа Виолина Маринова, Председател на УС и Главен изпълнителен директор на Банка ДСК.  Като съвременна, динамична институция, Банка ДСК има многопосочен ангажимент към младите хора – та са бъдещите клиенти, които ще се възползват от многобройните предлагани от банката дигитални решения, но са и хората, които да оценят по достойнство работодателската марка Банка ДСК с предлаганите атрактивни условия за кариера и реализация, дългосрочна визия и високи етични стандарти. ", "date": "2019.05.23", "title": "Банка ДСК е най-желаният от българските студенти работодател за 2019 г."}
{"url": "https://www.actualno.com/starazagora/pyrvi-rozober-i-praznichen-parad-za-24-maj-v-kazanlyk-news_751790.html", "text": "    С официална церемония, на която ще бъде връчен призът „Учител на годината 2019“, тази вечер ще започнат честванията на Деня на българската просвета и култура и на славянската писменост в Казанлък. На церемония тази вечер ще бъдат връчени и наградите „Млад и успешен кадър“ и „Цялостен принос в сферата на образованието“. Инициативата се провежда за втори път, а целта й е да се отличат педагози със значителен принос в образованието на местно, национално и международно ниво.      Празничният ден на 24 май ще започне с първия от поредицата ритуали по розобер в 10 часа край розовите градини на казанлъшкото село Розово. Парадът на училищата в община Казанлък, който ще премине през  центъра на Града на розите, започва в 10:30 часа. Изложбата със собственоръчно изработени книги от поредния ученически конкурс „Млад книгоиздател\" и награждаването на победителите е от 12 часа. Ежегодният мажоретен фестивал ще започне с шествие от 16:30 часа, а казанлъчани и гостите на града отново ще се насладят на майсторските съчетания на мажоретните състави.   От Дома на културата „Арсенал“ ще тръгне традиционното празнично дефиле на абитуриентите, които ще обиколят града и в 19 часа ще се качат на открита сцена на централния площад, за да преборят за последен път от едно до дванадесет.\r\nПрограмата на празника ще завърши с концерт на формацията на Стефан Димов \"Петте сезона\".   ", "date": "2019.05.23", "title": "Първи розобер и празничен парад за 24 май в Казанлък"}
{"url": "https://www.actualno.com/dobrich/109-godishna-ikona-sys-svetite-bratja-shte-povede-shestvieto-v-dobrich-news_751866.html", "text": "    Икона с ликовете на Св. Св. Кирил и Методий и тази година ще поведе шествието в Деня на българската просвета и култура и славянската писменост в Добрич. Иконата е част от царския ред на иконостаса в храм „Света Троица“. Предстоятелят на храма отец Емануил разказа пред , че изографисването ѝ е през 1910 г. от ученика на Репин Господин Желязков. На зографа било платено с дарени средства от Лесовъдното сдружение. Иконата е висока 160 см и широка 90.      С лентата „отличник“ утре ще бъдат отличени 3191 ученици в Добрич, са данните на зам.-кмета по хуманитарни дейности д-р Емилия Баева. Абитуриентите в града са 714.\r\nВъзпитаниците на общообразователни училища в Добричка област са 12 948, а още 3044 учат в професионални гимназии, съобщават от Териториалното статистическо бюро. ", "date": "2019.05.23", "title": "109-годишна икона със светите братя ще поведе шествието в Добрич"}
{"url": "https://www.actualno.com/kustendil/krasen-kralev-daj-boje-pistata-da-rodi-talant-kojto-da-nadmine-postijenijata-na-cveti-kirilova-news_751843.html", "text": "    Днес, на стадион \"Осогово\", в, кметът на община Кюстендил - Петър Паунов, Областният управител Виктор Янев и прочутата кюстендиската лекоатлетка Цвети Кирилова официално откриха новата закрита писта в гр. Кюстендил.       Церемонията започна с освещаване на модерната спортна зала, след това продължи с приветствия от министър Кралев и кметът на община Кюстендил и пожелания за младите спортни таланти на града, които с нетърпение очакваха да започнат своите тренировки. Кралев и Паунов прерязаха лентата на пистата:  \"Дай Боже тази писта да роди таланта, който да подобри постиженията на Цвети Кирилова. Когато видях състоянието на пистата преди ремонта, аз приех като свой личен ангажимент да я обновим! Благодаря и на кмета на община Кюстендил, с който работихме съвместно и успяхме да изградим тази чудесна спортна зала. Дано тези страхотни млади лекоатлети прославят със своите постижения град Кюстендил, не само в цяла България, но и в целия свят! \" - завърши министър Кралев ", "date": "2019.05.23", "title": "Красен Кралев: Дай, Боже, пистата да роди талант, който да надмине постиженията на Цвети Кирилова"}
{"url": "https://www.actualno.com/bgfootball/v-bfs-sa-gotovi-s-dva-scenarija-za-razvoj-na-shampionskata-bitka-news_751881.html", "text": "    БФС вече е готов с организацията за последния ден от битката за шампионската титла у нас.      В 20 часа в петък, 24 май, настоящите шампиони приемат Черно море в позицията на лидер, с точка преднина пред \"червените\". Те са домакин на Ботев в същия час.   Така при успех в София на ЦСКА и неуспех в Разград на Лудогорец, титлата ще остане в столицата за първи път от 10 години. Последните 9 сезона шампион става Литекс (2 пъти) и Лудогорец (7).\r\nПрезидентът на футболния съюз Борислав Михайлов не планира да бъде на нито един от двата стадиона.  Отговорността ще падне върху вицепрезидентите Атанас Фурнаджиев и Йордан Лечков, а трети вариант е членът на Изпълкома Емил Костадинов.\r\nДвама от тях ще поемат функциите и ще са на двата стадиона, а единият ще награди и шампиона след последните мачове.   Как ще бъде решен проблема с награждаването и неясния шампион, .     ", "date": "2019.05.23", "title": "В БФС са готови с два сценария за развой на шампионската битка"}
{"url": "https://www.actualno.com/dobrich/finansovata-podkrepa-za-sporta-v-kavarna-vpechatli-delegatite-na-aces-europe-news_751775.html", "text": "    „ О, много добре !“ – такава беше реакцията на Винченцо Лупатели, представител на Асоциацията на европейските столици и градове на спорта - ACES Europe, след като разбра, че 10% от общинския бюджет на Каварна се заделя за спорт. Италианският експерт е част от делегацията, която трябва да се запознае с условията на спорт в морския град и да оцени кандидатурата на Каварна за Европейски град на спорта 2020. Каварна катдидатства в категорията „Малки общини“, а мотото ѝ е „Да спортуваш е модерно“. Друг български град – Пазарджик е кандидат за тази титла в категорията „Големи общини“.       Ръководителят на общинската служба „Спорт и младежки дейности“ Павел Станев запозна делегатите със спортните бази в града, както и с различните държавни и международни първенства, на които е домакин.  Кметът на Каварна Нина Ставрева връчи на делегатите „ златни писма “, подписани от нея и от златните ни спортисти – Мария Гигова, Мария Петрова, момичетата от националния отбор по художествена гимнастика. Писмата са в специално изработени тубуси, наподобавящи тези от щафетите. Това е символично предаване на щафетата на ACES Europe, чийто ред е да обяви решението си за кандидатурата на Каварна за Европейски град на спорта 2020. ", "date": "2019.05.23", "title": "Финансовата подкрепа за спорта в Каварна впечатли делегатите на ACES Europe"}
{"url": "https://www.actualno.com/europe/britanskoto-pravitelstvo-shte-otloji-kritichnija-vot-za-brexit-news_751792.html", "text": "    Британското правителство заяви днес, че ще отложи критичния вот за Brexit, който бе предвиден да започне на 03 юни,      Причината е протестът на твърдите брекзитъри за отстъпките, които Тереза Мей е направила, съобщава BBC.   „Ние ще известим парламента за промените и публикуването на споразумението за оттегляне от ЕС\", заяви говорителят на правителството Марк Спенсър.\r\nТой добави, че правителството планира да публикува сделката в първата седмица на юни. „Надяваме се да имаме второ четене на 7 юни”, добави той.  „Към момента не сме постигнали споразумение по обичайните канали. Разбира се ние ще уведомим парламента, за когато се върнем от празника”, добави той. ", "date": "2019.05.23", "title": "Британското правителство ще отложи критичния вот за Brexit "}
{"url": "https://www.actualno.com/politics/joncheva-borisov-otnovo-izlyga-toj-e-sram-za-bylgarija-news_751858.html", "text": "    \" , без да ми задавате глупави въпроси! Извинявам се, че говоря за тези женици! Те са жалки\". Това мисли и говори премиерът Бойко Борисов за българските журналисти, както и за мен, и за лидера на най-голямата опозиционна партия. В друга страна, след подобни думи, би последвала веднага оставка на политика, който си е позволил да ги произнесе. В България те минават в рубриката \"предизборен сеир\" и не правят впечатление. Това написа водачът на листата на БСП за европейските избори Елена Йончева в социалната мрежа Facebook.          „Отдавна сме свикнали българският премиер да се държи като човек с бухалка и това говори зле за нас като общество, а не за него. Той е такъв, какъвто е бил преди двадесет години, когато охраняваше шефовете си от СИК. Фактът, че е премиер е срам за България. Фактът, че обижда, лъже и се държи арогантно, три дни преди изборите, означава, че е уплашен и вижда приближаващия край на политическата си кариера. Ние не сме обидени, защото знаем с кого си имаме работа и кого сме притиснали до стената.\r\nБорисов все повече се оплита в лъжите си. Най - страшното е, че позволяваме на такъв човек да управлява родината ни“, коментира Йончева. „Днес, в ефир, отново излъга- този път, че е декларирал къщата си, която според кадастъра е с РЗП 138 кв.м. Къщата, наречена от него, “зайчарник”, е само илюстрация на това как премиерът спазва законите. От справки в подадените декларации на Бойко Методиев Борисов пред Сметната палата и пред КОНПИ, респ. КПКОНПИ се вижда, че въпросната жилищна сграда не е декларирана.  Може да се запознаете с разрешението за строеж на жилищна сграда с РЗП 125 кв. м. от 16.10.2008 г. на името на Бойко Методиев Борисов в Банкя, с удостоверението за въвеждане в експлоатация на същата жилищна сграда, с декларацията пред Сметната палата, както и сателитни снимки на имота“, пише още Елена Йончева. ", "date": "2019.05.23", "title": "Йончева: Борисов отново излъга, той е срам за България"}
{"url": "https://www.actualno.com/sciencelogy/a1-kreditna-karta-s-0-lihva-za-novi-klienti-do-kraja-na-uni-2019-g-news_751825.html", "text": "     ще предложи специални условия за всички нови клиенти на . Клиентите, които са кандидатствали и сключили договор за A1 Кредитна карта в периода от 20 май до 30 юни 2019 г., и чиято карта е активирана до 15 юли 2019 г., ще могат да се възползват от 0% лихва върху усвоените суми за период от 45 дни. Те започват да текат от датата на активиране на картата, а процедурата по кандидатстване е максимално улеснена. Единственото, което се изисква от клиента, е да подаде заявление в А1 магазин или да се обади на 0700 700 88.       е първата финансова услуга, която А1 започна да предлага у нас през миналата година. Тя представлява кредитна карта MasterCard, която дава възможност на картодържателите да плащат в интернет, на POS терминал в търговски обекти и да теглят пари от банкомати в цял свят без такси.\r\nПродуктът дава финансова гъвкавост и сигурност на клиентите и им помага да посрещнат непредвидени разходи, без да се налага да минават през сложен процес на одобрение или да плащат високи такси и лихви. Притежателите на кредитната карта могат да осъществяват безконтактни плащания, да получават безплатни SMS нотификации, а възможността за управление на онлайн профила им гарантира сигурност и контрол по всяко време. Какво означава 0% лихва за първите 45 дни      По време на промоционалния период при усвояване на 500 лв. на първо число от месеца, фиксираният месечен лихвен процент (ФМЛП) и ГПР за първите 45 дни след активация на картата са 0%. За останалия срок на Договора ФМЛП е 1,48 %, а ГПР - 18,95%. Общата сума, дължима за срока на промоцията след активация на картата, е 500 лева, а през останалия срок на договора общото дължимо за 30 дни е 507,40 лева. Договорът за кредит е с неопределен срок.\r\nЗа повече информация за промоцията –  А1 , част от A1 Group, е водещ доставчик на дигитални услуги и телекомуникационни решения в България. Компанията предоставя мобилни и фиксирани услуги, високоскоростен интернет, цифрова и сателитна телевизия, включително четири собствени спортни канала – MAX Sport 1, MAX Sport 2, MAX Sport 3 и MAX Sport 4, платежни услуги, собствена платформа за музикален стрийминг, cloud и IoT решения на 5 милиона клиенти. През 2018 г. A1 България отчита приходи от 446,2 милиона евро, а сравнимата EBITDA e 138 милиона евро.     A1 Group е водещ телекомуникационен доставчик в Централна и Източна Европа с повече от 24 млн. клиенти. A1 Group оперира в седем държави: Австрия (А1), България (A1 Bulgaria), Беларус (velcom), Хърватия (A1 Croatia), Словения (A1 Slovenia), Сърбия (Vip mobile) и Македония (one.Vip). Приходите на A1 Group за 2018 година са 4,47 милиарда евро, а сравнимата EBITDA e 1,38 милиарда евро. Портфолиото на A1 Group включва гласова телефония, високоскоростен интернет и мултимедийни услуги, както и решения в областта на високите технологии, преноса на данни и онлайн разплащанията. Групата разполага със стабилен акционер в лицето на América Móvil – третият по големина доставчик на мобилни услуги в света. ", "date": "2019.05.23", "title": "А1 Кредитна карта с 0% лихва за нови клиенти до края на юни 2019 г."}
{"url": "https://www.actualno.com/balkani/matu-nimic-ako-bjahme-napisali-prespanskija-dogovor-na-kitajski-njamashe-da-imame-vsichki-tezi-problemi-news_751799.html", "text": "    Американският дипломат Матю Нимиц в разговор с Дойче веле разкрива какво го е мотивирало да издържи , кои политици са му направили впечатление и къде е ял най-доброто агнешко, предава скопското електронно издание \"Плюс инфо\".      \"Често мисля, че ако бях умен, щях да напиша договора (Преспанския) на китайски, защото китайският е официалният език на ООН. Ако бяхме написали споразумението на китайски, нямаше да имаме всички тези проблеми. Никой в Гърция или Северна Македония не би разбрал какво съдържа\" , казва Нимиц.\r\nДнес той признава, че постоянно се е мъчил, като е използвал официалното наименование \"Бивша югославска република Македония\", допълва агенция Фокус.\r\nПрез последните 20 години, след като бе назначен за посредник на ООН в спора от бившия генерален секретар на световната организация Кофи Анан, Нимиц работи за един долар годишно. Символична сума пари, която между другото никога не е получил.  \"Не ми платиха 20-те долара, но поне редовно ми плащаха пътните разходи\", шегува се той.\r\nНимиц оценява, че Груевски никога не е бил готов да направи последната стъпка.\r\n\"Разговарях с Груевски и имах добри отношения с него. Прекарахме много часове заедно. Ще отида в дома му и ще вечеряме заедно и ще поговорим. Считах го за много интелигентен. Той знаеше нещата много добре. Винаги съм го смятал за много интересен човек, с който може се да говори на тази тема. Но неговите, както и възгледите на президента Иванов, бяха твърде затворени в историческия подход. За мен това беше задънена улица\", казва той.     ", "date": "2019.05.23", "title": "Матю Нимиц: Ако бяхме написали Преспанския договор на китайски нямаше да имаме всички тези проблеми"}
{"url": "https://www.actualno.com/crime/trygna-deloto-sreshtu-rumen-ovcharov-i-oshte-dvama-oshtetili-dyrjavata-s-24-mln-leva-news_751807.html", "text": "    В специализирания съд започна процесът срещу Румен Овчаров, Анна Янева и Пламен Стефанов, предаде БГНЕС.      За днес беше насрочено разпоредително заседание по процеса. Защитата и на тримата подсъдими поиска делото да бъде върнато на прокуратурата, но съда прецени, че няма основания за това, и насрочи делото за 24 юни. Определението на магистратите от спецсъда подлежи на обжалване пред по-горната инстанция.   Припомняме, че в специализираната прокуратура предаде на съд Румен Овчаров, Пламен Стефанов - бивш изпълнителен директор на „Мини Бобов дол“ ЕАД и Анна Янева – бивш заместник министър за умишлена безстопанственост, от която са последвали щети в размер на повече от 24 млн. лева.\r\nНа 24.04.2019 г. специализираната прокуратура внесе обвинителен акт срещу Румен Овчаров, Пламен Стефанов - бивш изпълнителен директор на „Мини Бобов дол“ ЕАД, и Анна Янева - бивш заместник министър, за умишлена безстопанственост, от която са последвали щети в размер на повече от 24 млн. лева.  На 30.03.2018 г. Софийска градска прокуратура внесе в специализирания наказателен съд обвинителен акт срещу Румен Овчаров – бивш министър на икономиката и енергетиката за умишлена безстопанственост - за това, че въпреки задълженията си, умишлено не е упражнил достатъчно контрол, в резултат на което са последвали значителни щети за „Мини Бобов дол\" ЕАД в общ размер 8 940 231,47 лева и за длъжностно престъпление, съобщиха от спецпрокуратурата.\r\nС определение на специализирания наказателен съд, потвърдено с определение на Апелативния специализиран наказателен съд от 17.05.2018 г., делото срещу Румен Овчаров бе върнато на Специализираната прокуратура за отстраняване на допуснати процесуални нарушения.   След връщането на делото, специализираната прокуратура извърши множество процесуално следствени действия, при които се събраха доказателства за това, че в резултат на неупражнения от Овчаров контрол, за „Мини Бобов дол“ ЕАД са последвали щети в размер на повече от 24 млн. лева, т.е. почти три пъти повече. Доказателствата, събрани от специализираната прокуратура, след връщането на делото от съда, обосноваха ангажиране на наказателната отговорност и на бившия заместник-министър на икономиката и енергетиката и на бившия изпълнителен директор на „Мини Бобов дол“ ЕАД. И на тримата е повдигнато обвинение за умишлена безстопанственост, осъществена при условията на продължавано престъпление в периода от 25.05.2006 г. 18.03.2009 г., от която са последвали значителни щети в особено големи размери за предприятието „Мини Бобов дол“ ЕАД, в размер на повече от 24 млн. лева, като деянието представлява особено тежък случай и е последвало откриване на производство по несъстоятелност.    Чрез сключения договор за наем на „Ораново“ ЕООД са прехвърлени изключителните права на добив, транспортиране и продажба на въглища от участък „Бабино“ и участък „Бобов дол“ от находище „Бобовдолски въглищен басейн“, предоставени с решения на Министерския съвет на „Мини Бобов дол“ ЕАД, в нарушение на изискванията на чл. 23, ал. 1 от Закона за подземните богатства и на чл. 23, т. 1, т. 2 и т. 3 и чл. 24 ал.1 т.1 от Закона за концесиите (без да е проведена открита процедура при условията на публичност и прозрачност, свободна и лоялна конкуренция и равнопоставеност на всички кандидати и участници и без да е установено притежава ли „Ораново“ ЕООД, необходимите за извършване на добив на подземни богатства (въглища) технически, управленски и финансови възможности) и е последвало откриване на производство по несъстоятелност на „Мини Бобов дол“ ЕАД. Предстои насрочване на делото пред Специализирания наказателен съд. ", "date": "2019.05.23", "title": "Тръгна делото срещу Румен Овчаров и още двама, ощетили държавата с 24 млн. лева"}
{"url": "https://www.actualno.com/sciencelogy/stoltenberg-predupredi-rusija-da-ne-si-igrae-s-kiberogynja-news_751806.html", "text": "    Генералният секретар на НАТО Йенс Столтенберг предупреди Русия и други потенциални врагове на Алианса, че западният военен съюз е готов да използва всички средства, с които разполага, за да отговори на кибератаки, предаде БГНЕС.      Предупреждението на Йенс Столтенберг дойде на фона на безпокойството на членовете на блока за намеса в изборите за Европейски парламент и след за глобална руска операция в киберпространството.   \"За да има възпиращ ефект, потенциалните нападатели трябва да знаят, че не сме ограничени да реагираме в киберпространството, когато сме атакувани в киберпространството. Ние можем и ще използваме пълния набор от възможности, с които разполагаме\", заяви Столтенберг по време пред репортери в Лондон заедно с външния министър на Великобритания Джереми Хънт.\r\nХънт каза, че Националният център за кибернетична сигурност на Великобритания (NCSC) е споделил подробности за злонамерената руска дейност срещу 16 от 29-те членове на НАТО през последните 18 месеца. Той обвини руските \"марионетки\" през 2014 г., че се опитват да се намесят в системата за гласуване и да забави окончателните резултати от президентските избори в Украйна, които последваха свалянето на подкрепяния от Москва лидер. Столтенберг и Хънт обаче отказаха да кажат какви конкретно стъпки могат да бъдат предприети от НАТО  Миналата седмица Европейският съюз реши да наложи в случай на нужда \"целенасочени ограничителни мерки за възпиране и реагиране на кибератаки\". ", "date": "2019.05.23", "title": "Столтенберг предупреди Русия да не си играе с киберогъня "}
{"url": "https://www.actualno.com/society/vijte-koi-rodni-zvezdi-shte-pejat-na-sofija-prajd-2019-news_751816.html", "text": "    \"Не давай власт на омразата, дай власт на любовта\" е посланието на 12-то ежегодно шествие на 2019, което се провежда в подкрепа на равенството на ЛГБТИ хората и ще се състои на 8 юни тази година. Както обикновено, събитието ще започне в 16:30 ч. с концерт пред Паметника на съветската армия, а самото шествие ще бъде в 19:30 ч., съобщи       За да изразят своята подкрепа, редица родни звезди ще вземат участие в музикалната програма преди шествието. Михаела Филева ще излезе на сцената за втора поредна година, а Ерол Ибрахимов от Уикеда и Мила Роберт са част от изпълнителите, които ще подкрепят София Прайд за първи път. Соул певицата Рут Колева ще представи най-новите си сингли, както и познатите и обичани песни от творчеството си. Участие ще вземат и групата IVA, която е общ проект на сестрите Ива и Елена Тодорови. Като резултат от съвместната им работа, през изминалата година се проведе и първият им голям концерт и оттогава двете заедно продължават да работят още по-усилено за развитието на проекта си.   Голямата изненада на ще бъде участието на на една от най-големите звезди на поп фолк музиката – Галена. За първи път изпълнителката ще се качи на сцената на София Прайд, за да изрази своята подкрепа за равенството на ЛГБТИ хората, като изпълни едни от най-големите си хитове. В началото на тази година тя отбеляза и 15 години на сцената.\r\n„На петдесетата годишнина от Стоунуолски бунтове, дали началото на движението за правата на ЛГБТИ хората, организираме дванадесетия София Прайд под мотото „Не давай власт на омразата, дай власт на любовта“. Тежките атаки върху правата на човека не засягат само ЛГБТИ общността. През изминалата година станахме свидетели на системни сексистки, ксенофобски и анти-ромски изказвания от най-високите върхове на властта. В тази връзка, Организационният комитет на София Прайд се солидаризира с всички уязвими групи и хора, чиито права са нарушени. Посланието за включване и равни права, което отправяме със София Прайд, е протегната ръка към всички, подложени на атаки”, коментират от София Прайд по повод тазгодишното издание.  Богатата програма от съпътстващи събития в инициативите Sofia Pride Arts, Sofia Pride Sports и Sofia Pride Film Fest тече до 8 юни, като тази вечер, 23 май, е откриването и на филмовия фестивал с документалния филм „Да се разкриеш”. ", "date": "2019.05.23", "title": "Вижте кои родни звезди ще пеят на София Прайд 2019"}
{"url": "https://www.actualno.com/crime/vas-otricha-vyrhovni-sydii-da-sa-blizki-s-minu-stajkov-news_751817.html", "text": "    \"Всеки ловец, член на Ловно-рибарския съюз, с редовен ловен билет и със съответното разрешително за оръжие, има право да ловува на територията на цялата страна и не е длъжен да знае кой е концесионерът на обекта \". Така от пресцентъра на Върховния административен съд (ВАС) обясниха защо двама съдии от ВАС са били на лов в стопанство на подсъдимия в момента бизнесмен Миню Стайков. Николай Гунчев и Светослав Славов.      Съдия Светослав Славов е бил член на съдебен състав, който е разглеждал дело със страна \"Сис Индустрийс\" на Миню Стайков във Върховния административен съд. То е по жалба на Федерацията на гръцките производители на дестилирани напитки в КЗК. В съда печели фирмата на Стайков, а адвокат по случая на фирмата на Стайков е Светослав Коев, който също е бил на ловния излет. От ВАС обаче специално уточняват, че \"административно дело № 4268/2013 година е образувано през 2013 година, като решението е взето от тричленния състав с пълно единодушие и по него няма особено мнение\", а решението потвърждавало и решение на КЗК. Не било последвало и обжалване.   Ловният излет е проведен през декември, 2018 година, в дивечовъдното стопанство \"Кабата\". По това време Стайков вече беше с повдигнати обвинения. Стайков, синът му Стайко Стайков, и още шестима бяха привлечени под наказателна отговорност на 6 септември 2018 година - за това, че групата е организирала производството на цигари в нелегални фабрики и ги е разпространявала на черния пазар. С действията си участниците са избегнали и плащането на ДДС и са възстановили неследващ се данъчен кредит в размер на 1 016 139 лева при търговска дейност. По отношение на Миню Стайков съдът прие като обосновано предположението, че участвал в схема за пране на пари, като се появи и обвинение за .\r\nСега от ВАС уточняват, че \"Гунчев и Славов са участвали в законно организиран лов, проведен по Закона за лова и опазване на дивеча, като са представили необходимите  разрешителни за притежание и употреба  на ловно оръжие. В груповия лов са участвали лица без връзка с двамата съдии и които те не са познавали \", т.е. според ВАС Славов не е познавал Коев .  \"Съдиите от ВАС решават на свой доклад по над 200 дела годишно (в това число съдиите Светослав Славов и Николай Гунчев), отделно се произнасят по докладите на колегите си  в петчленни, седемчленни, смесени състави, както и по секретни дела. Участието на двамата магистрати в проведения по законовите правила групов лов няма отношение към правораздавателната им дейност\", казват още от ВАС. ", "date": "2019.05.23", "title": "ВАС отрича върховни съдии да са близки с Миню Стайков"}
{"url": "https://www.actualno.com/burgas/samo-v-burgas-mojesh-da-chetesh-dokato-sedish-vyrhu-kniga-news_751720.html", "text": "    Пейки във вид на разтворени книги , вече са част от в Бургас. На тях са написани стихове на емблематични поети, познати на поколения българи. Това са бургаските легенди и . Едната пейка е посветена на 50 години от рождението на Петя Дубарова, поетесата, чийто юбилей ще бъде отбелязван през цялата година с различни прояви. На пейката „отворена книга“ са написани творби на Христо Фотев, а рисунките са на бургаския художник Стоян Цанев.      „Трябва да почитаме много нашите автори. Бургас е дал много в поезията и на цялото културно наследство“, каза по повод откриването на артистичния кът Радовеста Стюърт.\r\nПейките се намират в близост до скулптурата на „Четящия човек“. Инициативата е на клуб „България за младите“ към ГЕРБ.       ", "date": "2019.05.23", "title": "Само в Бургас можеш да четеш докато седиш върху книга"}
{"url": "https://www.actualno.com/music/bg-radio-razdade-tazgodishnite-si-muzikalni-nagradi-news_751746.html", "text": "    Снощи в препълнената зала \"Колодрум\" на забележителна церемония в европейската столица на културата и на българската музика за 2019 - Пловдив,  се връчиха 17-тите Годишни Музикални Награди на БГ РАДИО 2019.      Церемонията официално откри Поли Генова със зашеметяващо спускане от тавана на залата в Пловдив. Освен изпълнението си на \"Героите\", Поли се включи и като водещ заедно с традиционния домакин на наградите - Рафи.\r\nТази година статуетката, която се определя от eкипа на БГ РАДИО – наградата \"Ана Мария Тонкова\" за БГ Вдъхновение - символ на изключителен принос и пример за всеотдайност към българската музика, бе връчена на Братя Аргирови.  Ето и останалите победители, избрани от слушателите на БГ РАДИО, гласували на сайта на медията през последния месец: БГ Песен – \"Чужди усмивки\" – Тото H\r\nБГ Текст – \"Чужди усмивки\" – текст: Тото H    БГ Албум – \"Нова страница\" – Михаела Филева\r\nБГ Изпълнител – Любо Киров\r\nБГ Изпълнителка – Мария Илиева БГ Дует/Вокална група – СкандаУ   БГ Група – Ку-Kу Бенд\r\nБГ Дебют – 4Magic\r\nБГ Видеоклип – \"Печат от моята душа\" – Миро, реж. Миро\r\nБГ Вдъхновител – Братя Аргирови\r\nБратя Аргирови представиха и нова песен заедно с Искрата и официално се заявиха като \"завърнали се\" на българската музикална сцена. На церемонията, на която се раждат бъдещите хитове, новите си песни представиха oще Ицо Хазарта, Михаела Маринова, DARA, РУШИ, Рафи, Трио Тринити, Любо Киров и Pavell Venci Venc, Миро и Койна Русева, Графа и NDOE.\r\nНа сцената на Годишни Музикални Награди на БГ РАДИО изпълнения имаха още 4Magic, Jeremy? и Кирил Маричков, Мария Илиева, Михаела Филева, Поли Генова, СкандаУ и още много любими бг звезди.\r\nВ бляскавата церемония участие взеха и популярни телевизионни лица и любимци на публиката – Стефан Илчев, Димитър Ковачев-Фънки, Богомил Грозев и Люси Дяковска, водещите на БГ РАДИО Симо, Богдана, Лора, Наско и Деси, Радина Думанян, Йоана Буковска-Давидова, кметовете на Благоевград и Пловдив Атанас Камбитов и Иван Тотев, Станислава Армутлиева, Йордан Йовчев, Мариян Станков-Мон Дьо, Ива Софиянска-Божкова, 101 Каба Гайди и хорът на ансамбъл Тракия.  ", "date": "2019.05.23", "title": "БГ РАДИО раздаде тазгодишните си музикални награди"}
{"url": "https://www.actualno.com/asia/sirijskata-armija-se-gotvi-za-shirokomashtabno-nastyplenie-v-idlib-news_751808.html", "text": "    Правителствената сирийска армия започна подготовка за широкомащабна военна операция по освобождението на северозападната провинция Идлиб. На контролираните от терористите територии се разпространяват листовки с призив към мирните жители да напуснат домовете си по време на бойните действия, предава специализираният портал „Военное обозрение“, цитиран от агенция \"Фокус\".      Както съобщава проправителственият сирийски вестник Al Watan, хеликоптери на армията на президента Башар Асад са започнали да разхвърлят листовки с призив към жителите да напуснат домовете си преди началото на широкомащабната операция по освобождаване на територията от терористи. Изданието не съобщава датата на началото на настъплението на сирийската армия.   Междувременно вече трети ден се водят ожесточени боеве между правителствената армия и джихадистите. На 22 май силите на Дамаск са отразили три масирани атаки на терористите, проведени от провинция Идлиб. Нападенията са били с използване на тежка бронетехника, реактивни системи за залпов огън (РСЗО), „джихад-мобили“ и самоубийци. Ожесточени боеве с използване на авиация са се водили и в сряда в района на град Кафр-Набуда.\r\nВ същото време Руското външно министерство съобщава, че САЩ са инициирали медийна кампания, в която обвиняват Москва и Дамаск, че бомбардират граждански обекти в провинция Идлиб, включително болници и училища. „Дезинформацията е пусната със санкцията на официалните власти на САЩ. Работата е в това, че на Вашингтон му е изгодно да запази неприкосновен така наречения идлибски териториален анклав“, се казва в съобщението на дипломатическото ведомство на Русия.   ", "date": "2019.05.23", "title": "Сирийската армия се готви за широкомащабно настъпление в Идлиб"}
{"url": "https://www.actualno.com/burgas/ekipna-lekarska-rabota-spasi-jivota-na-burgazlijka-s-insult-news_751684.html", "text": "    81-годишната жена от Бургас беше върната към живот с нов метод за лечение на инсулт. Злата Петканова е приета по спешност в УМБАЛ Бургас.      Благодарение на бързата реакция на лекарите и прилагането на метода тромболиза, жената вече е в стабилно състояние. Тромболизата е мотод чрез който се лекува исхемичен мозъчен инсулт. При него се прилага венозно вливане на медикамент, който разтваря тромба и по този начин съдът се отпушва.\r\nЗа сучая пациентката разказва: “Изведнъж кихнах. Опитах се да кажа нещо, но не мога! Нямам глас! Лявата ми ръка се схвана! Мъжът ми каза да легна да си почивам, обаче снахата реши да ходим до болницата. Случих на лекари и на снаха. Чувствам се много добре\".   Тромболизата, благодарение на която са излекувани и други пациенти, трябва да бъде извършена в първите три часа от инсулта. За нея е особено важно медиците да работят в екип, в който влизат различни специалисти. В случая заедно са работили екипи от Спешно отделение, Неврология, Образна диагностика и Реанимация.       ", "date": "2019.05.23", "title": "Екипна лекарска работа спаси живота на бургазлийка с инсулт"}
{"url": "https://www.actualno.com/balkani/belgrad-njama-da-sydi-prishtina-za-visokite-mita-news_751693.html", "text": "    Белград няма да започне дело срещу Прищина заради огромните мита за сръбски стоки, но бе решено да се използват контрамерки, които в момента се разглеждат, съобщава вестник \"Новости\", цитиран от МИА.      Според вестника сръбското правителство се е отказало от съд, защото Временна администрация на ООН в Косово (ЮНМИК) която е подписала Централноевропейско споразумение за свободна търговия от името на Косово (ЦЕФТА), бе обявена за ненадеждна, предаде БГНЕС.   \"В тази ситуация на Белград му остана само да съди Косово, а появата на \"Косово\"  като юридическо лице в международното право и по инициатива на нашата страна несъмнено може да се тълкува като признание за \"държавност \", заради което бе отхвърлена възможността за съд”, пише вестникът.\r\nКосово стана пълноправен член на ЦЕФТА през юли 2007 г., а споразумението за членство бе подписано от ЮНМИК от името на институциите в Прищина.   ", "date": "2019.05.23", "title": "Белград няма да съди Прищина за високите мита "}
{"url": "https://www.actualno.com/analysis/huawei-shte-pusne-svoja-operacionna-sistema-do-esenta-news_751727.html", "text": "    Китайският технологичен гигант Huawei разкрива, че може да пусне своя собствена операционна система за смартфони и лаптопи в Китай през есента, след като САЩ вкараха компанията в черния си списък, предаде AFP.      Международната версия на системата може да е готова във втората трета на 2020 г., казва Ричард Ю, ръководител на клиентският отдел на компанията.   Huawei все още се справя с от тази седмица и с частично да отреже устройствата на Huawei от своята операционна система Андроид, след като на търговията на американска технология с фирмата.\r\n„Днес ние все още разчитаме на Андроид на Google и Windows на Microsoft, заяви  Ю и добави, „но ние не можем да разчитаме на това. Huawei ще си подготви своя план Б , за да използваме наша собствена операционна система”.  Китайският ежедневник Global Times съобщи в понеделник, че платформата „ХонгМенг” бива тествана, за да замени системата Андроид.\r\n„Ние не искаме да правим това, но сме принудени от американското правителство. Мисля, че това ще бъде лоша новина не само за нас, но и за американските компании, понеже ние подкрепяме” американските бизнеси, каза Ю.\r\n„Не искаме да правим това, но нямаме друг избор”, добави той.       Спирането на достъпа до ъпдейтите на операционната система Android за смартфоните на китайския производител  може много бързо да усложни живота на потребителите на тези апарати, но най-вече да преначертаят в голяма степен пазара на мобилни технологии, анализира \"Франс прес\".\r\nHuawei, който е на второ място в света сред производителите на смартфони, продава десетки милиони апарати всяка година: близо 203 милиона общо през 2018 година, 150 милиона през 2017 година.\r\nТова сочат данните на консултантската компания Gartner. През първото тримесечие на 2019 година Huawei е запазил високи си темп на продажби с 59 милиона продадени апарата, според консултантската компания International Data Corporation -IDC, преследвайки световния номер 1 Samsung и оставяйки далеч след себе си третия в класацията Apple.\r\nВ краткосрочен план Huawei разполага с малко възможности. При сегашните мобилни устройства създаването на операционна система, която да замени Андроид, е сложно начинание.\r\nЗа бъдещите смартфони също ще е трудно да се намери алтернатива: единствената операционна система, която е достатъчно разпространена е IOS на Apple. Тя е достъпна изключително за айФоните.      Microsoft се опита да пусне мобилна версия на прочутия си Windows през 2010 година, която успя да предложи само при собствените си телефони Windows Phone. Тя обаче не можа да постигне успех и Microsoft изостави тази своя идея през 2017 година. ", "date": "2019.05.23", "title": "Huawei ще пусне своя операционна система до есента "}
{"url": "https://www.actualno.com/analysis/rusija-uvelichava-zlatnite-si-zapasi-ima-li-nesigurnost-v-svetovnata-ikonomika-news_751721.html", "text": "    Русия стана най-големия купувач на злато в света през първото тримесечие на 2019 г., предаде ТАСС.      По данни на Световния съвет за златото (WGC) от януари до март Русия се е сдобила на международните пазари с 55,3 тона злато и по този начин е увеличила запасите си до 2168 тона . Делът на златото в руските валутни резерви възлиза в момента на 18%.   Руската Централна банка постепенно увеличава покупките си на злато от 2014 г., когато бяха въведени първите международни санкции заради присъединяването на Крим към Руската федерация.\r\nРекордна бе 2018 г., когато Русия закупи 273,7 тона злато , докато всички централни банки в света купиха тогава 651 тона. През първото тримесечие на 2019 г. покупките на централните банки в света бяха 145,5 т., което е с 68% повече от миналата година.  Това показва, че и други се запасяват със злато повече от обичайното, което е признак за . Големи купувачи освен Русия са Казахстан, Катар, Китай, Колумбия, Турция и Еквадор.\r\nРусия е сред петте страни с най-големи златни запаси, но е далеч от САЩ, които притежават 8133 тона. За да ги настигне, Русия трябва да купува по 270 тона в продължение на 20 години. Общият световен запас злато в централните банки възлиза на 33 000 тона.   Засиленият интерес на Москва към златото се обяснява и със стремежа й да намали зависимостта си от долара в международната търговия . Тя го заменя освен с ценния метал също с евро и китайски юани .    Така доларовите й резерви спаднаха от 100 млрд. през 2017 г. на 13 млрд. през 2018 г. Въпреки това тя не може да се откаже напълно от долара, защото търговията с петрол и природен газ, които са нейни основни експортни стоки, обикновено е в долари. Цената на златото е относително стабилна въпреки засиления интерес на централните банки, защото техните покупки съставляват едва 10% от световната търговия. ", "date": "2019.05.23", "title": "Русия увеличава златните си запаси, има ли несигурност в световната икономика?"}
{"url": "https://www.actualno.com/balkani/imamoglu-erdogan-e-dal-milioni-turski-liri-za-sajta-na-obshtina-istanbul-news_751777.html", "text": "    Турският президент Реджеп Тайип Ердоган е похарчил 80 милиона турски лири (13 млн. долара) за уебсайта на община Истанбул за период от три години. Това твърди Екрем Имамоглу, който трябва да освободи поста кмет на Истанбул след решение на турските власти да анулират изборите от 31 март.      Припомняме, че кандидатът на опозицията Имамоглу спечели изборите в края на март с леко предимство пред кандидата на управляващата Партия на справедливостта и развитието (ПСР) Бинали Йълдъръм, но избирателната комисия реши да анулира гласуването, позовавайки се на нередности.   „Около 80 милиона лири са били отпуснати за интернет страницата на община Истанбул в продължение на три години. С тези пари можем да направим интернет страници на всички турски общини”, каза на пресконференция Имамоглу, цитиран от МИА.\r\nИмамоглу стартира предизборната си кампания за новите местни избори в Истанбул, които са насрочени за 23 юни, допълва още БГНЕС.   ", "date": "2019.05.23", "title": "Имамоглу: Ердоган е дал милиони турски лири за сайта на община Истанбул"}
{"url": "https://www.actualno.com/vraza/mito-orozov-fabrikantyt-na-fajtoni-ot-vraca-veche-ima-svoj-pametnik-news_751830.html", "text": "    Бюст-паметник на известния фабрикант на файтони в откриха днес във Враца. Паменикът е разположен в парковото пространство до храм„ Св.Николай“ в града.      При откриването му кметът на Враца Калин Каменов заяви: „За мен е голямо удоволствие да бъда кмет на град, който пази традициите и съхранява паметта на видните личности. Ние, като наследници на големия индустриалец Мито Орозов сме длъжни да го увековечим за нас и идните поколения“. Кметът изказа своята благодарност на общественика Христо Илиев, инициатор на изграждането на монумента.   Бюст паметникът бе официално открит от председателя на общинския съвет - Румен Антов, на събитието присъстваха още  заместник-кмета Петя Долапчиева, общественика Христо Илиев и  правнука на Мито Орозов –Петър Орозов. Приветствие и благодарност към дарителите отправиха и близки на индустриалеца.\r\nНегово Високопреосвещенство Врачански Митрополит Григорий отслужи водосвет, в съслужие с отци от епархията.  Паметникът бе изграден по повод 160 години от рождението на видния врачанин и е направен само за 100 дни.Средствата за построяването му са от дарения на частни лица и фирми. В знак на благодарност инициаторът за построяването му  Христо Илиев връчи грамоти на всички дарители. Цветя и венци от признателното поколение на Враца украсиха  монумента и почетоха паметта на бележития индустриалец на Враца. ", "date": "2019.05.23", "title": "Мито Орозов – фабрикантът на файтони от Враца вече има свой паметник"}
{"url": "https://www.actualno.com/varna/poreden-problem-sys-struvashtija-milioni-nov-varnenski-bulevard-vasil-levski-news_751805.html", "text": "    Земна маса се е срутила върху локално платно на струващия 113 млн. лева варненски булевард \"Васил Левски\" в района на ромския квартал \"Максуда\". По информация на bTV няма пострадали.      Къща буквално е провиснала на основите си и ако не се вземат моментални мерки, тя също ще пропадне.   Припомняме, че след първите по-сериозни валежи във Варна преди два дни, . Тогава стана ясно, че кметът Иван Портних и примиерът Бойко Борисов са пуснали предсрочно булеварда за движение, а той все още не е въведен в експлоатация.\r\nСлед бурята на 22 май, земна маса падна в района на мост, имаше пропаднал стълб за улично осветление и много наводнени участъци. Това се случи само няколко часа, след като премиерът Бойко Борисов беше на посещение в морската ни столица с акцент новия булевард.  След инцидента от община Варна обещаха, че всички проблеми ще бъдат отстранени за сметка на строителите и дейностите вече са в ход. ", "date": "2019.05.23", "title": "Пореден проблем със струващия милиони нов варненски булевард \"Васил Левски\" "}
{"url": "https://www.actualno.com/curious/vijte-bojko-borisov-kato-abiturient-snimki-news_751521.html", "text": "           Абитуриентската вечер на випуска е била в парк-хотел „Москва“.   На бала си бъдещият премиер отишъл с „Москвич“-а на баща си, а негова дама била съученичката му Елена Ранкова.\r\nВижте снимки на абитуриента Бойко Борисов:      ", "date": "2019.05.23", "title": "Вижте Бойко Борисов като абитуриент (СНИМКИ)"}
{"url": "https://www.actualno.com/actualno/naj-netyrpimoto-v-politika-bojko-borisov-news_751762.html", "text": "    Със сигурност всеки може да изброи какво точно го дразни в лидера на ГЕРБ, който години наред е премиер на България. Конкретно обаче Бойко Борисов отново се наби в главите на все още интересуващите се поне малко от политика български граждани от началото на тази седмица (20.05 – 24.05.2019) – така че имах възможност да си опресня какво точно не понасям в политическата му личност. За троловете специално подчертавам – политическата му личност, не физическите му качества. И така:       Извърта като пумпал Специално в за сутрешния блок на Нова телевизия Борисов така и не отговори на въпросите за жизнения стандарт в България. Не за състоянието на държавния бюджет, а за жизнения стандарт. Просто казано – за доходите на обикновените българи. Не отговаря на истински неудобните въпроси   В Нова телевизия за партийните субсидии много-много не го питаха Борисов. Но дори някой да се престраши – ето един пример, отговорите са в стил \"не съм виновен аз, комунистите и наследниците им бяха\". Вечният референ \"предишните бяха\" Директно преминаване от точка 2 в точка 3. За партийните субсидии БСП били виновни, те приели закона. Не стана ясно кой точно закон според Борисов – пълното му наименование. И кога е приет – след като не е той, би трябвало да знае. А може би Борисов може да обясни как така \" \" за по-големите с 6,5 млн. лева партийни субсидии годишно не се случи с размера на пенсиите или размера на обезщетенията за безработица? И кой всъщност има властта в България да променя законите?!     Кой ми нацапа гащите?! Извън политическите виновници, за неуспехите се намират и други. Например, когато говорим за нещо сериозно като качеството на направеното на и то само като един от многото примери за такива инфраструктурни постижения (ще има ли някога момент в който няма нито един ремонт на АМ \"Тракия\", вълничките по АМ \"Люлин\" ще се изгладят ли или да чакаме вятъра да спре да ги прави, и т.н. и т.н.), се минава към дълбоки умозаключения, че срещу природата нищо не може да се направи. На това може да повярва само човек, който не е запознат с големите (а и не само) пътища в Западна Европа. Бягството за конкретика Обещания като това да има в посока надолу Борисов е правил. Но никога не се ангажира с точен срок – кога точно? Има ли нужда да обяснявам какво възнамерява да прави човек, който обещава нещо, но не казва кога ще го изпълни?\r\nИ за да няма само сърдит плач с марка \"ГЕРБ\" (разбира се, че ще има), да уточня и какво не харесвам в официално най-големия му противник . Не харесвам, че тя всъщност не му е противник, а помощник. Последният страхотен пример е опитът Борисов да бъде вкаран в \"Апартаментгейт\" заради , при това в негов имот. Това е пример за дребнотемие и е лесно оборимо, но пък е отлична основа след това Борисов да припомня отново и отново как едикакво си било компромат срещу него, затова и всяка останала критика е компромат, макар изобщо да не е така. А за далеч по-важни неща - например дали прокуратурата няма да потърси има ли недекларирани доходи и смята ли г-н Борисов, че трябва това да се направи \"немедленно\", г-жа Нинова е доста \"разсеяна\" ...   Автор:   ", "date": "2019.05.23", "title": "Най-нетърпимото в политика Бойко Борисов"}
{"url": "https://www.actualno.com/politics/shefyt-na-policijata-v-montana-podade-ostavka-zaradi-razkritija-na-bsp-news_751761.html", "text": "    Шефът на полицията в Монтана е подал оставка след , информират социалистите.      Директорът на полицията за областта старши комисар е подал оставката си днес. Тя е приета и вече има издадена нова заповед за назначаването на нов полицейски ръководител.   От БСП обаче са категорични, че това се дължи на изнесените вчера от партията данни за неправомерна намеса на полицията там в изборния процес.\r\n\"Това е потвърждение, че МВР се използва за оказване на влияние върху изборите в полза на управляващите\", пишат от левицата.  Вчера от БСП оповестихме за подобни действия и на полицията във Видин, Лом и Враца. \"Очакваме и техните оставки\", пишат още от БСП.\r\nПрипомняме, вчера БСП се оплакаха от административен, полицейски и икономически натиск през последните седмици.   На пресконференция заместник-председателя на левицата Кирил Добрев заяви, че във Видин, Враца и Монтана полицейските служители били свикани и им било казано, че ще бъдат разформировани в други населени места, ако ГЕРБ не спечелят изборите.    Нещо повече - докато се лутали в издирването на убиеца от Костенец, полицаи все пак успели да издирят соцръководители и им изготвили предупредителни протоколи за изборите.\r\nМонтирана била камера за видеонаблюдение до клуб на БСП в Любимец. Служители на МВР плашели хората във Видин, а в Борован пък забранили поставянето на шатра с предизборна цел на червените. ", "date": "2019.05.23", "title": "Шефът на полицията в Монтана подаде оставка заради разкрития на БСП"}
{"url": "https://www.actualno.com/balkani/eksplozija-izbuhna-na-pazar-v-zagreb-news_751680.html", "text": "    Около 03:00 часа тази нощ избухна експлозия на пазар в хърватската столица Загреб, предадоха световните агенции, цитирани от БГНЕС.      От полицията в града уточниха, че \"няма пострадали при инцидента\", който е станал в квартал \"Гайнице\". Все още не са ясни причините за експлозията.   От взривната вълна са ощетени един магазин и един камион, който е бил паркиран край мястото на взрива. ", "date": "2019.05.23", "title": "Експлозия избухна на пазар в Загреб "}
{"url": "https://www.actualno.com/music/yalta-club-otkriva-gradinata-sys-sharam-news_751686.html", "text": "    Силната клуба програма на YALTA CLUB продължава през май месец с едната половинка на дуото Deep Dish. Неповторимият Sharam ще забавлява българската публика на 24 май в  Room 1 , а специално за събитието клубът отваря и лятната си градина. Българското участие в петък ще бъде в лицето на Liubo Ursiny .      Eдва ли има някой, който не е чувал за създателя на Yoshitoshi. През последните 20 години, Sharam се затвърди като истински иноватор в денс музика, благодарение на уникалния си стил, както и на разнообразния списък с постижения в световните класации. Продуцентът, който печели Грами през 2001 година, непрекъснато пресъздава своя стил и звучене, което се корени в убежденията му, че движение напред е възможно единствено чрез смесване на различни стилове и влияния. Това се вижда и в последните му два албума - показва връзката му с всички музикални влияния от кариерата му, докато връща артиста към техно корените му с над 80 минути изпълнени с оригинални парчета.\r\nВсеизвестно е, че Sharam е мастър на продукцията, но може да се спори, че присъствието му зад пулта е дори по-велико. Сетовете му са едно пътуване през звука със силен фокус върху качеството. От сцените на мащабни фестивали като BPM (Мексико) до емблематични клубове като Warung (Бразилия), той има способността да пленява тълпи с всякакви размери.\r\nДокато не е на път или в студиото, Sharam е начело на легендарния си лейбъл Yoshitoshi, който продължава да бъде значителна сила, след повече от две десетилетия музика. През 2017, DJ MAG го класира на 24-то място в класацията си „Топ 50 лейбъла на десетилетието“.  През 2019 година, той може да се похвали с много нов материал, който ще бъде издаден в чест на 25 годишнината на Yoshitoshi.  Новите му парчета и най-доброто от Sharam може да чуете на 24 май в YALTA CLUB.\r\nЗад пулта ще видим и дългогодишния резидент на YALTA CLUB и създател на партитата TAKEOVER, Liubo Ursiny. ", "date": "2019.05.23", "title": "YALTA CLUB открива градината със Sharam"}
{"url": "https://www.actualno.com/europe/holandski-ministyr-podade-ostavka-prikrival-prestyplenija-na-migranti-news_751828.html", "text": "    Холандският министър за миграцията Марк Харберс обяви, че подава оставка след остри критики за омаловажени статистики и пропуснати данни в доклад за сред кандидатите за убежище, предаде Reuters.      Министерството бе критикувано, че в доклада, който бе предоставен на парламента, леки нарушения като кражби от сергии се описват съвсем конкретно, докато тежки престъпления като сексуални нападения и убийства се вкарват в категория \"други\".   Много депутати повдигнаха въпроса дали пропуските в статистиките са неволна грешка или целенасочено решение.\r\nДепутатът и лидер на антиимигрантската Партия на свободата Герт Вилдерс обвини министерството, че \"замита под килима\" твърдения за тежки престъпления, извършени от хилядите кандидати за убежище в Холандия.  Харберс, който отговаряше за миграцията и даването на убежище, заяви, че поема политическата отговорност за грешната преценка на министерството си. Той същевременно увери, че пропускането на по-конкретни данни за тежки престъпления е \"напълно неволно\", съобщиха местни медии.\r\nВилдерс заяви, че оставката на Харберс е \"единственият правилен изход\". Тя идва броени дни преди изборите за Европейски парламент.    ", "date": "2019.05.23", "title": "Холандски министър подаде оставка, прикривал престъпления на мигранти"}
{"url": "https://www.actualno.com/haskovo/nov-punkt-za-protivogradova-zashtita-otkriha-v-haskovo-news_751750.html", "text": "    Нов пункт за противоградова защита бе открит днес в Хасково.      Новият команден център включва 27 нови ракетни площадки, разположени на територията на областта. Пунктът бе открит от земеделския министър Десислава Танева, предаде БГНЕС.   След опустошителните валежи в Свищовско земеделските стопани там настояват и техния район да бъде включен в обсега на противоградовата защита, но от Агенцията за борба с градушките на този етап смятат, че зоната не е заплашена от чести неблагоприятни метеорологични явления. ", "date": "2019.05.23", "title": "Нов пункт за противоградова защита откриха в Хасково"}
{"url": "https://www.actualno.com/cars/italianski-hotel-predlaga-pochivka-zad-volana-na-ferrari-news_751687.html", "text": "    Италианският хотел Il Salviatino, разположен в покрайнините на Флоренция, предлага на клиентите си тридневна програма Tuscany Full Throttle, част от която е пътуване с автомобил Ferrari. Пакетът е валиден до края на октомври, като струва 7590 евро за двама души. Партньор на Il Salviatino е фирмата Red Travel, която организира автомобилни пътешествия из Италия. В първия ден след наставянето му в хотела и обиколка на Флоренция на клиента се предлага запознанство с включените в програмата модели на Ferrari -  488 Pista, 488 Spider, California T, 458 Speciale или 458 Spider, като му се обясняват спецификите при управлението им. Сред това клиентът избира една от колите и тръгва на път. Маршрутът му включва посещение на винена изба Кианти, на средновековно селище, кафе-пауза и обяд в ресторант Badia di Coltibuono. След завръщането си в хотела участниците получават и 50-минутна спа-процедура. На втория ден клиентите преминават маршрута на легендарното състезание Mille Miglia, като могат и да посетят някои от най-големите забележителности на Сиена - Палацо Публико и Торе дел Манжа, след което да вечерят в един от най-добрите ресторанти на Флоренция.       ", "date": "2019.05.23", "title": "Италиански хотел предлага почивка зад волана на Ferrari"}
{"url": "https://www.actualno.com/society/ban-otreche-da-uchastva-v-symnitelna-proruska-iniciativa-news_751748.html", "text": "    Във връзка с разпространената в медиите фалшива новина, че БАН е партньор на \"Асамблея на народите от Евразия\"  (19-25 май 2019 г.) уточняваме, че Българката академия на науките не участва в тази инициатива. Това обявиха от БАН в официално писмо разпространено до медиите. От писмото не става ясно където точно е публикувана новината.      Припомняме, че от 19 до 26 май се провежда международната инициатива, която е подкрепена от важни държавни, стопански и духовни институции, начело с президента на републиката Румен Радев.   \"Асамблея на народите от Евразия\" се представя като международен съюз от неправителствени организации, създаден с цел да формира интеграционен модел на партньорство в цялото евразийско пространство. Върху основата на духовно-нравствени принципи, утвърждаващи мира.\r\nВ действителност обаче за никой не е тайна, че въпросната организация е част от кремълския проект за доминация на Москва в евразийското пространство, като противовес и конкурент на Европейския съюз, пише faktor.bg.   ", "date": "2019.05.23", "title": "БАН отрече да участва в съмнителна проруска инициатива"}
{"url": "https://www.actualno.com/europe/v-ukrajna-veche-iskat-ostavkata-na-zelenski-news_751759.html", "text": "    Петиция за оставката на президента на Украйна Володимир Зеленски е била регистрирана на интернет страницата на президентството, съобщават местните медии, цитирани от News.bg.      Тя е подкрепена вече от 4405 души от 25 000, които са необходими за разглеждането на петицията. Срокът за подписването на петицията е 90 дни.   \"Възползвайки се от липсата на смислени обещания към хората, вие започнахте да приписвате собствените си капризи на волята на хората. Неприемливо е положението, при което \"слугата на народа\" няма морални задължения пред своя народ, сформирани в изборния процес. Затова ние, народът на Украйна, настояваме за вашата незабавна оставка от длъжността президент на Украйна\", се изтъква в петицията.\r\nАвторите на петицията твърдят, че новият държавен глава \"всъщност няма подкрепата на 73% от избирателите\", а само е консолидирал протеста на украинците.  На 30 април Централната избирателна комисия на Украйна официално призна Зеленски за победител в президентските избори - във втория тур той спечели 73.22% от гласовете, докато опонентът му Петро Порошенко получи едва 24.45%.\r\nВ понеделник новият държавен глава на Украйна встъпи в длъжност и веднага обяви . Указът за това беше публикуван днес, с което започва изборният процес. Самият вот се очаква .   Ако по-рано изборите за Радата бяха планирани за октомври, сега украинските депутати ще имат около два месеца работа в настоящия състав.     ", "date": "2019.05.23", "title": "В Украйна вече искат оставката на Зеленски"}
{"url": "https://www.actualno.com/politics/volt-prizovava-glasuvajte-mashinno-za-da-ne-manipulirat-vota-vi-news_751745.html", "text": "    Призовавам всички да гласуват машинно. По този начин по-трудно се манипулират протоколите. Това заяви водачът на листата на Европейска партия Волт Настимир Ананиев в телевизионно интервю.      \"Искаме да призовем хората да излязат и да гласуват, всеки глас има значение. Според социолозите статуквото е разделено между \"близнаците\" ГЕРБ и БСП. Нашите социологически проучвания показват, че има хора, които ни харесват и ни подкрепят, но не са сигурни дали има смисъл да гласуват. Ние им казваме: \"Има смисъл! Прецакай статуквото! Гласувай за Волт с номер 6 в бюлетината\", заяви водачът на евролистата на Волт.   Ананиев призова и почиващите в Гърция този уикенд да гласуват в секциите, които са отворени в Солун, Кавала и Никити, тъй като всеки глас има значение.\r\nПо думите му Брекзит е показал, че ЕС има нужда от реформи, за да е силен на голямата световна сцена и да се противопостави на САЩ, Русия и Китай.  \"Европа трябва да бъде обединена, Европа трябва да бъде силна, Европа трябва да бъде федерална! Това ще помогне за повишаването на стандарта на живот и на българина!\", заяви Ананиев.\r\nПо думите му националистите в ЕС се заиграват със страховете на хората и по този начин трупат дивиденти. В България ги плашат с мигранти, а истината е, че бягащите от войната не искат да остават у нас, а целта им е Западна Европа. Той припомни, че националистите са в сегашния парламент и разочароваха с поведението си вътре.   Настимир Ананиев посочи, че листата на Волт е уникална за България, тъй като за първи път се използва европейското правило за равен брой мъже и жени, които се редуват от първото до последното място. Освен това за първи път сред кандидатите попада чужденец. Става въпрос за холандеца Дани Ван Сантен, който от 3 години живее и работи в София, а съвсем скоро ще се ожени за българската си приятелка.    \"Ние сме общоевропейска партия. Имаме организации във всички европейски държави, включително в Албания, Сърбия и Швейцария. Имаме 12 регистрирани партии и в 8 държави се явяваме на избори. Днес Волт се явява на изборите в Холандия и Великобритания.\", посочи Ананиев.\r\nЛидерът на партия Волт добави, че няма да закриват кампанията си за европейските избори и ще продължат с нея към местните избори. Волт ще се явява на всички избори, като целта е да се направи мрежа между общинските съветници, кметове и депутатите от всички държави в ЕС, които да работят заедно и по програмата и целите на Волт. ", "date": "2019.05.23", "title": "Волт призовава: Гласувайте машинно, за да не манипулират вота ви"}
{"url": "https://www.actualno.com/crime/zadyrjan-e-myjyt-prostreljal-bivshata-si-sypruga-v-shumen-news_751688.html", "text": "    Задържан е 31-годишният мъж, съпруга. Вчера около 05.10 часа в оперативната дежурна част на ОДМВР - Шумен е получен сигнал, че на път в индустриалната зона на град Шумен 31-годишен мъж от град Шумен е прострелял , която е на 26 години. Това съобщиха от ОДМВР - Шумен.      Жената е транспортирана от екип на центъра за спешна медицинска помощ в МБАЛ - Шумен, където е установено, че е с наранявания в главата зад лявото ухо. Извършена е оперативна интервенция. Настанена е за лечение без опасност за живота. В хода на първоначалните мероприятия е установено, че 31-годишният мъж е препречил пътя с управлявания от него лек автомобил „Опел“ на лек автомобил „Фолксваген“, в който е пътувала бившата му съпруга. След като е слязла от автомобила, 31-годишният мъж е произвел изстрели и е напуснал мястото на инцидента. По-късно е задържан в РУ - Разград.   При осъществените процесуално-следствени действия край автомагистрала „Хемус“ са намерени изхвърлените от него оръжието, с което е осъществено деянието (газов револвер преправен за стрелба със сачми) и мобилни телефони. Започнато е досъдебно производство. С постановление на прокурор от Окръжна прокуратура е задържан за срок до 72 часа и е приведен в сектор „Арести“ на ОСИН Шумен. ", "date": "2019.05.23", "title": "Задържан е мъжът, прострелял бившата си съпруга в Шумен"}
{"url": "https://www.actualno.com/curious/3-te-naj-zli-zodii-ne-gi-predizvikvaj-news_751706.html", "text": "    Това са ,  които имат доста зъл характер. Те могат да си отмъщават, могат и да нараняват, но само когато някой ги настъпи лошо. Ето кои са те:       Близнаци    Двете лица на Близнаците изобщо не са мит. Когато си мил и добър с тях, евентуално могат да ти отвърнат със същото. Настъпиш ли ги обаче по болното им място, по-добре отстъпи назад, защото те са готови за война. Първо, ще ти върнат всичко тъпкано. Второ, ще те накарат да си върнеш думите назад или да се извиниш. Трето, няма да го забравят до края на живота им. Влезеш ли веднъж в черния списък на Близнаците, оставаш там завинаги. И няма връщане назад. Тяхната зла същност ще се погрижи за това никога да не ги забравите.    Дева Девите са доста коварни. Гледаш ги милички и отзивчиви, но само някой да им запали фитила, гледай какво ще се случи след това. Като цяло те са много избухливи и се обиждат от всичко. Лошото е, че няма да разбереш кога и как си ги обидил. Но отмъщението няма да закъснее. Ще те залеят с помията си от обиди и грозни думи, а след това ще те изключат веднъж завинаги от живота си. И Девите не забравят кой какво им е причинил. За това не се опитвай да се сближиш с тях, след като вече веднъж си сгафил.         ", "date": "2019.05.23", "title": "3-те най-зли зодии... не ги предизвиквай"}
{"url": "https://www.actualno.com/politics/vmro-obvini-bnt-v-cenzura-i-diskriminacija-zaradi-klip-na-djambazki-news_751751.html", "text": "    Съгласно споразумение с БНТ ВМРО има право на безплатно еднократно излъчване на клип до 40 сек. в последния ден от кампанията – 24.05.2019 г., излъчен по реда на жребия на ЦИК. Това задължение от страна на \"Телевизията – майка\" няма да бъде изпълнено спрямо партия, която по всички социологически данни е трета или четвърта политическа сила на Евроизбори 2019.      Причините: Клипът не давал ясна заявка за коя политическа сила агитира! Клип, който е минал през юридическите отдели на ВМРО, БТВ, Нова ТВ, Канал 3, България 24, България ОН ЕР, ТВ Европа и още десетки сайтове и онлайн платформи, а и се излъчва вече от месец, не е комфортен за телевизията, която се издържа от българските избиратели.\r\nСпоред несъстоятелните тезиси на юридическия отдел на БНТ в заставката има логата на подкрепящите листата политически формации, които не са регистрирани за участие в ЦИК. Така е, действително не са, но това не им забранява да участват в предизборна агитация като активни участници, а и нещо повече ВМРО и формациите са подписали споразумения помежду си, чрез които са поели ангажименти за съвместна работа и партньорство в хода на кампанията.\r\nИ въпреки ясното гласово послание \"За ВМРО – БНД с номер 3 в бюлетината\", както и логото на ВМРО, а и логото на кампанията – българската шевица, номерът, под който се явява партията в интегралната бюлетина, който е избран след жребий на ЦИК и т.н., единствено и само Българската национална телевизия отказва излъчването на този клип.  Това за нас е проява на висша форма на наглост и юридически цинизъм. И питаме как юристите на БНТ четат законите на държавата – по поръчка или \"по тяхна преценка\", както те самите ни заявиха. И всъщност тук държим да подчертаем, че за нас не е водещ нашият казус и еднократното, макар и  гарантирано от споразумението излъчване. Това е политическа сегрегация.\r\nНие от ВМРО – БНД питаме кой и защо се изплаши от нас и от Ангел Джамбазки, че донесе от \"9 дола вода\", за да не пусне дори еднократно в ефира на БНТ клип на партия, която е в топ 4 за българските избиратели, които плащат заплатите, включително и на юридическия отдел на въпросната телевизия.\r\nПуснахме сигнали и до ЦИК, и до СЕМ. Надяваме се на реална и адекватна реакция от двата водещи органа.     ", "date": "2019.05.23", "title": "ВМРО обвини БНТ в цензура и дискриминация заради клип на Джамбазки"}
{"url": "https://www.actualno.com/games/biletite-za-koncerta-na-sting-pecheli-news_751685.html", "text": "    Миналата седмица да спечелите 2 билета за концерта на Стинг, който ще се проведе на 1 юни в зала \"Арена Армеец\". Единственото, което трябваше да направите, беше да отговорите правилно на въпроса: \"Как се казва тазгодишното европейско турне на Стинг?\"      Всеки, който е дал като отговор \"My songs\", участва в томболата ни. Днес на лотариен принцип беше изтеглен победителят. Неговото име е (вижте тегленето ). Честито на Невена!\r\nЩе очакваме да ни изпрати лично съобщение на страницата на Actualno.com до 28.05.2019 г., за да разбере как ще си получи наградата.   ", "date": "2019.05.23", "title": "Билетите за концерта на Стинг печели..."}
{"url": "https://www.actualno.com/starazagora/tri-trolejbusa-v-stara-zagora-shte-bydat-s-promenen-marshrut-za-24-maj-news_751698.html", "text": "    Заради празничното шествие по случай - Ден на българската просвета и култура и на славянската писменост, от община Стара Загора предупреждават, че в празничния ден в движението на обществения транспорт ще има промени.      Тролейбусите по линии ще се движат по : до ул. „Димчо Стаев“ движението ще се осъществява по обичайния маршрут по бул. „Цар Симеон Велики“, след това надясно по ул. „Димчо Стаев“, наляво по ул. „Генерал Гурко“ и обратно.\r\nНа ще бъде паркирането в рамките на в Стара Загора. В събота, 25 май, зоната ще е с обичайното си работно време от 8:.00 часа до 14:00 часа. ", "date": "2019.05.23", "title": "Три тролейбуса в Стара Загора ще бъдат с променен маршрут за 24 май"}
{"url": "https://www.actualno.com/sciencelogy/motorola-sys-seriozen-prinos-za-rekordnata-pechalba-na-lenovo-za-fiskalnata-20182019g-news_751714.html", "text": "    Motorola завършва фискалната 2018/2019 г. на печалба. Американският бранд регистрира второ поредно тримесечие с положителни резултати за първи път след придобиването от Lenovo през 2014 г. и за пореден път влезе в историята, като предложи на пазара първото  5G мобилно устройство - moto z3 с 5G Moto Mod.      Резултатите за годината са красноречиви - ръст на необложените приходи до $464 млн. долара на годишна база. Рекорден пазарен дял в Латинска Америка - 17,6%. В Северна Америка обемите изпреварват средните стойности за пазара с 59,2 пункта, а в Китай - със 185,8 пункта. И в останалата част на света с редица добри търговски ходове печалбата също беше значително подобрена, което е сигурна крачка напред към завръщане към устойчив растеж.\r\nСамо за последното тримесечие на фискалната 2018/2019 г. Motorola регистрира $146 млн. долара увеличение на необложените приходи спрямо същия период на миналата година, с 15,1% ръст на годишна база, което означава, че изпреварва средния ръст за цялата индустрия с 26,8 пункта.\r\nТова се дължи на целенасоченото фокусиране върху избрани, ключови пазари, конкурентното портфолио и политиката за стриктен контрол на разходите. Агресивното ценово позициониране на почти всички продукти също е част от оръжията на производителя. Пример за това е последният модел на компанията - . Той пристигна в България на цена от 599 лева, макар да притежава редица върхови характеристики като 48MP камера с режим за нощно снимане, 21:9 кино пропорция на дисплея, стъклен корпус и 4GB RAM и 128 GB памет. Само два дни след премиерата motorola one vision вече се предлага на от 549 лв, което го превръща в продукт без аналог в този ценови клас.   Това заяви на среща с журналисти в София през март вицепрезидентът и генерален мениджър на Motorola за Европа Антъни Барунас. Изглежда очакванията продажбите на смартфони от среден клас (на цена между 200 и 500 долара) да отбележат значителен двуцифрен ръст през предстоящата година започва да се сбъдва. За Motorola Motorola Mobility LLC беше придобита от Lenovo Group Holdings през 2015 г.  Всички продукти с марката Moto и Motorola са проектирани и произведени от Motorola Mobility, която е дъщерно дружество на Lenovo. Следете ни във и или ни посетете на .     За Lenovo Lenovo е $45-милиардна глобална компания, поставена в световната класация на Fortune 500 с визия да се превърне в лидер в сферата на интелигентната трансформация посредством умни устройства и инфраструктура, които осигуряват най-доброто потребителско изживяване. Портфолиото на Lenovo е едно от най-широките в света със свързани продукти, включително смартфони (Motorola), таблети, компютри (ThinkPad, Yoga, Lenovo Legion), работни станции, както и AR/VR устройства и умни решения за дома. Решенията от следващо поколение при центровете за данни на Lenovo (ThinkSystem и ThinkAgile) създават капацитета и компютърната мощ на връзките, които променят бизнеса и обществото. Lenovo работи, за да вдъхнови различното у всеки и да изгради бъдеще, базирано на по-интелигентните технологии, в което всеки преуспява. Присъединете се към нас в LinkedIn, следете ни във Facebook, Twitter (Lenovo Bulgaria), Instagram и Weibo или ни посетете на  ", "date": "2019.05.23", "title": "Motorola със сериозен принос за рекордната печалба на Lenovo за фискалната 2018/2019г."}
{"url": "https://www.actualno.com/curious/3-te-zodii-koito-shte-specheljat-ot-lotarijata-news_751704.html", "text": "    Парички, парички, как да ви спечелим всички!      Звездите са подготвили страхотни коледни подаръци и изненади за някои от в хороскопа. Големи печалби очакват 3 от зодиакалните знаци. Банкноти и чекове ще полетят към някои, които ще имат извънредно голям късмет!   Вижте, кои ще са най-големите късметлии! Зодия Рак   Определено ще трябва да почерпите! Не пестете и поканете най-важните за вас хора да споделят радостта ви! Съвсем неочаквано ще спечелите голяма награда, която направо ще ви пренесе в облаците от щастие. Бъде разумни и харчете с мярка, защото паричките ще дойдат бързо и лесно, но също толкова лесно и могат да изчезнат. Не се главозамайвайте от прекрасните новини, за да не се разочаровате. Важно е мислите трезво и да приемете късмета си реалистично.     Зодия Везни     Смятате, че нямате късмет? Не вярвайте на това! Рязко ще забогатеете и ще придобиете сериозни финанси. Звездите ви съветват да ги инвестирате по възможно най-мъдрия и практичен начин, за да можете да уредите живота си! Тези пари ще могат да направят чудеса за вас. Вие сте пресметливи и ще съумеете да организирате всичко, което сте желали много бързо. Всички ваши близки ще се радват заедно с вас и ще направите някого много щастлив.  ", "date": "2019.05.23", "title": "3-те зодии, които ще спечелят от ЛОТАРИЯТА"}
{"url": "https://www.actualno.com/politics/borisov-za-nova-godina-dogodina-trjabva-da-hodjat-do-belgrad-po-magistrala-news_751722.html", "text": "    „За Нова година-догодина трябва да ходят до Белград по магистрала. От Бургас, като тръгнат, до Белград, Мюнхен - не трябва да има светофар“. Това заяви министър-председателят , който инспектира началото на строителните дейности по модернизацията на 17 км от първокласния път I-8 Драгоман – Сливница. В участъка ще бъде изградено второ платно, а старото ще бъде реконструирано, с което отсечката ще стане с магистрален габарит. Той е част от автомагистрала „Европа“, която ще свързва София с ГКПП „Калотина“, съобщиха от правителствената пресслужба.       Инвестицията е за 117,3 млн. лв. и е от републиканския бюджет. Срокът за завършване на строителните работи е 2021 г., но призова изпълнителите да завършат отсечката до края на 2020 г. \r\nМинистър-председателят посочи и че са предвидени средства за разширение на ГКПП „Калотина“ заради притока на инвестиции в страната. Той подчерта, че се очаква засилване на тежкотоварния трафик през пропускателния пункт, което налага и разширяването на му.          ", "date": "2019.05.23", "title": "Борисов: За Нова година-догодина трябва да ходят до Белград по магистрала"}
{"url": "https://www.actualno.com/viewpoint/dokato-se-otkrivat-pytishta-se-zalichava-nasledstvoto-news_751243.html", "text": "    Културно-историческото наследство на Асеновград продължава да се разрушава, и то с все по-страшна сила. Докато министри и кметове \"си играят\" на избори и откриване на магистрали, българското постепенно и сигурно се заличава. Разбира се, че пътните артерии и инфраструктура са от изключително важно значение за развитието на населените места. Но за да ги има селата и градовете, не са достатъчни само хората, живеещи в тях. Ценно е да бъдат запазени и сградите, напомнящи на същите тези хора кои са.       Само на няколко километра от лъскавите пътища стои самотно и тъжно саморазрушаващото се първо класно училище в Асеновград - . От близо година асеновградчани алармират за състоянието на сградата, която е  в списъка с паметниците на културата на България. Многократно са подавани сигнали, дори се събираха и подписи в подкрепа да бъдат предприети спешни мерки за реставрация или поне укрепване на обекта.   Под претекст обаче, че имотът не е 100% общинска собственост, а и нищо не зависи от градската управа, тъй като всяко проектно предложение на такъв вид обект следва да бъде съгласувано с Националния институт за недвижимо културно наследство към Министерството на културата, ремонтът беше отлаган дълго време. Но когато министър-председателят \"на крака\" пред местната власт, същата вероятно дори не спомена, че съществува проблем, разрешаването на който уж зависи от държавата. С всеки изминал ден състоянието на Караалановото училище видимо се влошава.  Припомняме, че още през миналата година община Асеновград бе заложила 50 000 лева от собствени средства за укрепване на постройката. Към момента е обследван покривът. Огледът е показал, че не само покривната конструкция е за основен ремонт, а е необходимо цялостно укрепване и възстановяване на сградата. Но покривът не успя да дочака ремонтни дейности. Вече е тотално пропаднал. Срутил се е. А дали в този си вид сградата вече не представлява и опасност за преминаващите по тротоара пешеходци, или може би се чака точно това - да се самосрути, за да бъде откупено мястото и изградена нова и луксозна кооперация?\r\nПървата стъпка, касаеща реставрацията на националния паметник на културата, бе предприета от община Асеновград едва в края на януари тази година. Внесено е задание, за което вече близо пет месеца се очаква отговор. Но както един болен човек, нуждаещ се от трансплантация, може да не оцелее докато му бъде направена такава, така и културното наследство не само в Асеновград, а и в цяла България няма време за чакане.    Автор:       ", "date": "2019.05.23", "title": "Докато се откриват пътища, се заличава наследството"}
{"url": "https://www.actualno.com/music/svetovnoizvesten-cigular-pravi-podaryk-na-bylgarija-za-24-maj-news_751732.html", "text": "    Световнознаменитият холандски цигулар и диригент Андре Рийо, неслучайно носещ прозвището „Краля на валса” , вече 30 години обикаля света с оркестъра си „Йохан Щраус”. От Лисабон, през родния му Маастрихтдо Мексико, Япония и Австралия. В оркестъра му свирят музиканти от 35 националности, обединен от харизмата, енергията и вдъхновението на Андре.      За страните, в които изнася концерти, Андре Рийо има любопитството да търси най-любимата и емблематична музика за даден народ и публика. Той проучва, разпитва, допитва се до музиканти, подготвя се, за да направи на всяка сцена своето персонално обръщения към всяка аудитория. Известен е, че на концертите си винаги изпълнява някое местно произведение, която е дълбоко близко до душата на слушателите и предизвиква техните сълзи и аплодисменти.\r\nЗнаем, че в оркестъра на Рийо вече  23 години свири българката Кремена Минева. Дали от нея или от други източници, Андре открива, че 24 май – Деня на славянската писменост и култура, е най-ценният за българите празник. Той намира нотите на „Върви, народе възродени”, събира 60-членния си оркестър в студиото си в Маастрисхт и записва за нас най-бълграската песен. За изпълнението на „Върви, народе…” Рийо прави специален аранжимент, като дава по-значима роля на флейтата, която звучи в соло и се извисява над другите иструменти. Интересно е как чужденец усеща и разбира музиката, с която сме израстнали и е закодирана в гените ни по рождение.      Чуйте „Върви, народе възродени” в изпълнение на знаменития холандец и неговия оркестър! Андре Рийо идва отново в София за концертите си на 8 и 9 юни. Той е първият музикант, който в две поредни години изнася четири концерта в България в напълно разпродадена зала „Арена Армеец”. 22 000 зрители миналата година бяха свидетели на енергията и радостта, която подарява на публиката известният цигулар. Защото спектаклите на Андре са празник, великолепие, радост за духа и тържество на позитивизма! В момента се разпродават последниге билети за концерта му .     ", "date": "2019.05.23", "title": "Световноизвестен цигулар прави подарък на България за 24 май"}
{"url": "https://www.actualno.com/society/otvoreno-pismo-do-sotir-cacarov-i-bojko-borisov-v-tyrsene-na-pravosydie-news_751738.html", "text": "    В рамките на 22 май, публикува два материала ( и ) за личната история на г-н Иван Иванов и как всъщност тази история се отразява що се отнася до правомощията на прокуратурата. Конкретно - правомощието постановленията за привличане на обвиняем към отговорност да не може да се обжалват от обвиняемия пред съда, а само пред самата прокуратура. В следващите редове г-н Иванов излага своята история и своята версия, задава въпроси и настоява за последствия спрямо действия на конкретни служители на правосъдната система:      До г-н Сотир Цацаров, главен прокурор РБ\r\nДо Бойко Борисов, министър-председател на РБ  До българските граждани\r\nДо българските медии\r\nДо българските институции    До Европейската комисия\r\nДо Европейския съд по правата на човека\r\n \r\nОТВОРЕНО ПИСМО\r\nОт  Иван Иванов ,  гражданин на Република България   Пенсионер съм на възраст над 69 години, имам чисто съдебно минало, никога не съм бил обвиняем и не съм имал полицейска регистрация.\r\nНа 14 май 2019 г. председателят на Върховния касационен съд (ВКС) Лозан Панов алармира Президента и българското общество чрез медиите за това, че цитирам: \"Главният прокурор на България има правомощията и монопол да повдига на когото си поиска, когато си поиска и за каквото си поиска обвинение. Наред с това липсата на контрол върху неговата дейност го прави най-силната политическа личност\".\r\nЖертва съм именно на липсата на съдебен контрол върху тези правомощия и монопол на прокуратурата и престъпната им злоупотреба от прокурори и полицаи. Според мен е налице основателно предположение за корупция и явна доказана злоупотреба с власт.\r\nЗакона забранява задържането под стража на лице, ако няма Постановление на прокурора, или заповед на полицейски началник.\r\nПротивно на тази законна разпоредба, служители на Първо районно управление на МВР незаконно ме лишиха от свобода от 12 часа и 15 минути на 12 март 2019 г. до 16 часа на 13 март 2019 г. По време на задържането ми под стража бяха нарушени всички мои законни права: отказаха да ми назначат служебен адвокат, не ми разрешиха да подам жалба срещу задържането ми, отказаха ми преглед от лекар, незаконно ме задържаха в ареста в несъответни за здравословното ми състояние условия, не ми връчиха акта за задържането ми под стража. По-късно се оказа, че такъв акт няма, нито на прокурор, нито на началника на полицейското управление, тоест задържането ми под стража се оказа абсолютно незаконно.\r\nЗакона чл. 219 от Наказателно-процесуалния кодекс забранява привличането на едно лице като обвиняем, щом е доказано че не е извършил престъпление. Противно на тази законна разпоредба, на 13 март 2019 г. разследващ полицай Любомир Енчев от 1-во РУ на СДВР незаконно ме привлече в качество на обвиняем за това, че \"не съм плащал издръжка на низходящия си син Х.Д.Нинов през 2015-2016 г.\". От друга страна полицай Енчев вече е установил от Акта за раждане на това лице, че той не е мой „низходящ син“?! От Акта за раждане се вижда, че баща му е неизвестен и той носи друго бащино име \"Донков\" , и друга фамилия \"Нинов\" , които са различни от моите?! Щом не съм бил родител на \"низходящ син\" през 2015 - 2016 г. е невъзможно да съм извършил тогава престъплението \"неплащане на издръжка на сина си\". Гражданското състояние родство \"низходящ син\" се доказва единствено с валиден Акт за раждане според закона за гражданската регистрация и по никакъв друг начин.\r\nПривличането като обвиняем автоматично води до полицейска регистрация, при която ме фотографират, вземат ми отпечатъци, ДНК и други като на престъпник. По този начин незаконно се нарушава неприкосновеността на личността ми, накърнява се човешкото ми достойнство и се уронва доброто ми име.\r\nОсвен това полицай Енчев незаконно ме лиши от свобода с мярка за неотклонение \"подписка\". При мярката \"подписка\" не мога да напускам местоживеенето си без разрешение на разследващия орган, като така се ограничава незаконно свободата ми на местоживеене в България и чужбина. Прокурор Светломир Хиков от Софийска районна прокуратура осъществява ръководството и надзора на действията на полицай Енчев. Следователно той също носи отговорност за гореописаните незаконни деяния.\r\nОт 19 март досега до 21 май съм подал над 20 жалби срещу тези престъпни деяния на полицията и прокуратурата - до Младен Маринов - министър на вътрешните работи, до СДВР, лично до Главния прокурор, до Емилия Русинова – ръководител на Софийска градска прокуратура, до Радослав Димов - ръководител на Софийска районна прокуратура. Въпреки това до момента не са предприети никакви мерки за прекратяване на тези престъпления и наказване на виновните служители на МВР и прокуратурата. Законът изисква прокуратурата да се произнесе по жалбите ми в тридневен срок, а вече са минали 60 дни.\r\nВ отговора на жалбите ми прокуратурата е задължена от чл. 199 (2) от Наказателно процесуалния кодекс да посочи мотиви, в които точно да опише доказателството, в случая Акта за раждане на лицето Х.Д.Нинов , който доказва наличието на родствена връзка \"низходящ син\" между мен и него. В противен случай няма извършено престъпление поради липса на родствена връзка. Такъв е законът.  И тъй като Прокуратурата няма такова доказателство, тя не отговаря на жалбите ми. Така Прокуратурата може вечно да ме държи като обвиняем и да ме тормози. По този начин Прокуратурата злоупотребява с властта се и нарушава основните ми човешки права.\r\nИзводът е, че лицата извършили гореописаните незаконни деяния са осъществили състава на престъпление по служба по чл. 282 на Наказателния кодекс.\r\nЯвно незаконното лишаване от свобода и незаконното привличане на човек като обвиняем е нарушение на основните човешки права на българските граждани на свобода, сигурност, право на правосъдие, право на зачитане на личното им достойнство и правото им за ненамеса в личния им живот.\r\nЗа нарушаване на тези мои права държавата ми дължи обезщетение за времето на нарушаването им. Тоест виновните служители на Прокуратурата и Полицията, които са извършили тези деяния, както и тези, които не ги прекратяват вече 60 дни, причиняват умишлено вреди на държавата, които ще плащат данъкоплатците, тоест българския народ.\r\nНарушаването на тези основни права на човека е престъпление. Такива нарушения са разрешени само в неправовите фашистки държави.   Затова виновните лица трябва да бъдат незабавно уволнени.\r\nПрокуратурата и Полицията незаконно отказват да си изпълнят служебното си задължение да ми отговорят на поставените в жалбите ми въпроси. Затова съм принуден да се обърна с това Отворено писмо към Българските граждани, на които те служат, за да им поискат те отговорите.\r\nИскам господин Цацаров и господин Бойко Борисов  да отговорят публично на мен и на българските граждани на следните въпроси:\r\n1. Защо до момента не е образувано дисциплинарно и наказателно производство срещу виновните служители на Първо районно управление на МВР, които незаконно ме лишиха от свобода от 12 часа и 15 минути на 12 март 2019 г. до 16 часа на 13 март 2019 г., и защо досега те не са уволнени?\r\nНезаконното лишаване от свобода на човек е престъпление по чл. 142а на Наказателния кодекс и се наказва с лишаване от свобода до шест години.\r\n2. Защо съм привлечен като обвиняем за престъпление \"неплащане на издръжка на низходящ син Х.Д.Нинов , което явно е невъзможно да съм извършил, щом разследването вече е доказало, че нямам такова родство с това лице?\r\n3. Защо до момента не е образувано наказателно и дисциплинарно производство срещу лицата, които незаконно ме привлякоха като обвиняем и ограничиха свободата ми с мярка \"Подписка\" и ме унижиха като престъпник с незаконна полицейска регистрация?\r\nИскам г-н Сотир Цацаров и г-н Бойко Борисов да дадат отговори на гореописаните три въпроса, с които да докажат, че гореописаните деяния на Прокуратурата и Полицията са законни. Да кажат съвсем ясно дали разполагат с валиден Акт за раждане на Х.Д.Нинов , от който да се вижда, че през 2015-2016 г. съм бил негов законен родител - баща, и да покажат писмения Акт, с който законно съм задържан под стража.\r\nАко те не могат да сторят това, ако няма такива два Акта, искам да подадат оставка г-н Младен Маринов - министър на вътрешните работи, г-н Цацаров - главен прокурор, г-жа Емилия Русинова – ръководител на Софийска градска прокуратура и г-н Радослав Димов - ръководител на Софийска районна прокуратура.\r\nИскам също незабавно да бъде прекратено досъдебното производство ЗМ 814/ 2016 на Първо районно управление на СДВР, София по прокурорска преписка №  24848 / 2015 г. на Софийска районна прокуратура, която е водена срещу мен за гореописаното престъпление.\r\nСофия 21.05.2019 г.\t\t\t\t\tПодпис: /Иван Иванов / Забележка:   ", "date": "2019.05.23", "title": "Отворено писмо до Сотир Цацаров и Бойко Борисов - в търсене на правосъдие"}
{"url": "https://www.actualno.com/curious/koj-geroj-ot-igra-na-tronove-si-spored-zodijata-news_751739.html", "text": "    Сериалът, който държа на нокти хиляди души цели 8 години, може и да е свършил, но любовта към него остава. Чудили ли сте се някога, ако трябваше вие да участвате в , кой герой бихте били?      Оказва се, че астрологията има какво да каже по въпроса.    Овен може да бъде супер огнен и смел, така че Денерис е перфектният характер, който въплъщава този подвижен знак. Точно както тя е гладна за власт и ще поведе армията да направи това, което иска, такъв е и Овенът на бойното поле на живота.      Лоялен и любящ, Джейми е емблематичен Телец. Неговата упоритост и желанието да бъде верен на думата и интелекта, очарованието и стратегията, го води до няколко победи. Той е и класически романтик, готов да остане до край до своята любима. Близнаците са известни със своите двойни личности и способност да носят \"много лица\", описание, което напълно пасва на Аря. Адаптивна и логична, Аря знае как да играе добре играта. Човек на семейството, Джон Сноу олицетворява напълно представителите на зодия Рак.  С чувствително сърце, което той се опитва да прикрие, за да получи уважение от хората около него, Джон е един от най-големите герои от поредицата. Плюс това, той може да бъде мрачен на моменти, които тези, които контактуват с представители на тази зодия често, могат да разберат добре.      Лъвовете обичат да показват талантите си и бъдат герой, който е доста в съответствие с Бриен. Със златно сърце, жестока сила и желание да защитава онези, които обича, Бриен се гордее с пътя си като рицар. Винаги перфекционист, Самуел е напълно изобразен като Дева. \"Девите са известни със своя интелект, организация и силна способност да вършат нещата, които Самуел е направил през цялата епична поредица. Тази дама знае как да разтърси политическата игра. Нейната благородност и елегантност никога не са се колебали, а способността й да надхитри другите е подарък, благодарение на присъщото й разбиране на хората и това, което те искат. Тя е свързана с баланс и поддържане на мира с другите, което е най-голямата нужда на Везни.    Скорпионите обичат да отговарят буквално на всичко и могат да бъдат доста интензивни, подобно на Церсей. Но тя не е зла по своята същност, просто през целия си живот се е борила, за да получи уважение, въпреки непрекъснатия натиск. И не се забърквайте с нея, защото вероятно няма да спечелите. За Стрелецът най-важното е свободата. Той не обича да бъде вързан или задържан далеч от следващото си приключение. Тормунд започва нови преживявания без колебание и дори е готов да промени мнението си, докато израства.    Козирозите са амбициозни и нетърпеливи да се издигнат над другите, но те също могат да бъдат трудни за разбиране и понякога да са малко ледени. Но това не е непременно нещо лошо. Те просто ценят своята визия и завоевания като съществени за дългосрочния им растеж. Често се счита за \"гений\" на зодиака, тези, родени под знака на Водолей, имат уникалната способност да виждат в бъдещето и да четат умовете на хората около тях. Плюс това, Бран е малко емоционално откъснат, което е черта на този знак. Може да не сте на повече от 400 години, но ако сте Риби, притежавате повече Мелисаднре от колкото мислите. Последният знак на зодиака, Риби, обикновено показва характеристики на мъдрост и дълбочина, към които хората естествено се тълпят. ", "date": "2019.05.23", "title": "Кой герой от \"Игра на Тронове\" си според ЗОДИЯТА"}
{"url": "https://www.actualno.com/crime/poreden-incident-s-vlak-vze-jertva-kraj-sliven-news_751705.html", "text": "     Мъж е загинал, след като е бил блъснат от влак в землището на село Тополчане. Това съобщиха от ОДМВР - Сливен.       Пътнически влак, движещ се в посока Сливен, е ударил внезапно излязъл на релсите мъж, който е починал на място , се посочва в съобщението.   Сигналът за инцидента е подаден на 22 май в 22.20 часа. Съобщено е за блъснат мъж от влак, движещ се по направление Зимница – Сливен.\r\nИнцидентът е станал на километър 305+600 в землището на с. Тополчане.  Работи се по установяване самоличността на загиналия.\r\nОбразувано е досъдебно производство.    ", "date": "2019.05.23", "title": "Пореден инцидент с влак взе жертва край Сливен"}
{"url": "https://www.actualno.com/balkani/otnemat-deputatskija-mandat-na-nikola-gruevski-news_751662.html", "text": "    Седем месеца след като избяга в Унгария, парламентарната комисия по въпросите за мандатите в македонския парламент ще дебатира за отнемане на депутатското място на бившия премиер Никола Груевски.      Предложението за отнемане на мандата бе направено, след като той в продължение на повече от 6 месеца не е присъствал на нито едно заседание в парламента.   За да бъде прието предложението за отнемане на мандата е необходимо мнозинство от две трети в пленарна зала - поне 80 народни представители трябва да гласуват в подкрепа на предложението.\r\nПрипомняме, че Никола Груевски избяга от страната през месец ноември 2018 година, само няколко дни преди да влезе в ареста за излежаване на ефективна двегодишна присъда.  Властите в Будапеща дадоха политическо убежище на бившия македонски премиер в рекордно кратки срокове - само десетина дни, след като той подаде молба за получаване на статут на бежанец. ", "date": "2019.05.23", "title": "Отнемат депутатския мандат на Никола Груевски "}
{"url": "https://www.actualno.com/blagoevgrad/borisov-na-am-struma-blagodarja-za-razbiraneto-na-arheolozite-news_751765.html", "text": "    Министър-председателят Бойко Борисов инспектира завършения участък от лот 3.1 между Благоевград и отсечката преди бъдещия тунел „Железница“ на АМ „Струма“. Целта е улеснение на трафика и повишаване безопасността на движение за пътуващите към и от Гърция при предстоящите три почивни дни около Деня на българската просвета и култура и на славянската писменост 24 май и преди началото на активния летен сезон, съобщиха от правителствената пресслужба.      Премиерът Борисов благодари за разбирането от страна на археолозите за това, че археологическите находки, които бяха разкрити по трасето на магистралата край село Покровник, са преместени от трасето. „Ако не бяхме намерили общ език, това нямаше да стане. А сега за една минута минаваш отсечката“, каза Бойко Борисов. “Виждате колко много стени сме направили, за да се укрепят свлачищата. Не сме се отказали от магистралата, ние сме си дали проекта“, беше категоричен министър-председателят. Бойко Борисов припомни пред журналистите, че правителството продължава да работи за повишаването на доходите на българите, като са отпуснати средства за увеличаване на заплатите на учителите, военните, полицаите, медицинските сестри, за майките на деца с увреждания. „Тук българите трябва да си дадат сметка - дали да дадем няколко милиарда за 14 км отсечка, или да има магистрала от Видин до Струма. Считам, че е разумно да седнат и еколози, и инженери да се разберат“, подчерта още премиерът Борисов.   В 6,5-километровия участък от АМ „Струма“ са построени два виадукта, два селскостопански подлеза, два моста - над реките Логодашка и Струма, и един надлез. Положени са 127 хиляди тона асфалт, 70 хиляди тона циментова стабилизация, 200 хиляди кв. м. облицовка на откоси и 26 км. мантинела. С пускането на движението се избягва влизането в Благоевград и създаването на тапи в градските кръстовища, което ще спести време на пътуващите и ще разтовари града от сериозен трафик.\r\nАрхеологическите находки, които бяха разкрити по трасето на магистралата край село Покровник, са преместени. Прогнозната стойност на извършваните дейности по преместване и теренна консервация на археологическите ценности, както и изграждането на подпорна стена за отделянето им от трасето на автомагистралата е над 1,2 млн. лв. На следващ етап, извън компетенциите на АПИ, ще бъде изработването на интегрирана консервация на археологическия парк и проект за цялостното му експониране и социализация.   ", "date": "2019.05.23", "title": "Борисов на АМ \"Струма\": Благодаря за разбирането на археолозите"}
{"url": "https://www.actualno.com/haskovo/sled-44-godini-naj-goljamoto-selo-v-obshtina-ivajlovgrad-shte-ima-nov-vodoprovod-news_751717.html", "text": "    Започна изграждането на нов водопровод, в най-голямото село от община Ивайловград – село Свирачи.      „Не помня такава инвестиция да е правена в селото, откакто аз съм кмет. Водопроводът е строен през 1975 г. - силно остарял и амортизиран, с непрекъснати аварии, отварят се големи дупки, които затрудняват движението по главната улица” – сподели кметът на с. Свирачи, Т. Пехливанова.\r\nТова е и най-дългата улица. Водопроводът започва от началото на с. Свирачи и преминава по цялата дължина на главната улица, до края й. Общата дължина на водопровода, ведно със сградните отклонения е 1 365 л. м.\r\nОт общината припомнят, че за ремонтите на главните водопроводи през 2018/2019 г. са инвестирани общо 1 778 777.84 лв. като средствата са вложени в полагането на близо 4 447 м. нови водопроводи, разпределени, както следва:  - ул. „Орфей” – 286 912.00 лв. за 370 л.м;\r\n- ул. „Възрожденска” – 184 398.00 лв. за 505 л.м.\r\n- ул. „Иван Вазов” – 334 930.00 лв. за 325 л.м.    - ул. „Г.С.Раковски” – 292 596.00 лв. за 480 л.м.\r\n- ул. „Христо Ботев” – 235 858.00 лв. за 947 л.м.\r\n- ул. „Съединение” кв. Лъджа – 136 800.00 лв. за 455 л.м.\r\n- ул. „Армира” с. Свирачи – 306 983.84 лв. за 1365 л.м.\r\n„Знам, че тези първи седем проектирани водопровода са само началото и че има още много, много други да се правят… Но знам също така, че и единствен начин това да се случи е да се работи много, защото нищо не става даром или само на думи.“, посочи кметът на общината Диана Овччарова.   Всеки момент ще бъде обявявена нова процедура за проектиране на следващите водопроводи по улиците: Възрожденска, Любимец, Пейо Яворов, Яни Попов, Армира, Шести септември, Любен Каравелов. За улица Манастирска, в кв. Дружба също, защото макар и включена за финансиране по вече одобрен проект не можем да си позволим да полагаме нова настилка, без да сме сменили водопровода преди това, а за улица Славянска, също в кв. Лъджа - предвиждаме да бъде проектирана и изградена й канализация, все пак сме 21 век.\r\nПовредените главни водопроводи в града и в селата продължават да бъдат голямата ни болка. Повече от 50 години не е имало такава грижа за населението, както от местната, така и от държавната власт.\r\n„Разчитаме стабилността в държавата да се запази, за да могат и още проблеми да намерят своето решение, посочи в заключение Овчарова. ", "date": "2019.05.23", "title": "След 44 години най-голямото село в община Ивайловград ще има нов водопровод "}
{"url": "https://www.actualno.com/interview/vasil-gurov-demokratichna-bylgarija-prioriteti-sa-okolnata-sreda-pravosydieto-i-kulturata-news_751725.html", "text": "            Г-н Гюров, каква е мотивацията Ви да се включите в надпреварата за Европейския парламент? Аз участвам като независим кандидат и бях поканен да се присъединя към коалиция \"Демократична България\" от квотата на Зеленото движение. Работата, която вършат истинските \"зелени\"  през последните години, е от огромно значение за всички нас. Въпреки институциите и държавата, те не спират да се борят  в една недружелюбна медийна среда и продължават да поддържат надежда за опазването на българската природа. Те вдъхновяват и увличат с примера си и други. Доверието, което ми се гласува от такива хора, означава много за мен. Това е достатъчен мотив за поемане на такава отговорност. Ако станете евродепутат, кои са трите най-важни приоритета, които бихте защитавали?   Околна среда - опазването на българската природа като част от европейската.\r\nПравосъдие - общи европейски правораздавателни институции, гаранти за повече справедливост.\r\nКултура и образование - приемственост, многообразие и солидарност. С една дума - опазване на духовното лице и същността на Европа.     Темата \" \" отдавна е водеща в глобален мащаб, водеща е и за ЕС, от който България е част. Какво смятате, че може да направите повече по нея, ако сте евродепутат? Темата е отдавна водеща, но в едни други ширини... и понеже говорим за глобален мащаб, ще кажа, че това от което има нужда е мащабна образователна кампания по проблемите, особено на местно ниво. Това, за което трябва да се работи, е изготвяне на стратегия и поредица от мерки и инструменти за създаване на стимули за зелени икономики и опазване на околната среда. В това отношение сме длъжници на идващите поколения. Отдавна сме изпуснали всички срокове и място за отлагане няма. Извън климатичните промени, друга важна тема в ЕС, но не толкова популярна в България, е въпросът с авторските права. В края на сегашния си мандат ЕП прие новата , според която платформи като Google и YouTube трябва да подпишат лицензионни споразумения с музиканти, изпълнители, автори, издатели на новини и журналисти, за да използват творбите им, а платформите за споделяне ще трябва да инсталират филтри, за да попречат на потребителите да качват материали, защитени с авторски права. Какво е мнението Ви за тази директива, която беше утвърдена и от Европейския съвет? По темата за авторските права в последно време надделява здравият разум и авторите все повече биват защитавани адекватно. За съжаление, в случая с платформите монетата има и друга страна, когато говорим за директиви.    Представете си ситуация, когато под прикритието на добри намерения  някой се опитва да вкара недотам чисти  или обмислени текстове. Компании като Google имат неограничени възможности и могат както да лобират по вкарването на определени текстове, така и да организират мащабни кампании против приемането на други. По този повод е добре да не се прибързва с мнения и позиции, преди да се направи внимателен анализ на фактите свързани с даден казус.\r\nМного от директивите, както и други обобщаващи документи, са съставени от големи по обем текстове. В такива ситуации е възможно наред с  полезните текстове да се вмъкнат и такива, които противоречат на обществения интерес. Би било глупаво един такъв, недоизчистен от примеси документ, да се оценява само \"за\" или \"против\". Ето защо е необходимо да се провежда по-широк обществен дебат при изготвянето и утвърждаването на подобен тип документи.   Какво е мнението Ви за за бъдещето на ЕС, представени от Европейската комисия преди две години – подкрепяте ли някой от тях, ако подкрепяте – кой и защо, а ако не подкрепяте нито един, как виждате бъдещето на ЕС? 1. \"Европейският съюз се съсредоточава върху изпълнението на програмата си за положителни реформи\" - нямам какво да кажа освен, че звучи много общо и пожелателно.\r\n2. \"Остава само единният пазар -Европейският съюз постепенно се фокусира върху единния пазар\" - това е приемлив  сценарий, но ограничава възможностите за развитие ЕС.\r\n3. \"Тези, които искат да правят повече, правят повече. ЕС дава възможност на желаещите държави членки да правят повече заедно в определени области\" - дава повече свобода на действие и би донесъл повече позитиви. Това е сценарий, който определено подкрепям.\r\n4. \"Европейският съюз се съсредоточава върху постигането на повече и по-бързи резултати в избрани области на политиката, като прави по-малко в други области\" - най-много ми харесва и би могъл да работи в комбинация с третия и бих  го доразвил: При постигане на определените резултати в дадени области, след направени изводи и натрупани практики, да се пристъпи постепенно към разширяване на влиянието и в останалите.\r\n5. \"Правим много повече заедно. Държавите членки решават да правят много повече съвместно във всички области на политиката\". Този сценарий ми звучи по-трудно осъществим. Затова мисля, че подготовката за него трябва да протича поетапно. Смятате ли, че резултатът на европейските избори ще е решаващ за това ще има ли предсрочни избори? Резултатът на едни избори е, до голяма степен, следствие на политиката, водена от управляващите. Предсрочните избори също зависят от това. Така че: Да, смятам. Бихте ли се кандидатирали и за български депутат на следващите избори? Ако получа доверието на коалицията - да!  ", "date": "2019.05.23", "title": "Васил Гюров, \"Демократична България\": Приоритети са околната среда, правосъдието и културата"}
{"url": "https://www.actualno.com/politics/prokuror-geshev-predpochita-da-ne-govori-za-imotite-na-jena-si-i-dali-ima-vryzka-s-vaklin-news_751630.html", "text": "    Ръководителят на Специализираната прокуратура и зам.-главен прокурор Иван Гешев не желае да каже какво е имуществото на жената, с която съжителства - Детелина Ханчева. А въпросът какво всъщност притежава Ханчева стана актуален след , което показва имотна връзка на Ханчева с основния свидетел срещу бившата кметица на \"Младост\" Десислава Иванчева - Александър Ваклин.       В закона е дадена възможност Гешев да не разкрива информация за човека, с когото се намира във фактическо съжителство на съпружески начала, и той се възползва от нея , пише в. \" \".   Според излезлите данни, Ханчева е съдружник в \"Отеа\", където си партнира с \"М Консулт 95\", управлявано от Марио Кръковски. Последният е бил съдружник с Ваклин в \"МС Консулт 2004\" до 23 март 2018 година, по-малко от месец преди показната акция срещу Иванчева. Жената до Гешев е сключила и няколко имотни сделки с фирма, управлявана от Кръковски. Последната е от декември 2017 година, когато купува 0.89% идеални части от парцел в \"Зона Б17\" от \"МС Консулт 2010\".\r\nНа въпрос на \"Сега\" дали би оповестил имотите на Детелина Ханчева, за да се разсеят съмненията, Гешев беше категоричен, че е \"склонен във всеки един момент да изпълни законовите изисквания към себе си\". Той обаче не отрече, че действително Ханчева е де факто негова съпруга. \"Защо ми задавате този въпрос? Доколкото виждам, част от имуществото ѝ е обявено вече в някои вестници. Защо аз трябва да го обявявам?\", попита той. И определи информацията за връзката на Ханчева с Ваклин като компромат. \"В учебниците на КГБ и Държавна сигурност, запознати с тях твърдят (бел. ред. - ), че за добър компромат трябва, като го прочетеш, да се отвратиш от себе си. Аз съм прочел какво е написано в сайта , защото \"Фрогневс\" не го чета и не се отвратих от себе си, което значи, че компроматът не е добър . Само по времето на Сталин се е носила отговорност за действия на роднини, близки и т.н. Но дори и по това време не се е носила отговорност за хора, които не познаваш\", смята Гешев.  Попитан дали Ханчева е вписана в декларацията му в частта за конфликт на интереси, той заяви: \"А вие можете ли да работите с интернет? Отворете и ще видите. Достъпът е до всички\". При проверка се вижда, че Ханчева липсва в графата, въпреки че нейният бизнес може потенциално да постави Гешев в конфликт на интереси. ", "date": "2019.05.23", "title": "Прокурор Гешев предпочита да не говори за имотите на жена си и дали има връзка с Ваклин"}
{"url": "https://www.actualno.com/america/vulkanyt-popokatepel-v-meksiko-izhvyrli-stylb-ot-pepel-na-35-kilometra-news_751632.html", "text": "    Вулканът Попокатепел в Мексико изхвърли стълб от пепел на височина от 3,5 километра, съобщи националната служба за гражданска защита на Мексико, предаде БГНЕС. Това е поредна силна активност на вулкана в последната седмица.        След изхвърлянето на пепел, вулканът продължил своята дейност, изхвърляйки газове на височина 800 метра. Мексиканските власти предупреждават да не се правят опити хора да се приближат до вулкана.\r\nПопокатепел, чието име се превежда от ацтекски език като \"планина от дим\", се издига над морското равнище на 5,4 хиляди метра. Той отдавна е един от символите на Мексико.  В момента активността и емисиите на пепел от вулкана представляват допълнителна опасност поради скорошното замърсяване на атмосферата, зафиксирано миналата седмица над цялата долина на Мексико Сити. ", "date": "2019.05.23", "title": "Вулканът Попокатепел в Мексико изхвърли стълб от пепел на 3,5 километра "}
{"url": "https://www.actualno.com/sciencelogy/panasonic-spira-biznesa-si-s-huawei-news_751614.html", "text": "    Японският технологичен гигант Panasonic обяви, че прекратява бизнеса с Huawei след като САЩ де факто забрани на Huawei да ползва американски продукти заради опасения за сигурността, предаде БГНЕС.      \"Прекратяваме всички бизнес сделки с Huawei и неговите 68 филиала..., които са обект на забрана от правителството на САЩ\", каза говорителят на Panasonic Джо Флин. \"Вчера беше издадена вътрешна инструкция за пълно прилагане на това правило\", добави той.   Флин каза, че бизнесът на Panasonic с Huawei включва доставката на \"електронни части\", но отказа да предостави допълнителни подробности.\r\nСъобщението идва след като мобилните оператори в Япония и Великобритания обявиха, че ще отложат пускането на смартфони на Huawei на пазара. Британският телекомуникационен гигант EE също заяви, че ще преустанови използването на оборудване на Huawei в най-чувствителните \"основни\" елементи на своята мрежова инфраструктура.  Действията следват решението на американския президент Доналд Тръмп да да доставят на Huawei и филиалите му критични компоненти, позовавайки се на съображения за сигурност. Американските власти обаче издадоха на забраната за сътрудничество с Huawei, за да може да бъдат уредени гладко отношенията на американските компании с китайската фирма. ", "date": "2019.05.23", "title": "Panasonic спира бизнеса си с Huawei"}
{"url": "https://www.actualno.com/balkani/bylgarija-i-severna-makedonija-shte-pochetat-zaedno-kiril-i-metodij-v-rim-news_751691.html", "text": "    Българска и северномакедонска делегация заедно ще почетат делото на славянските просветители Св. Св. Кирил и Методий в Рим, предава скопското електронно издание „Плюс инфо“, цитирано от агенция \"Фокус\".      Според новосъздадената традиция и съгласно утвърдената програма в петък в Рим делегациите на Северна Македония и България ще поставят цветя пред плочата на Северна Македония в чест на свети Кирил в базиликата \"Санта Мария Маджоре\", а след това ще вземат участие в литургията в църквата \"Св. Павел Ала Регола\".   Вечерта северномакедонската делегация ще присъства на прием в българската резиденция в Рим, след което всички гости ще посетят културно-художествена програма, организирана от Министерството на културата, с участието на музикални артисти Весна Гиновска Илкова и Дино Имери.\r\nДържавната делегация на Северна Македония в Рим се оглавява от председателя на парламента Талат Джафери.   ", "date": "2019.05.23", "title": "България и Северна Македония ще почетат заедно Кирил и Методий в Рим"}
{"url": "https://www.actualno.com/interest/parazitite-koito-prevryshtat-jertvite-si-v-zombita-news_751602.html", "text": "    Паразитните нематоди, проникващи в тялото на бръмбарите-рогачи, правят тези насекоми апатични и пасивни, притъпяват инстинктите им и \"помагат\" на хищниците да ги изядат. Описанието на тези \"невидими кукловоди\" е публикувано в списание PLoS One, предаде БГНЕС.      \"Ние показахме, че дори и паразитът да не убие временния си гостоприемник, той значително намалява неговата способност или склонност към самозащита и към отблъскване на атаките на конкурентите. Нито едно животно не би искало да загуби способността си да се защитава в момент, когато бъде атакувано от хищник\", казва Андрю Дейвис от Университета в Джорджия.   През последните години биолозите са открили десетки примери, че паразитите могат директно да контролират поведението на \"домакините си\". Например LdMNPV вирусът кара гъсениците да се изкачват до върховете на дърветата и да се превръщат във \"вирусна бомба\". Котешкият паразит Toxoplasma е в състояние да \"препрограмира\" съзнанието на хората и мишките, като прави първите склонни към самоубийство, а вторите - безстрашни.\r\nНай-развиващият се и интересен пример за такива паразити \"кукловоди\" са гъби от рода Ophiocordyceps, засягащи мравки, живеещи в тропическите гори на Южна и Централна Америка. Когато тази \"зомби\" гъбичка влезе в телата им, тя радикално променя поведението на насекомото, като го заставя да се прикрепя към клоните и листата на дърветата над мравуняка и над пътеките, по които обитателите му търсят храна в гората.  По-нататъшни наблюдения върху поведението на заразените мравки и самите гъби показват, че Ophiocordyceps действа изключително селективно, като изпробва мозъка им за съвместимост преди \"зомбификацията\". Ако тези гъби сами по себе си не страдат от паразити, те лесно и много бързо могат да унищожат почти всички колонии на мравки в Новия свят.\r\nДейвис и колегите му са открили друг любопитен пример за това как един паразит може да контролира или просто да повлияе на поведението на своя домакин, наблюдавайки живота на няколкостотин бръмбари от вида Odontotaenius disjunctus. Тези насекоми се срещат навсякъде в горите на Съединените щати, където живеят в изгнили храсталаци, пънове и други фрагменти от разлагаща се дървесина. Като правило, въпросните насекоми живеят в доста големи колонии, активно общуват със своите себеподобни, като използват сложна система от сигнали, предупреждавайки ги за нападения от хищници или други събития, използвайки почукване.   Тези бръмбари, както е отбелязано от Дейвис, много често стават жертви на паразитни червеи нематоди от вида Chondronema passali, хиляди от които могат да живеят в коремната кухина на стози бръмбар. Въпросните паразити, за разлика от зомби-гъбите при мравките или вируса на гъсеницата, не убиват насекомите и не ги лишават от способността им да се възпроизвеждат и като цяло почти не се проявяват.    Учените се интересуват дали тези червеи по някакъв начин могат да повлияят на поведението на бръмбарите и да манипулират техните действия. За да проверят тази идея, те отгледали няколкостотин здрави бръмбари-рогачи, заразили някои от тях с нематоди и започнали да следят живота им. Понякога Дейвис и колегите му имитирали нападения от хищници, бутайки или щипвайки бръмбарите с пинсети. Биолозите наблюдавали как работата на техните тела се променя по време на подобна стресова ситуация и сравнили тези изследвания с това, което се случва със здрави бръмбари.\r\nОказало се, че когато се появи заплаха за живота им, носителите на червеите ѝ се съпротивлявали много по-малко активно, по-рядко се опитвали да избягат от пинсетите или да атакуват, но в същото време излъчвали сигнал за опасност. С други думи, появата на паразити оказва значително влияние върху поведението на бръмбарите, което ги прави по-пасивни и податливи на атаки от хищници.\r\nЗащо червеите правят това? Както предполагат учените, такова \"препрограмиране\" кара бръмбарите да изразходват по-малко енергия в нормални и критични ситуации, позволявайки на нематодите да извличат повече хранителни вещества от тях.   Дейвис вярва, че други паразити могат да повлияят поведението на жертвите си по подобен начин, променяйки начина, по който те реагират на стреса и други стимули. Това може да обясни защо много други живи същества умират много по-често, ако в тях проникнат паразити, заключават учените. ", "date": "2019.05.23", "title": "Паразитите, които превръщат жертвите си в зомбита"}
{"url": "https://www.actualno.com/business/dyrjavata-otdelja-1-mln-leva-za-izkupuvaneto-na-chastni-gori-news_751752.html", "text": "    Държавата ще отдели 1 млн. лева, за да поднови изкупуването на частни гори. Това каза пред БНР лесовъдът Георги Костов, който е съветник на земеделския министър и бивш зам.-министър на земеделието с ресор „Гори“.      В България има близо 2 млн. парцела , които се управляват неефективно, а голяма част от собствениците дори не знаят къде се намира собствеността им. „Идеята е държавата да подпомогне тези собственици. От една страна, като им изкупи парцелите и те получат средствата, които представлява тази гора, а от друга страна, да осигури устойчивото правилно управление“, каза Костов.   Експертът посочи още, че към пилотния проект за , реализиран преди 2 години, е имало огромен интерес, а средната цена, на която държавата е купувала, е била 580 лева на декар.\r\n„Основната идея е, че дребните собственици на гори нямат възможността да стопанисват и да управляват тази своя собственост устойчиво, което е много важно, когато се говори за гори“, коментира Костов и допълни: „В горската наука е доказано, че има минимални площи, от които нататък управлението става неефективно. Минималната площ обикновено е над 50 хектара, това е и ценният размер на горите в частната собственост в Западна Европа. У нас имаме над 2,5 млн. собственици на около 1,9 млн. парцела малки частни гори от по няколко декара, които са разкъсани. Често пъти самите малки парцели формират общи масиви, но собствениците не се познават. Често пъти самите собственици не знаят, че са собственици, тъй като това са наследствени имоти след реституцията през 1997 г. и поради тази причина управлението на тези имоти не е устойчиво“, поясни още Георги Костов.   ", "date": "2019.05.23", "title": "Държавата отделя 1 млн. лева за изкупуването на частни гори"}
{"url": "https://www.actualno.com/politics/borisov-po-nova-ne-be-shte-slushate-i-vie-njama-samo-da-me-pitate-gluposti-news_751653.html", "text": "    Те ги изместиха малко по-рано, но пак има още време. Така премиерът Бойко Борисов отговори на въпрос какво става с аферата \"Костинброд 2\". Той отрече, че е застраховка говоренето за \"Костинброд 2\" и определи, че \"те се занимават само с това\".      \"Ма с това ли се занимавате\" – така Борисов реагира на въпрос на Нова телевизия относно евентуално . \"Там, това което е оградено, беше прасето, кокошките, зайчарника\", добави лидерът на ГЕРБ. По думите му, ставало въпрос за една стая, която още по времето на Николай Бареков като лице на ТВ7 била снимана, дори с дрон. Това е пристройка, която е част от декларираното ми като имот в декларацията пред Антикорупционната комисия (КПКОНПИ), а тази пристройка Борисов използвал, за да посреща хора.   Премиерът не позволи уточняващи въпроси и обясни, че заменката, за която говори БСП – с братовчед му Радослав , имало данъчна проверка по времето на последния мандат, в който социалистите управлявали т.е. кабинета \"Орешарски\", като инспекторите дори проверявали пода и той не бил от махагон, както се било твърдяло. В крайна сметка стана ясно, че заменка имало, извършена от Радослав Иванов, но на 12.10.2006, когато общинският съвет бил доминиран от БСП. \" Мъжът на г-жа Нинова работи в \"Лукойл\" – значи като се вдигне цената на горивата, той е виновен по същата логика \", подчерта Борисов, който счита, че \"падението на тези женици вече е голямо. Иначе не са лоши жени сигурно, но тая омраза откъде им се яви\". И обърна разговора в посока защо БСП връщало имоти – връща, защото било взето. Тази партия ли ще иска справедливост, възмути се лидерът на ГЕРБ.\r\nПо въпроса с и , Борисов отвърна, че всички познават замесените хора – \"да ходят да си ги намерят\". Премиерът се върна и на , като се заяде, че Нова телевизия също го анонсирала и не призна, че анонсът \"Компромат ли е новината, че Бойко Борисов има остров в Гърция\". Припомняме, че по това време предаване на Милен Цветков, анонсът за което беше именно темата с гръцкия остров. Когато Бойко Борисов прави нещо, той почва от гола поляна, подчерта премиерът. \"Живял съм и ще умра в тази къща в Банкя\", каза Борисов и поиска да го заплюят, ако нещата се развият другояче.  По темата \"Апартаментгейт\" Бойко Борисов заяви, че никога не е подозирал, че е възможно Цветан Цветанов, Цецка Цачева, Вежди Рашидов и т.н. да са направили такова нещо. В България медиите са първата власт, не четвъртата, е тезата на Борисов. На въпрос дали може да има още оставки и само това ли е решението на проблема, отговорът беше: \"Всичко, което е взето неправомерно, се връща\".\r\nПо въпроса къде е Цветан Цветанов , който още се води номинално ръководител на предизборния щаб на ГЕРБ, Борисов беше категоричен – изтеглил го е назад и след фразата му в \"Панорама”, че нямало кой да го накаже, за да осъзнае какво е положението.\r\nБорисов заговори и за избора на Лаура Кьовеши за европейски парламент, като заяви, че социалистите са блокирали избора ѝ. Многократно в предизборните си изказвания лидерът на БСП изрази подкрепа за Кьовеши. \"Ще подкрепим тези, които ни подкрепят Агенцията за труда (бел. ред. – )\", обобщи премиерът по темата с предварителните сондажи за бъдещото на най-важните постове в европейските институции – председателят на Европейската комисия, председателят на Европейския парламент, председателят на Европейската централна банка и върховния представител на външната политика на ЕС. А по темата с общите български позиции в ЕС, Борисов не пропусна да захапе \"Демократична България\" и ги определи като \"помагачите на комунистите\", които не дошли на работа, припомняйки как не се яви на гласуването в комисия по пакет \"Мобилност\".       Уникално или не, Борисов вече заговори, че е докарал \"от 5 до 10 млрд. куб. метра\" газ по интерконектора с Гърция, но от 3 до 5 млрд. куб. метра – евентуално увеличение зависи от изграждане на допълнителни компресорни станции, за което още няма яснота.\r\nНа въпроса за жизнения стандарт – че като статистика разходите на българите, на домакинствата, са повече от приходите, премиерът всъщност не отговори , като обърна темата за държавния бюджет и как БСП като е на власт, той бил на дефицит и колко пари са дадени за хората с увреждания, инфраструктура, военни, полиция, учители. А по въпроса с идеята за минимална европейска заплата, Борисов коментира как \"бедните българи\" на празник отивали в Гърция. Минималната работна заплата никога няма да стигне – въпросът е да създаваме повече индустрия, да се вдигат заплатите, уточни премиерът, според който \"тези, които работят най-много, са най-богати\".  А по въпроса с неговите лични доходи , министър-председателят каза, че транспортът ми е безплатен, стигат ми парите. Чак тук кандидат номер едно за евроизборите Мария Габриел успя да каже нещо и уточни, че единна ставка за Европа е немислима, а трябва да се създават условия за заетост, като даде пример с IT сектора.\r\nПопитан относно новият булевард във Варна и как още при първия голям дъжд, отговорът беше: \"Качеството е отлично\" и че срещу природата не може да се направи нищо. . И шокира с твърдението, че сегашният главен прокурор Сотир Цацаров брани БСП , а БСП си избирала главния прокурор по принцип. Блиц въпроси       На краткия въпрос какво е Европа за него, Борисов отговори, че това е най-доброто място за живеене. Като политик извън ГЕРБ, на който се възхищава, премиерът посочи зам.-председателят на ВМРО Ангел Джамбазки.\r\nИнтересен отговор даде Борисов на въпроса има ли порок: \"Това, че на дърти години почнах да пуша, но ще го ликвидирам. \". Нямам най-добър приятел, продължи премиерът и каза, че през миналото лято не е почивал заради европредседателството и форматът 16+1 с Китай.\r\nНяма да ми стигне времето да кажа с какво се гордея, добави министър-председателят. Срамувам се от това, което направихме през последния месец с тези глупости, но съм убеден, че няма повече да се повтори – човешко е да се сгреши, човешко е да се прости, заяви Борисов, без да назовава пряко скандала \"Апартаментгейт\". За последно Борисов плакал, когато майка му починала. Ползвам асансьор в Министерски съвет, \"у нас немам\", уточни премиерът. Живея с децата. По принцип Станишев, лидерът на ПЕС, е много важен човек след неделя – защото трябва да се водят преговори за излъчване на четирите големи (председателите на ЕК, ЕП, ЕЦБ и външният министър на ЕС). ", "date": "2019.05.23", "title": "Борисов по Нова: Не бе, ще слушате и вие – няма само да ме питате глупости"}
{"url": "https://www.actualno.com/society/abiturienti-shofiraneto-oznachava-otgovornost-news_751719.html", "text": "     Дни преди началото на дългоочакваните абитуриентски партита алкохолната индустрия, държавата и част от най-добрите актьори на България излизат с призив срещу шофирането в нетрезво състояние сред най-рисковата група – начинаещите и бъдещи шофьори.        - обръщат се към абитуриентите стендъп комиците от група „Нема К‘во“. Калин, Венсан и Жорони са част от социалния проект на алкохолния производител Перно Рикар България „ШОФИРАНЕ=ОТГОВОРНОСТ”. Модулът е насочен към учениците от 11 и 12 клас, които са придобили документ за правоуправление на автомобил или това им предстои скоро.\r\nКампанията стартира през 2015/2016 учебна година и с всяка изминала успехът й става все по-забележителен. За целите й е създаден специално 17-минутен късометражен филм \"Моментът никога не е само един\" с участието на редица звездни актьори - Александър Сано, Силвия Петкова, Филипа Балдева и Силвестър Силвестров. Режисьор е легендарният Зоран Петровски, а сценарист е Георги Иванов, работил по някои от най-впечатляващите български сериали. Но кампанията далеч не е обединение единствено между бизнес и популярни лица. От следващия сезон партньор ще бъде и Министерство на образованието, а от самото начало проектът се радва на безусловната подкрепа на Асоциация Родители, Българска асоциация на пострадали при катастрофи, СБА и МВР, дирекция „Пътна Полиция“.\r\n„Да пиеш и да тръгнеш да шофираш е като да стоиш пред замръзнало езеро и да скочиш в него! Безсмислено, тъпо и води до сериозни травми! Бъдете разумни, защото най-доброто в живота предстои!“ – съветва бъдещите и млади шофьори Ники Станоев.  Актьорът, е един от посланиците на „ШОФИРАНЕ=ОТГОВОРНОСТ”, заедно с група „Нема К‘во“, Александър Сано и Силвия Петкова. Тази учебна година, за пореден път, именно те изминаха стотици километри, за да се срещнат лице в лице с учениците в едни от най-активните училища в страната – Разград, София, Етрополе, Горна Малина, Златица, Червен бряг, Мездра. С тях актьорите говориха за превенцията на един от най-наболелите проблеми в този период на годината - баловете, когато рискът от пътни произшествия в следствие на употребата на алкохол значително се увеличава. Броят проведени часове по темата за 2018/2019 учебна година е 400, а общият брой на запознатите с проблема ученици от началото на кампанията преди четири години е почти 20 000. - призовава Силвия Петкова. категоричен е Александър Сано.    Повече информация за програмата може да откриете на  ", "date": "2019.05.23", "title": "Абитуриенти, шофирането означава отговорност!"}
{"url": "https://www.actualno.com/balkani/dynchila-ne-me-e-strah-da-izgubja-posta-si-news_751755.html", "text": "    След като ръководителят на управляващата Социалдемократическа партия – Ливиу Драгня изпрати предупреждение до премиера Виорика Дънчила, тя каза по време на визитата си в Бакау, че не е уплашена от това да изгуби работата си. „Винаги когато приемаш даден пост знаеш, че ще дойде деня, в който трябва да го напуснеш”, каза Дънчила.      „Не съм уплашена. Винаги трябва да приемаш поста си със знанието, че ще дойде един ден, в който ще трябва да се откажеш от него, но когато напускаш трябва да си сигурен, че си направил правилното нещо”, каза румънският премиер, предаде БГНЕС.   Дънчила също така добави, че намира за нормално партията да наблюдава дейностите в правителството.\r\n„Ние сме политическо правителство - имаме одобрението на партията и подкрепата на председателя, и е нормално да бъдем наблюдавани. Мисля, че постигането на 79% от управляващата програма е добро нещо и ще бъде одобрено от партията. Нормално е да имаме план, да имаме цели и крайни срокове”, заяви Дънчила.  В интервю за Адеварул лайв, председателят на социалдемократическата партия Ливиу Драгня обяви, че ще анализира ситуацията на премиера по отношение на с връзките ѝ с партията, след изборите. Драгня заяви, че същото ще важи и за другите членове на правителството.\r\nПремиерът разкри, че тя ще се опита да убеди колегите си в изпълнителния комитет на партията да направят разместване в правителството, а не преструктуриране.   „Надявам се да убедя колегите си в изпълнителния комитет да направят едно разместване, а не преструктуриране”, каза още тя.    Дънчила отхвърли възможността за преструктуриране на правителството чрез гласуване в парламента казвайки, че предпочита институционален диалог и разместване по предложения от президента начин.\r\nОт своя страна Драгня, който изглежда се е отказал от преструктурирането заяви, че е трудно да свикаш пленарна сесия преди избори. ", "date": "2019.05.23", "title": "Дънчила: Не ме е страх да изгубя поста си "}
{"url": "https://www.actualno.com/politics/krasimir-karakachanov-sluchajat-s-kyshtite-za-gosti-pokazva-che-pravitelstvoto-speshno-vzima-merki-news_751657.html", "text": "    Случаят с къщите за гости показва, че правителството спешно взима мерки. Това каза лидерът на ВМРО в интервю за bTV.      Помолен да коментира дали ще има Каракачанов заяви, че няма информация, че нещо се готви, \"но цялата компроматна ситуация през тези 30 дни подсказва нещо подобно.\"   \"Ангел от 16-17-годишна възраст си е извървял целия път от обикновен член на партията до европейски депутат.\", допълни още той за водача на листата за евродепутати на партията си Ангел Джамбазки. Лидерът на ВМОР разказа, още, че Джамбазки дошъл във ВМРО още като ученик – през 1995 година, да търси литература по македонския въпрос.\r\n\"Наблюдавам едно сплотяване на патриотичния вот около кандидатурата на Ангел Джамбазки. И това е съвсем естествено\", смята Каракачанов.  \"Нашата основна битка е с ДПС. Това е нашият политически противник и предизвика най-силна мобилизация у нас\", каза от своя страна Ангел Джамбазки в отговор на въпрос дали основният им опонент е партия \"Воля.\"\r\n\"Имам един съсобствен, 46 кв. м с мазето в квартал „Овча купел“. Имоти в чужбина нямам, мои роднини нямат\" Аз не страдам от апартаментохолизъм. Не мисля, че това е моментът, в който трябва да си решавам социално битовите проблеми\", каза още той.\r\nПо темата с имотите Каракачанов заяви:       \"Всичко, което имам, е декларирано, и в нотариалния акт присъства. Данъци се плащат върху нотариален акт\".\r\nВ коментар за му той уточни, че тя е 114 кв. м., но е тясна и дълга покрай целия апартамент:\r\n\"Тя нито е стъклена, нито по някакъв начин е усвоявана. Това е моя тераса. Не е обща част\".\r\nКаракачанов уточни, че писмото, което е получил от с искане за корекция на имотната декларация, е било във връзка със заплатата на жена му, която той забравил да декларира. Корекцията не е била за терасата, а писмото е получено преди няколко месеца.\r\n\"Нито аз или някой от моето семейство има сметки и имоти в чужбина. Проверки трябва да се правят. Румен Радев се меси в кампанията, консултациите, които той направи, можеха спокойно да се проведат след изборния период\", каза Каракачанов.      \"Аз съм против нелегалната миграцията, против квотния принцип на разпределението им между държавите. Няма как да плащаме сметките на чужди народи, които са окупирали някакви държави\", обяви своите приоритети кандидатът за евродепутат Джамбазки.\r\n\"ВМРО подкрепя идеята за обща европейска армия, но ако няма модернизация на българската армия, това няма как да се случи. Модернизирането на българската армия се случва, обновява се бойната техника, но е много трудно. Трябва да се включи в тази модернизация и българската военна индустрия. Преговорите вървят много бавно, особено за . Има финансов предел, който държавата може да си позволи. Затова разговаряме с партньорите в САЩ, за да уточним финансовата част\", обясни министърът на отбраната Каракачанов.\r\n\"В Европа на отечествата и нациите ние ще можем да запазим нашите български традиции. Идеята за общата европейска заплата не е подкрепено от ВМРО\", допълни Джамбазки.\r\n\"Кабинетът е стабилен, пророци много за предсрочни избори, но в крайна сметка решават българските избиратели\", завърши Красимир Каракачанов. ", "date": "2019.05.23", "title": "Красимир Каракачанов: Случаят с къщите за гости показва, че правителството спешно взима мерки"}
{"url": "https://www.actualno.com/sciencelogy/kakyv-shte-byde-jivotyt-sled-50-godini-news_751618.html", "text": "    Учени от САЩ, Канада и Шри Ланка представиха доклад за човешкия живот след 50 години в условията на глобалното затопляне. Експертите разказаха как ще изглеждат съвременните места за живот.      Оказа се, че основната заплаха за настоящите мегаполиси са неконтролируемите ландшафтни пожари и мащабните наводнения. Според прогнозата, за половин век средната температура ще се повиши с повече от 3 градуса. Това ще предизвика повишаване на нивото на Световния океан, ще доведе до промяна в нормите на валежите, границите на моретата и океаните, наводняване на цели градове, предаде БГНЕС.   По време на проучването експертите са използвали изображения от Google Street View на същите улици преди и след реални наводнения и пожари. Компютърът накрая се научил да разпознава разликата и самостоятелно да рисува изображението \"след\". За бъдещето групата международни анализатори са добавили изчисления за изменението на климата в САЩ за следващите 50 години. демонстрира огромни обгорени зони и цели квартали, намиращи се един или два метра под вода.\r\nЕкспертите планират да усложнят алгоритъма, да включат в него други природни и човешки фактори на влияние, както и различни сценарии за развитието на световната цивилизация.   ", "date": "2019.05.23", "title": "Какъв ще бъде животът след 50 години?"}
{"url": "https://www.actualno.com/chronicles/syzdadena-e-zapadna-germanija-news_751366.html", "text": "    Западна Германия е неофициално наименование на Федерална република Германия (съкратено ФРГ) в периода от нейното създаване през май 1949 г. до Обединението на Германия на 3 октомври 1990 г., когато Източна Германия (официално: Германска демократична република) се присъединява към Западна Германия.      С това обединение приключва близо 40-годишното разделение на Германия и столицата Берлин. След обединението от 1990 г. увеличената Федерална република Германия продължава да съществува, но вече широко известна като Германия.   Нерядко името на Федерална република Германия се използва неправилно, включително и чрез съкращенията ФРГ и ГФР (от по-старото наименование Германска федерална република), за да обозначи западната от двете германски държави, образувани няколко години след окупацията на Германия след Втората световна война.\r\nФедерална република Германия е провъзгласена на 23 май 1949 г., включвайки британската, френската и американската окупационни зони, със столица Бон. Обявена е за „напълно независима“ на 5 май 1955 г.  Територията на Западен Берлин, подобно съставена от британската, френската и американската окупационни зони в града, формално не влиза в състава на Западна Германия, макар че политически, икономически и културно е тясно свързана с нея, а не с обкръжаващата я териториално Германска демократичана република. Територията на Източен Берлин е включена, както и останалата част от съветската окупационна зона, в състава на ГДР и е нейна столица. ", "date": "2019.05.23", "title": "Създадена е Западна Германия"}
{"url": "https://www.actualno.com/cite/padenieto-na-tezi-jenici-veche-e-goljamo-news_751658.html", "text": "    Така премиерът на лидера на БСП Корнелия Нинова и на водача на евролистата на Столетницата Елена Йончева.      Борисов уточни, че \"сигурно не са лоши жени, но откъде толкова омраза у тях?\".    ", "date": "2019.05.23", "title": "Падението на тези женици вече е голямо"}
{"url": "https://www.actualno.com/politics/opazvat-belite-pjasychni-midi-s-ministerska-zapoved-news_751668.html", "text": "    Министерството на земеделието, храните и горите забранява улова на бели пясъчни миди за срок от един месец. Това се налага, за да бъдат защитени от изчезване видовете Donax trunculus и Chamelea gallina, които обитават българската част от Черно море. В заповедта, подписана от министър Десислава Танева, се казва, че се забранява не само стопанският, но и любителският улов. По този начин ще се създадат условия за възпроизводството и естественото развитие на тези видове миди.      Видът Chamelea gallina обикновено обитава повърхностния слой на пясъка. С присъствието си в екосистемата тя допринася за преноса на кислород.\r\nОсобено ценна е за средиземноморската кухня, където се използва основно за направа на сосове.   Българската част на Черно море неведнъж е била обект на бракониерски набези заради улова на бяла мида.  Контролът по изпълнението на заповедта е възложен на Изпълнителната агенция по рибарство и аквакултури.     ", "date": "2019.05.23", "title": "Опазват белите пясъчни миди с министерска заповед"}
{"url": "https://www.actualno.com/society/novini-ili-novini-kartinata-na-pechata-za-23-maj-news_751598.html", "text": "    Редакционният екип на  ви представя краткия преглед на печата, посветен на акцентите за днешния ден, 23 май.       Заместник-главният прокурор Иван Гешев твърдо отказва да разкрие публично имуществото на жената, с която съжителства. В закона е дадена възможност той да скрие информация за лицето, с което се намира във фактическо съжителство на съпружески начала, и той се възползва от нея. Въпросът стана актуален, след като Frognews освети между жената до Гешев Детелина Ханчева и съдружник на бизнесмена Александър Ваклин, който е основен свидетел на прокуратурата по делото за подкуп срещу Десислава Иванчева, пише вестникът.   Иманярите у нас търсят богатства, намирали се в древността в съществувалите тогава 30 римски банки. Те смятат, че несметните съкровища са закопани покрай трите основни пътни артерии, които римляните са изградили у нас. Намирали се на определени разстояния и в определени райони, пише изданието. Картите на античния свят показват, че павираните трасета минавали през Родопите, Тракия и Мизия и водели към всички краища и посоки в Европа. Най-интересни за иманярите са отсечките през запуснати села, където имало малко полиция и копачите действали необезпокоявано. Цените на жилищата в страната и възнагражденията в момента са такива, че на един жител на Стара Загора, който получава средната за града работна заплата, са му необходими 7 години и 4 месеца работа, за да си купи жилище от 80 квадрата в града. За същото по големина жилище, но в морската столица, на варненеца ще са му необходими 11 години работа, показват изчисления на вестника въз основа на данните на НСИ за средната работна заплата и за цените на имотите в съответните градове към началото на 2019 г.     На първата си страница изданието се спира на темата за нарушенията при партийните субсидии. \r\nДопълнителни пари над определените субсидии са разпределяни на партиите в парламента всяка година още от 2002-ра, след като депутатите за пръв път гласуват да има държавната издръжка. Това показа разследване на “Труд”, след като от “Шоуто на Слави” разкриха, че само през 2018 г. са изплатени над 6,5 милиона лева допълнително над 11-те лева на глас. Проверка на вестника показа, че данните на шоуто са почти напълно точни. ", "date": "2019.05.23", "title": "Новини или Novini - картината на печата за 23 май"}
{"url": "https://www.actualno.com/analysis/nadprevarata-za-ep-realno-startira-kakvo-ni-chaka-news_751631.html", "text": "     тази седмица ще дадат ход на борбата за най-добрите ръководни длъжности на континента, но няма да решат кои ще са победителите. Това казва в свой анализ за АФП Кристиан Шпилман, пише БГНЕС.      За разлика от националните избори, партията с най-голям брой места след гласуването не може да бъде провъзгласена за ръководител на изпълнителната власт на ЕС. Вместо това новият председател на Европейската комисия ще бъде номиниран от лидерите на 28-те държави-членки на ЕС след поне две срещи на високо равнище. Лидерите могат да решат да вземат предвид имената, избрани от парламентарните блокове, т. нар. \" \" - или не. Във всеки случай изборите изглежда ще отслабят основните групи в Страсбург и ще затруднят дясноцентристката Европейска народна партия (ЕНП) да наложи своя избор.   Германският канцлер Ангела Меркел заяви, че ще подкрепи кандидата на ЕНП Манфред Вебер, но френският президент Еманюел Макрон се противопоставя на целия процес. И независимо от това дали Вебер, друг кандидат или някой извън \"spitzenkandidaten\" ще бъде избран, това ще стане ясно само след политика на затворени врата. Тя ще стартира два дни след първите резултати от изборите - във вторник (28 май), когато лидерите ще проведат вечерна среща на върха в Брюксел. След това домакинът Доналд Туск - председател на Съвета на ЕС - ще подготви техните размишления относно списъка с номинирани за одобрение в края на юни. Лидерите на страните-членки на ЕС ще изберат и директор на Европейската централна банка, ръководител на външната политика, председател на парламента и председатели на Комисията и Съвета. Кандидати аут?   Макрон и всъщност повечето от останалите лидери не са склонни да отстъпят властта да изберат най-добрите длъжности, предоставена им чрез Договора на ЕС. Но все още има една демократична уловка - назначенията трябва да бъдат ратифицирани от парламента; най-малко 376 от 751 евродепутати. Ако лидерите се споразумеят за имената на срещата на високо равнище от 20 до 21 юни, новият парламент може да гласува през юли.\r\nКогато отиващият си председател на ЕК Жан-Клод Юнкер зае поста си през 2014 година, Германия, Великобритания, Нидерландия и Швеция възразиха. Но Меркел си отива и отстъпва мястото на своя колежка от ЕНП след медийна кампания, обвинявайки я в \"предателство към демокрацията\". Сега Макрон е най-строгият противник на процеса на шпицкандидатите и настоява, че няма да подкрепи Вебер, независимо от представянето на ЕНП на изборите. Игра на тронове!        Въпреки че се очаква тя да остане най-голямата самостоятелна група, дълготрайното господство на ЕНП сред топ длъжностите в Брюксел може да приключи. Дясноцентристката група беше в удобен брак с левите социалисти и демократи в поделянето на длъжностите. Но с възхода на популистите-евроскептици, Зелените и либералните центристи, основните партии няма да имат работно мнозинство. Това ще ги задължи да търсят коалиции и биха могли да оставят Зелените или либералната група в позиция да завземат \"кралска власт\".\r\nАко ЕП гласува потвърждение на новия председател на Европейската комисия в средата на юли, тогава той или тя ще събере екип от комисари. Те ще преминат през потвърдителни изслушвания, а след това парламентарната сесия през октомври ще гласува за потвърждение и те започват работа през ноември. Италианско трио Трима влиятелни италианци също ще бъдат заменени през тази година, прибавяйки постовете си към смесицата, когато започне надпреварата.\r\nДиректорът на базираната във Франкфурт Европейска централна банка (ЕЦБ) Марио Драги трябва да се оттегли, освобождавайки ценна позиция. Отиват си и председателят на ЕП Антонио Таяни, както и върховният представител на ЕС за външна политика Федерика Могерини. Тези три длъжности са подаръкът на лидерите, като някои ще бъдат изтъргувани, но с определени политически условия. Оттеглящият се председател на Европейския съвет Доналд Туск даде да се разбере, че очаква поне една да отиде при жена. А по-малките страни и по-новите членове очакват да видят почит към географското разнообразие.      Старт на изборите Изборите за Европарламент стартират днес, 23 май, и ще продължат до 26 май. Имащи право на глас са 427 милиона души. Първият ден на изборите ще започне с гласуване във Великобритания и Холандия. Това са девети избори за Европейски парламент в двете държави.\r\nПреди няколко месеца никой не очакваше Великобритания да участва в изборите за Европейски парламент, тъй като се предполагаше, че страната ще е напуснала ЕС на 29 март. Британският парламент обаче не може да постигне съгласие с условията за излизане на страната от ЕС и така Brexit беше отложен до края на октомври.\r\nБъркотията ще има ли, кога и какъв Brexit, се отрази и на евровота. Беше пресметнато, че сега ще бъдат избирани 705 евродепутати, тъй като – заради Brexit, отпадат 46 от местата за британци, а останалите 27 от британските места се поделят между останалите 27 страни-членки. Но сметката излезе крива и броят на евродепутатите остава 751.\r\nНовата Brexit партия на Найджъл Фарадж, който изостави UKIP веднага след като референдумът за Brexit успя неочаквано и за него, излезе напред след официалното стартиране на кампанията. Основните британски партии имат силни лидери като Даниел Ханан, Андрю Адонис и Сиед Камал, които се надяват да оформят последните етапи на отношенията на Великобритания с ЕС. Зелените търсят подкрепа из цяла Великобритания, докато регионални и национални партии като SNP, Plaid Cymru и Yorkshire Party ще се надяват да се възползват от местните чувства. Освен това има много независими, които се надяват да започнат политическа кариера в Европа. 16 партии се състезават за 25-те холандски места.   Първите преки избори за Европейски парламент са организирани през 1979 г. Преди това, от 1958 г. до 1974 г., евродепутатите са били назначавани от националните парламенти на държавите-членки, като всички депутати са имали двоен мандат. Избори се провеждат винаги в новите държави-членки, когато те се  присъединяват към ЕС, за да им се даде възможност да изберат свои  представители в Европейския парламент дори в средата на мандата. Такъв е  случаят в Гърция през 1981 г., Португалия и Испания през 1987 г.,  Швеция през 1995 г., Австрия и Финландия през 1996 г., и България и  Румъния през 2007 г. През април 2013 г. бяха проведени избори в  Хърватия, за да се даде възможност на членовете на ЕП от тази държава да  заемат своите места, когато тя присъедини към ЕС на 1 юли 2013 г. Правомощията на Европейския парламент Европейският парламент създава и гласува законите, които оказват влияние върху ежедневието на европейските граждани, и на годишния бюджет на ЕС – правомощия, които той споделя със Съвета на министрите (28 национални правителства на ЕС) в система, подобна на двукамарна.\r\nПарламентът има също правомощия за контрол или надзор над останалите институции на ЕС: той наблюдава как те работят и как изразходват парите на данъкоплатците. И накрая, но не на последно място, парламентът действа като проводник на обществения дневен ред и може да поставя нови въпроси за разглеждане в европейския политически дневен ред.\r\nЕвропейският парламент има няколко вида законодателни правомощия. Едно от основните е обикновената законодателна процедура. Също известна като \"процедура на съвместно вземане на решение\", това е основната законодателна процедура на ЕС, която се използва за съставяне и приемане на почти всички законодателни актове на ЕС (между 70 и 80 области на политиката). Тя дава на парламента право да приема, отхвърля или изменя проекти на законодателни актове относно единния пазар, околната среда, защитата на потребителите, гражданските свободи, селското стопанство, транспорта, научните изследвания и други области.   Друго правомощие е консултацията. По някои видове законодателни актове (например данъчно облагане, конкуренция, нови държави – членки на еврозоната) парламентът дава само консултативно становище. Европейският парламент има правомощието да одобрява. Ако ЕС планира да приеме нови държави-членки или да сключи споразумения със страни извън ЕС, е необходимо одобрението на парламента, въпреки че ЕП не може да изменя отделни детайли от такива споразумения. ЕП има право и на законодателна инициатива.\r\nОсвен това парламентът има бюджетни правомощия. Всички европейски политики като селското стопанство, регионалното развитие, енергетиката, транспорта, околната среда, помощта за развитие и научните изследвания получават финансиране от ЕС. Освен ключовата си роля при избора на комисията, парламентът провежда изслушвания на председателя и членовете на Изпълнителния съвет на Европейската централна банка и на номинираните за членове на Сметната палата. Парламентът има правомощието да учреди временна комисия, която да разследва въпрос от обществен интерес (неотдавнашен пример за това беше специалната комисия по организираната престъпност, корупцията и изпирането на пари) или твърдения за нарушение или лошо управление на правото на съюза. За да търсят отговорност от другите институции на ЕС, членовете на ЕП могат да задават въпроси с искане за устен и писмен отговор. По този начин комисията и съветът редовно трябва да отговарят на питания, да предоставят подробна информация или да участват в дебат в парламента по конкретни въпроси на политиката.\r\nВсеки европейски гражданин има право да изпраща петиции до членовете на ЕП за проблеми с околната среда, спорове с митнически органи, прехвърляне на пенсионни права и други въпроси, стига те да попадат в обхвата на правомощията на Европейския съюз. Гражданите могат да се обръщат и към европейския омбудсман – независима инстанция, назначавана от парламента – който има право да разследва обвинения в лошо административно управление или злоупотреба с власт от страна на институция на ЕС. ", "date": "2019.05.23", "title": "Надпреварата за ЕП реално стартира - какво ни чака?"}
{"url": "https://www.actualno.com/america/procedura-po-impijchmynt-kakvo-predstavljava-v-sasht-news_751611.html", "text": "    Натискът сред демократите в Конгреса на САЩ да бъде направен опит за на американския президент Доналд Тръмп заради възпрепятстване на правосъдието набира сила.      Покрай него, лидерът на демократите в Камарата на представителите Нанси Пелоси открито обвинява Тръмп в \"прикриване\" на истината. Тръмп изрази възмущение, но Белият дом прегърна възможността той да бъде изправен \"на съд\" от Конгреса.   Никой американски президент не е бил свалян от пост чрез импийчмънт, но дори и заплахата от него може да доведе до край на \"властването\" в Белия дом. Например Ричард Никсън подаде оставка през 1974 г., за да избегне отстраняването си заради скандала \"Уотъргейт\". Двама президенти на САЩ пък победиха процеса: Камарата на представителите официално отстрани Андрю Джонсън през 1868 г. и Бил Клинтън през 1998 г., но и в двата случая Сенатът ги оправда. Как работи процесът?   Ако конгресмените и сенаторите смятат, че президентът е виновен за това, което Конституцията на САЩ сочи за \"предателство, подкуп или други престъпления \", процесът влиза в ход в Камарата на представителите. Всеки неин член може да внесе резолюция за импийчмънт, която, както всеки друг законопроект, ще бъде изпратена до комисия, най-вероятно Комитетът на съдебната власт.\r\nКомисията може да направи преглед на получените доказателства или да ги разследва сама. Ако доказателствата са достатъчно силни, комисията съставя документи за импийчмънт - наказателни обвинения - и ги изпраща до цялата камара. Те могат да бъдат приети с обикновено мнозинство, с което да бъде взето решение за отстраняване на президента на първа фаза. След това документите отиват в Сената, където се провежда процесът, като представители от долната камара действат като прокурори, а президентът и неговите адвокати представят защитата си. След това 100-членният Сенат гласува обвиненията, като трябва мнозинство от две трети за осъждане и отстраняване на президента. Какви обвинения водят до процедура по импийчмънт?        Обвиненията трябва да отговарят на конституционния стандарт \"държавни престъпления или простъпки\", диапазонът на който е много широк. В случаите на Клинтън и Никсън независими прокурори проведоха обширни разследвания и натрупаха доказателства в подкрепа на обвиненията. Никсън беше обвинен във възпрепятстване на правосъдието, злоупотреба с власт и игнориране. Клинтън, в скандала с Моника Люински, беше обвинен в лъжесвидетелство и възпрепятстване на правосъдието.\r\nВ случая на Тръмп в разследването за намесата на Русия детайлизира много подробно случаи на възпрепятстване от Тръмп, които биха подкрепили обвиненията. Голямото му разследване може да означава, че Конгресът няма да се нуждае от собствена продължителна проверка.\r\nОсвен това в процеса срещу бившия адвокат на Тръмп , Тръмп е бил необвинен съучастник в нарушения на финансирането на кампанията, едно от престъпленията, по които Коен е признат за виновен. Отказът на Тръмп да се съобрази с исканията за сътрудничество и доказателства от Конгреса може да му спечели допълнителни неприятности Правен или политически казус е? И двете. Като се има предвид значителният характер на усилията за отстраняване на президента, е необходимо ясно престъпление с ясни доказателства - по-ясно, отколкото при средностатистическия гражданин. В същото време това е до голяма степен политическо решение.      В миналото импийчмънта, подкрепата и опозицията вървяха по партийни линии, макар че в случая с Никсън престъпленията били толкова явни, че републиканската подкрепа за него бързо се разпадна. В случая с демократа Клинтън, републиканците контролираха целия конгрес. Но когато обвиненията за импийчмънт отидоха в Сената, 45-те демократични сенатори останаха единодушни в действията си за блокиране на гласовете за присъда.\r\nПри Тръмп демократите са ясно разделени по политически причини. Пелоси и нейните съюзници вярват, че съпротивата на Тръмп няма да стигне доникъде в контролирания от републиканците Сенат и междувременно може да навреди на усилията на партията да спечели контрол над Конгреса и Белия дом на изборите през ноември 2020 година. Други в партията казват, че Тръмп трябва да бъде подведен под отговорност - че демократичните избиратели го изискват. Колко далеч са стигнали нещата? Демократите все още не са решили, но все по-голям брой от тях говорят за импийчмънт. Окончателният доклад на разследването на Мълър съдържа значителни доказателства за обвинения във възпрепятстване, дори без по-нататъшно разследване.\r\nСледващата стъпка ще бъде официално предложение. Във вторник Шейла Джаксън Лий, член на Съдебната комисия, заяви, че подготвя \"резолюция на разследването\" за импийчмънт. Според индикациите, Джаксън Лий вижда многоетапен процес. Резолюцията ще бъде разгледана от Комисията по правни въпроси, след което ще бъде изпратена на пълния състав, който ще гласува, за да одобри стартирането на пълноправно разследване на президента. След това разследването ще бъде разгледано от Съдебната комисия, която ще вземе решение по документите за импийчмънт и ще ги изпрати в пленарната зала за гласуване. ", "date": "2019.05.23", "title": "Процедура по импийчмънт - какво представлява в САЩ?"}
{"url": "https://www.actualno.com/europe/nova-kluchova-ostavka-za-bydeshteto-na-tereza-mej-news_751599.html", "text": "    Лидерът на мнозинството в Камарата на общините на британския парламент Андреа Лийдсъм обяви оттеглянето си от правителството на фона на пререканията с британския премиер Тереза Мей по кризата с Brexit, предаде БГНЕС.      Лидсъм заяви в писмо до британския лидер, че тя се отказва, защото \"вече не вярва, че техния подход ще изпълни условията на резултата от референдума през 2016 г.\", предизвикал излизането на Великобритания от ЕС. \"Ето защо с голямо съжаление и с натежало сърце аз се оттеглям от правителството\", заяви в писмото, придружаващо оставката Лидсъм.   Оставката идва на фона на напрегната ситуация за британския премиер, опитвайки се да осигури организирано излизане от Европейския съюз, процес, задействан преди почти три години, когато британската общественост гласува в подкрепа на напускането. А във вестник The Times вече има материал, че Мей може да обяви собствената си оставка на 24 май, когато има поредна вътрешнопартийна среща на консерваторите.\r\nОбединеното кралство първоначално трябваше да напусне Европейския съюз на 29 март. Страховете от възстановяването на твърда граница в Ирландия са една от основните точки на загриженост. Крайният срок за Brexit впоследствие беше отложен за 31 октомври, като Обединеното кралство трябва да участва в изборите за Европейски парламент, ако споразумението не бъде прието до 23 май.   ", "date": "2019.05.23", "title": "Нова ключова оставка за бъдещето на Тереза Мей"}
{"url": "https://www.actualno.com/showbusiness/djordj-martin-zagatna-che-sybitijata-v-knigite-za-igra-na-tronove-moje-da-sa-razlichni-news_751615.html", "text": "    Джордж Р. Р. Мартин, авторът на световноизвестната поредица \"Песен за огън и лед\", на базата на която се роди сериалът на HBO \"Игра на тронове\", защити сценаристите Дейвид Бениоф и Ди Би Уайс, които бяха атакувани от феновете на сериала. на осмия, последен сезон на сагата беше подписана от повече от 1 милион души.      Някои фенове твърдят, че действието в поредицата е различно от написаното от Мартин. Други казват, че тъй като историята вече не е по книгата, те напълно са се провалили като разказвачи.   Мартин обаче защити сценаристите, като каза, че е имал само осем часа, за да напише целия последен сезон - както е по договорката със сериала. \"Моите книги ще запълнят сценария с 3 000 страници\", каза авторът, навявайки на мисълта, че финалът в тях може да не е същият като в телевизионния формат.\r\nАвторът увери феновете, че тези, които са най-търпеливи и изчакат публикуването на най-новите книги, ще разберат какво се случва с героите, присъстващи в книгите, но никога не появили се в телевизионния сериал.  \"Има герои, които изобщо не се появяват по телевизията и такива, които умират в сериала, но все още са живи в книгите. Така че читателите поне ще разберат каква е тяхната съдба”, каза Мартин.\r\nВсе още не се знае кога шестата и седмата книга от поредицата ще стигнат до пазара, но авторът обещава да ги довърши скоро.    ", "date": "2019.05.23", "title": "Джордж Мартин загатна, че събитията в книгите за \"Игра на тронове\" може да са различни"}
{"url": "https://www.actualno.com/sciencelogy/velikobritanija-obvinjava-rusija-v-globalna-kampanija-ot-kiberataki-news_751612.html", "text": "    Великобритания е споделила с 16 съюзници в НАТО подробности за злонамерена руска киберактивност в техните страни през последните 18 месеца. Това стана ясно от изтекла в медиите информация за речта на британския външен министър Джереми Хънт в рамките на конференция за киберзащитата на НАТО в Лондон, предаде БГНЕС.      Хънт обвинява руските разузнавателни служби в \"глобална кампания\", насочена срещу критичната инфраструктура. \"Тази глобална кампания се стреми също да компрометира мрежите на централното правителство\", предупреждава той.   \"Мога да разкрия, че през последните 18 месеца Националният център за киберсигурност (на Великобритания) е споделил информация и оценки с 16 съюзници на НАТО - и с още повече страни извън Алианса - за руската кибернетична дейност в техните страни.\"\r\nПо време на конференцията ще бъде казано още, че опитите за влияние върху изборите в САЩ и Украйна \"нарушават международното право - и оправдават пропорционален отговор\". \"Заедно ние разполагаме с възможности да отговорим на всякакви атаки. Трябва да сме готови да ги използваме\", се казва в речта на външния министър на Великобритания.  На 20 април 2018 г. говорителят на руското външно министерство Мария Захарова заяви, че британското общество подготвя разпространяването на твърдения за \"мними\" киберзаплахи от Русия. Целта е да бъде получено разрешение за антируска кибератака, \"която, ако бъде приложена, действително ще бъде агресивно и непровокирано действие\". Дипломатическото представителство на Москва в Лондон отиде дори по-далеч, като характеризира обвиненията срещу Русия като пример за провокативната политика на Лондон.\r\nОтношенията на Лондон с Москва се влошиха по време на управлението на президента Владимир Путин, като кулминацията настъпи с отравянето миналата година на бившия руски шпионин на британска земя.    ", "date": "2019.05.23", "title": "Великобритания обвинява Русия в глобална кампания от кибератаки"}
{"url": "https://www.actualno.com/showbusiness/djejms-bond-se-kontuzi-news_751609.html", "text": "    Британският актьор Даниел Крейг ще претърпи \"малка операция на глезена\" след нараняване на снимачната площадка на най-новия филм за Джеймс Бонд, но операцията и възстановяването му няма да повлияят на очакваното излизане на филма следващата година, заявиха продуцентите.      Крейг, който ще изиграе легендарния британски супер шпионин за пети път във все още неозаглавения нов филм, се контузи по време на снимките в Ямайка, предаде БГНЕС. Заснемането на продукцията ще продължи, докато Крейг се възстановява за две седмици след операцията. Датата на излизане на филма остава същата - април 2020 година.   Сред актьорите, изиграли Бонд на големия екран, Крейг е първият, който прави много от своите каскади - ход, довел до няколко наранявания. Той е изгубил два зъба при дебюта си като Бонд в \"Казино Роял\" и е скъсал мускул на рамото си на снимачната площадка на \"Quantum of Solace\". При последния му Бонд в \"Спектър\" той наранил коляното си.\r\n51-годишният актьор, който не винаги е бил най-ентусиазираният Бонд, най-накрая се съгласи да поеме ролята за пети - а вероятно и за последен път - в 25-тото издание на сагата 007. Други актьори, които са изиграли шпионина, са Шон Конъри, Роджър Мур и Пиърс Броснан.   ", "date": "2019.05.23", "title": "Джеймс Бонд се контузи"}
{"url": "https://www.actualno.com/celebrate/sv-prepodobni-mihail-sinadski-izpovednik-news_751370.html", "text": "    Преподобни Михаил бил свят и мъдър йерарх. Той от детство се посветил в служба на Бога. Подвизавал се заедно със св. Теофилакт Никомидийски († ок. 832). Заради своя подвижнически и девствен живот още млад бил избран и посветен от цариградския патриарх Тарасий за епископ Синадски. Участвал в Шестия вселенски събор (787 г.). Във време на жестокия иконоборчески император Лъв Арменец свети Михаил бил отстранен от епископската си длъжност, загдето поддържал иконопочитанието, и бил пратен на заточение, където в голяма бедност и много страдания умрял в 818 г., като докрай останал верен на православието.           ", "date": "2019.05.23", "title": "Св. преподобни Михаил Синадски Изповедник"}
{"url": "https://www.actualno.com/society/prognoza-za-vremeto-23-maj-chetvyrtyk-news_751600.html", "text": "    Жълт код за интензивни валежи е обявен в 9 области в страната за 23 май, предаде БГНЕС. Обилни и интензивни валежи ще има в областите: Благоевград, Пазарджик, Смолян, Пловдив, Кърджали, Хасково, Стара Загора, Сливен и Ямбол.      Максималните температури ще са между 11 и 20 градуса. До обяд ще е слънчево и спокойно. Следобед, обаче, започва заоблачаване с валежи и градушки, като през нощта и на 24-ти май явленията ще са интензивни и в по-голямата част от страната.   В петък интензивни дъждове, придружени от гръмотевици, ще има почти в цялата страна. Температурите леко ще се понижат и ще са между 9 и 19 градуса.\r\nВ събота времето ще е по-топло, със северозападен вятър. Валежи са малко вероятни, но времето ще остане облачно.  Вечерта и през нощта срещу петък възможностите за мощни гръмотевични бури са много високи. Очакват се градушки. ", "date": "2019.05.23", "title": "Прогноза за времето - 23 май (четвъртък)"}
{"url": "https://www.actualno.com/books/koja-e-beljazanata-jena-na-usi-adler-ulsen-news_750798.html", "text": "           РиморКиршмайер е мъртва. Удар с тъп предмет. Тялото ѝ е намерено в Кралскатаградина в Копенхаген, само четоване е случай, докойтокомисар Карл Мьорк и екипът му иматдостъп –задачатанаКарл, Асад, Росе и Гордън, или накратко Специаленотдел„Q“,е отваряне на студени досиета. Обстоятелствата около деянието имат поразителна прилика с друг неразрешен случай отпреди повече от десетилетие, но връзката между двете жертви обърква полицията. Междувременно в града някой е вдигнал мерника на група млади жени. Нападенията изглеждат случайни и все пак дали тези брутални прояви на насилие не са свързани?   Бившият началник на отдел „Убийства“ в Копенхаген Маркус Якобсен е изпаднал в емоционална дупка. Загубил съпругата си, вече пенсионер, неочаквано той се натъква на случай, който мигом разбужда позадрямалия му детективски нюх: зверски убита наскоро възрастна жена. Почеркът много напомня случай отпреди дванайсет години, останал неразкрит. Тогава жертвата е млада учителка. Съвпаденията са прекалено много, за да бъдат обяснени с чиста случайност. И Маркус търси съдействие от дългогодишния си подчинен и приятел Карл Мьорк. От своя страна Харди, парализираният приятел на Карл, също е забелязал сходствата и го натиска да разчопли двете убийства. Точно сега обаче, когато Карл най-много се нуждае отдетективския усет и бързата мисъл на Росе, тя изпада в тежка психична криза. Карл, Асад и Гордън решават да разплетат загадката около мистериозната кончина на баща ѝ, надявайки се така да подпомогнат възстановяването ѝ. Зад фаталната злополука, представяна като трагичен инцидент, обаче прозира умишлена човешка намеса...\r\nА междувременно емоционално изчерпана социална служителка, изгубила вяра в системата, тръгва на отмъстителен поход срещу социалните паразити, които се възползват от редица придобивки, без да са допринесли с нищо за благото на обществото. Дошло ѝ е до гуша да се разправя с неблагодарни глезли, които просто си търсят причина да не работят. Заслепена от омраза и жажда за възмездие, тя съставя черен списък и започва една по една да елиминира набелязаните жертви...  Юси Адлер-Улсен решава изцяло да се отдаде на писането чак на 47 години – преди това е минал през множество сфери, натрупал е огромен опит и идеи. Роден в семейството на виден сексолог и психиатър, Юси дълго търси своето поприще. Следва осем години – медицина, социология, политология, киноизкуство. Свири на китара в няколко датски рок групи, композира песни, работи като редактор и стига до директор на издателство, след което основава свое издателство, работи като мениджър в различни компании, занимава се с енергийна ефективност и недвижими имоти. И така до 1995 г., когато сяда да напише първия си криминален роман. Което прави и до днес.\r\nЮси Адлер-Улсен се е утвърдил като най-успешният датски криминален автор, а звездата му изгрява с поредицата за Отдел „Q”, начело с комисар Карл Мьорк, чийто безотказен полицейски нюх понякога успява да разсее тоталното му нежелание да работи. Мьорк – означава „мрак” – е немотивиран, разочарован от живота и просто иска да дреме в кабинета си и да реди пасианси. Първата книга от поредицата го заварва след престрелка, в която един негов колега губи живота си, а друг е парализиран. Вината на оцелелия го смазва. В разследванията му помагат неговите асистенти Асад, Росе и Гордън, които все пак успяват да извлекат на повърхността и добрите му качества.   Първата част от серията – „Жената в капан” – получи наградата „Бари” за най-добър криминален роман на 2012 година, издаден в САЩ и Канада. Преди да стане хит там, обаче, Адлер-Улсен вече бе звезда в Европа. Само в Германия романите му достигаха двумилионни тиражи и се задържаха по 60 седмици на върховете на класациите. Откакто Отдел „Q” е стъпил в САЩ, всеки том става бестселър на „Ню Йорк Таймс”, а продажбите му вече минават 20 милиона екземпляра в повече от 40 държави. Сред множеството му престижни награди е и „Стъклен ключ”, връчван на автори като Стиг Ларшон и Ю Несбьо.     ", "date": "2019.05.23", "title": "Коя е \"Белязаната жена\" на Юси Адлер-Улсен"}
{"url": "https://www.actualno.com/sofia/v-koi-chasti-na-sofija-spirat-vodata-news_751376.html", "text": "    „Софийска вода” временно ще прекъсне водоснабдяването в някои части на столицата на 23 май 2019 г. (четвъртък), съобщиха от пресцентъра на дружеството.      Във връзка с подмяна на сградно водопроводно отклонение до бл. 100, ж.к. „Младост“ 1, се налага спиране на водоподаването от 09:00 до 17:00 часа на клиентите на „Софийска вода”, живеещи в:\r\n- бл. 100.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 100.  Във връзка с ремонт на уличен водопровод на ул. „Златовръх“, ж.к. „Лозенец“, се налага спиране на водоподаването от 09:30 до 16:30 часа на клиентите на „Софийска вода”, живеещи в района на:\r\n- ул. „Златовръх“ от ул. „Стоян Михайловски“ до ул. „Галичица“ и ул. „Д-р Марин Русев“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площад „Велчова завера“.    Във връзка с подмяна на спирателни кранове на ул. 13м кв. „Обеля“, се налага спиране на водоподаването от 09:00 до 18:00 часа на клиентите на „Софийска вода”, живеещи в района на:\r\n- ул. 13 от ул. 6 до ул. 8 и ул. 15.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 13, ъгъла с ул. 15.\r\nВъв връзка с подмяна на сградно водопроводно отклонение на ул. „Китката“ в кв. „Михайлово“, гр. Банкя, се налага спиране на водоподаването от 10:00 до 17:00 часа на клиентите на „Софийска вода”, живеещи в района на:   - ул. „Китката“ от ул. „Зорница“ до края на улицата и ул. „Асен Разцветников“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Китката“ ъгъла с ул. „Асен Разцветников“.\r\nВъв връзка с изграждане на сградно водопроводно отклонение на ул. 740, вилна зона „Горна баня“, се налага спиране на водоподаването от 09:00 до 16:00 часа на клиентите на „Софийска вода”, живеещи в района на:\r\n- ул. „Белите борове“ от ул. „Черешова градина“ до ул. 740 и ул. 740 от №14 до №28.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 740, ъгъла с ул. „Белите борове“.   Във връзка с извършване на строително-монтажни работи на ул. „Атанас Дуков“, кв. „Промишлена зона Хладилника“, се налага спиране на водоподаването от 09:30 до 19:30 часа на клиентите на „Софийска вода”, живеещи в района на:\r\n- ул. „Атанас Дуков“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Атанас Дуков“, ъгъла с ул. „Филип Кутев“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на „Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството. ", "date": "2019.05.23", "title": "В кои части на София спират водата"}
{"url": "https://www.actualno.com/curious/robin-hud-i-beljazanijat-po-tv1000-prez-uni-news_751661.html", "text": "    \"Робин Худ\", \"Белязаният\", \"Холивудленд\" и \"Шпионски сезон\" са акцентите през юни по TV1000 BALKAN.       \"Робин Худ\" Понеделник, 3 юни, в 22:00 ч.\r\nЖанр: Екшън/приключенски/драма  Режисьор: Ридли Скот\r\nВ ролите: Ръсел Кроу, Кейт Бланшет, Макс фон Сюдов, Уилям Хърт, Марк Стронг\r\nВижте историята на легендарния английски герой от 13-ти век, който се противопоставя на корупцията в местното село Нотингам с бандата си разбойници и повежда въстание срещу монархията, което завинаги ще промени равновесието на световната сила. Дали ще го смятат за крадец, или за герой, фактът е един - човек със скромно потекло се превръща във вечен символ на свободата за своя народ.      \"Белязаният\" Понеделник, 17 юни, в 22:00 ч.\r\nЖанр: Криминален/драма\r\nРежисьор: Брайън Де Палма   В ролите: Ал Пачино, Стивън Бауер, Мишел Пфайфър, Мери Елизабет Мастрантонио, Робърт Лоджия, Мириам Колон, Ф. Мъри Ейбрахам\r\nКубинският емигрант Тони Монтана не успява да излезе от страната законно, така че навлиза в света на престъпността с приятеля си Мани Рей и създава успешна наркоимперия през 80-те в Маями. Властта на Томи нараства, както и списъкът с враговете му, неговото самолюбие и параноя. \"Холивудленд\" Понеделник, 24 юни, в 22:00 ч.\r\nЖанр: Криминален/ драма\r\nРежисьор: Алън Коултър\r\nВ ролите: Ейдриън Броуди, Даян Лейн, Бен Афлек, Боб Хоскинс, Робин Тъни\r\nДетектив открива неочаквани взаимовръзки със собствения си личен живот, докато разследва загадъчната смърт на Джордж Рийвс - актьора, изиграл \"Супермен\" през 1959 г. Възможна афера между актьора и Тони Маникс - съпругата на изпълнителен директор на студиото, може да разкрие истината. \"Шпионски сезон\" Всеки четвъртък от 6 юни, в 22:00 ч.\r\nПотопете се в живота и времето на някои от най-страхотните агенти под прикритие в историята на киното с \"Хана\", \"Шпионски игри\", \"Правилата на играта\", \"Чакала\", \"Страница 8\", \"Преводачката\" и \"Код 'Меркурий'\". ", "date": "2019.05.23", "title": "\"Робин Худ\" и \"Белязаният\" по TV1000 през юни"}
{"url": "https://www.actualno.com/business/za-da-si-kupish-jilishte-v-stara-zagora-rabotish-7-g-vyv-varna-11-g-news_751596.html", "text": "     Цените на жилищата в страната и възнагражденията в момента са такива, че на един жител на Стара Загора, който получава средната за града работна заплата, са му необходими 7 години и 4 месеца работа, за да си купи жилище от 80 квадрата в града.        За същото по големина жилище, но в морската столица, на варненеца ще са му необходими 11 години работа , показват изчисления на въз основа на данните на НСИ за средната работна заплата и за цените на имотите в съответните градове към началото на 2019 г.   Стара Загора и Варна са на двата полюса на класацията за достъпност . Много близо до резултата на Стара Загора е Русе, където са необходими 8 г. и 6 месеца работа, за да се купи аналогично по големина жилище. Столицата и Пловдив - двете населени места с най-оживен пазар на жилища, са някъде по средата. И в двата града е необходимо местният жител да получава средната за града в продължение на 9 години и 2 месеца и, разбира се, да не я харчи за нищо друго, за да си купи с натрупаните пари дом от 80 кв. м. Бургас е непосредствено преди Варна - там са необходими 10 години и 4 месеца.  Макар че между София и няма разлика в достъпността на жилищата, всъщност цените на имотите в двата града далеч не са еднакви. Според последните данни на НСИ в столицата средната цена на квадратен метър апартамент в момента е 1999 лв., докато в Пловдив е 1247 лв. Става въпрос за средна цена между ново и съществуващо строителство.\r\nНо и средните заплати в двата най-големи града се различават съществено: в столицата тя е 1433 лв., докато в Пловдив е 897 лв. Освен това столицата има доста голям пазар на имоти и цените в някои квартали се различават двойно от цените в други.   Спрямо 10 години по-рано жилищата в столицата сега са два пъти по-достъпни, т.е. съотношението на средната заплата през 2008 г. към тогавашната средна цена на квадратен метър е било приблизително два пъти по-голямо. Това означава, че е била необходима два пъти повече работа, за да се купи същото по големина жилище, показват скорошни изчисления на агенция Bulgarian properties.    Те използват т.нар. индекс на достъпност, който сега е 1,42, докато през 2008 г. е бил 3,5. Той показва времето, необходимо да се закупи жилище с доходите на двама души в едно домакинство. Реалните изчисления обаче трябва да вземат предвид не само работната заплата и цената на имотите, а и лихвата по ипотечните кредити през съответния период. ", "date": "2019.05.23", "title": "За да си купиш жилище в Стара Загора работиш 7 г., във Варна - 11 г."}
{"url": "https://www.actualno.com/crime/sydii-ot-vas-hodeli-na-lov-v-stopanstvo-na-minu-stajkov-edinijat-e-reshaval-i-delo-na-firma-na-stajkov-news_751633.html", "text": "    Съдии от Върховния административен съд (ВАС) са били на лов в стопанството на , докато той е в ареста по обвинение за производство на нелегални цигари и данъчни престъпления, научи в. \" \" от източник в горското стопанство край Бургас.      Става въпрос за съдиите Николай Гунчев и Светослав Славов. Те са участвали в групов лов през декември 2018 година в дивечовъдното стопанство \"Кабата\" и имената им са вписани в официален документ на Министерството на земеделието, храните и горите. Фирмата на Миню Стайков \"Топаз мел\" взе на концесия стопанството през 2009 година. Назад във времето там са гостували и много политици, но тогава Стайков нямаше проблеми с правораздавателните органи.   Върховните съдии Гунчев и Славов не са били сами по време на ловния излет в стопанството на арестанта Стайков. Имало и още няколко души, които обаче не са известни имена. Един от тях е адвокатът на дружествата на Стайков Станислав Коев, както и мъж с малко име Атанас - доверено лице на Миню Стайков и един от мениджърите му, който обаче не е обвиняем.\r\nЛюбопитното е, че съдия Светослав Славов е бил член на съдебен състав, който е разглеждал дело със страна \"Сис Индустрийс\" на Миню Стайков във Върховния административен съд, показа проверка на \" \". То е по жалба на Федерацията на гръцките производители на дестилирани напитки в КЗК. В съда печели фирмата на Стайков. Адвокат на \"Сис Индустрийс\" по това дело е Светослав Коев, а един от съдиите е Славов, като двамата са ловували заедно в стопанството на алкохолния бос.  Съдия Николай Гунчев беше кандидат за член на Висшия съдебен съвет през 2017 г., но не беше избран от колегите си. Той беше и в ръководството на Съюза на съдиите.\r\nЗа момента няма официален коментар на информацията.    ", "date": "2019.05.23", "title": "Съдии от ВАС ходели на лов в стопанство на Миню Стайков, единият е решавал и дело на фирма на Стайков"}
{"url": "https://www.actualno.com/education/poveche-ot-41-000-zrelostnici-shte-se-javjat-na-vtora-matura-news_751545.html", "text": "    Над 41 хиляди зрелостници се явяват на в четвъртък.      На 23 май в Министерството на образованието и науката ще бъде изтеглен вариантът за втория задължителен държавен изпит, който се провежда по 13 предмета. Най-много зрелостници – 14 612, са избрали да се явят на изпит по английски език. Вторият най-желан предмет е биология , като матура по него са избрали да положат 11 076 ученици.  По география тази година се очаква да се явят малко под 6000 зрелостници. Изпит по философия ще държат 4287, а по математика – над 2200. Тест по история и немски език ще положат повече от 1000 дванадесетокласници, уточнява БГНЕС.   9500 квестора ще следят за реда и за това да не преписват. Квесторите ще осигуряват пропускателния режим на входа на училището. Учениците трябва да носят лична карта и служебна бележка за допускане. В класните стаи се осигуряват двама квестори, като в коридорите също ще има дежурни квестори. Учениците ще сядат на точно определените за тях места в залите. За матурата са предвидени 3861 зали в 608 училища, а за изпитите по желание залите са 174 в 61 училища. е предприело необходимите мерки за безпроблемното провеждане на всички изпити, като освен квестори за нормалното протичане на изпитния ден, във всички зали, в които ще се провеждат изпити и ще се размножават изпитните материали, е осигурено и видеонаблюдение, за да няма опити за преписване и нарушаване на правилата за изпитния ден. На зрелостните изпити се ползва химикалка с черен цвят.\r\nИзпитите продължават 4 астрономически часа.   Матурата по чужд език и всички обществени науки се състоят от 3 модула. Времето за работа по първия модул е 60 минути. Вторият също е 60 минути, а третият - 120. Учениците със специални образователни потребности работят в отделни зали и имат два допълнителни часа за работа.\r\nЗа математика и природни науки модулите са 2. Първият е от 90 минути, а вторият - 150 минути.   Зрелостникът няма право да си тръгне до 60 минути след началото на първия модул. Веднъж напуснал, не може да се връща.    Изпитът започва в 8.00 часа.\r\nРезултатите от матурите ще бъдат обявени до 13 юни 2019 година. ", "date": "2019.05.23", "title": "Повече от 41 000 зрелостници ще се явят на втора матура"}
{"url": "https://www.actualno.com/crime/prostreljanata-ot-bivshija-si-myj-jena-e-v-stabilno-systojanie-news_751679.html", "text": "    Простреляната в Шумен 26-годишна жена е оперирана и е в стабилно състояние. Това съобщи за bTV д-р Стефан Стоянов от болницата в града.      30-годишен шуменец на 22 май бившата си съпруга в опит да я убие в околностите на Шумен.   26-годишната жена била в автомобила на свой колега, с когото работели в местен завод. Те често пътували за работа заедно, тъй като живеели наблизо и били семейни приятели.\r\n30-годишният мъж започнал да ги преследва и принудил колегата на бившата си жена да спре. Извадил оръжие и стрелял по нея.  След това стрелецът избяга, но малко по-късно беше арестуван. Изяснява се видът на оръжието, с което той е стрелял.\r\nОт прокуратурата съобщиха, че опитът за убийство е извършен в условията на домашно насилие и в изпитателния срок на предходно осъждане.    ", "date": "2019.05.23", "title": "Простреляната от бившия си мъж жена е в стабилно състояние"}
{"url": "https://www.actualno.com/politics/ivancheva-e-svobodna-za-predizborna-obikolka-baneva-s-problemi-v-kandidaturata-si-news_751628.html", "text": "    Поставената под домашен арест бивша кметица на \"Младост\" Десислава Иванчева е пусната от съда да прави кампанията си за евроизборите. За това разбра след разговор с майка ѝ, която обясни пред екипа ни, че Иванчева е в Русе.      Оказа се, че разрешение да излезе и да води кампания Иванчева е получила от съдия Иво Хинов - човекът, който я осъди на 20 години затвор. Като мотив той е записал, че това е необходимо заради \"нейното успешно представяне на евроизборите в неделя\", посочва и в. \" \".   \"Не може да се приеме, че има реална опасност подсъдимата да предприеме  действия по укриване в рамките на няколко дни, които остават до  изборите\", смята съдия Хинов.\r\nОт разпореждането на съдия Хинов става ясно, че отстранената кметица няма да е вкъщи продължително време. От вторник тя е в Русе, трябва да се прибере у дома на 22 май в 14:00 часа. В четвъртък Иванчева ще е в Пловдив. Там тя може да участва в предизборни диспути до полунощ. На 24 май ще е в София.  Оказа се, че новини има и за друг по-необичаен кандидат за евродепутат - Евгения Банева. Партията, която я издигна за кандидат, сваля доверието си от нея.\r\n\"Не искаме да бъдем използвани като ракетоносител и да пречим на прокуратурата и следствието по разследването срещу нея\". Това каза за в. \" \" лидерът на политическата формация Георги Георгиев-Готи. И уточни, че от началото на кампанията досега семейство Баневи не са проявили интерес към изборите.   Готи не се е срещал с Банева, а само със съпруга ѝ Николай, който му обещавал \"големи неща\" за кампанията. \"Предупреждаваха ни, че тези хора са мошеници и измамници, които разпарчетосват предприятия и не плащат на работниците си. Избрахме най-мразената фамилия, за да сме конкурентоспособни\", обясни още Готи за тактиката преди вота.     ", "date": "2019.05.23", "title": "Иванчева е свободна за предизборна обиколка, Банева с проблеми в кандидатурата си"}
{"url": "https://www.actualno.com/balkani/albanskijat-prezident-razkritikuva-idejata-za-obedinenie-na-albancite-news_751672.html", "text": "    Президентът на Албания Илир Мета разкритикува идеята за обединение на албанците в една държава, предава агенция „Макфакс“.      „Слушаме неща от типа – Защо албанците не се обединят? Но, в такъв случай, защо всички сърби, хървати и бошняци не направят същото“, пита държавният глава, цитиран от косовската телевизия RTK.   Според държавния глава, този делириум е класически диаболизъм, предаде \"Фокус\".\r\n„Това е опит на авторитарните политици, много често координирано, да пренасочат вниманието от вътрешните въпроси и да провокират теми, за да избегнат собствената си отговорност“, уверява Мета.  Той смята, че единственото решение на Балканите е съвместното съществуване и спазване на европейските стандарти за малцинствата.\r\n„На Балканите всяка нация някъде е в мнозинство, а другаде – в малцинство. Единственото решение е съвместното съществуване и спазване на европейските стандарти за малцинствата. Знаем много добре какво ще се случи на Балканите. Стотици хиляди бяха убити, а нито сантиметър от границите не беше променен“, добавя албанският президент.   Мета твърди, че Албания има възможност да бъде фактор за стабилност на Балканите.    „Прекрояването на гранциите не е лесно. Знаем колко са добри отношенията между Черна гора и Косово, но знаем и какво се случи с договора за демаркация. Искам да бъда ясен, имаме всички възможности, както и показахме, че можем да бъде фактор на стабилността“, заяви държавният глава. ", "date": "2019.05.23", "title": "Албанският президент разкритикува идеята за обединение на албанците"}
{"url": "https://www.actualno.com/ruse/mashinnoto-glasuvane-e-opcija-za-evroizborite-v-ruse-news_751768.html", "text": "    Гласоподавателите от Русенска област в изборите за Европейски парламент ще могат да упражнят правото си и чрез машинно гласуване. На 29% от тях ще бъде предоставена тази възможност.      „От общо 325 секции, в 95 ще може да се гласува с машини“, съобщи председателят на Районната избирателна комисия Мирослава Маркова. 64 от тях ще бъдат в община Русе – основно в училища, детски градини, пенсионерски клубове. Те ще бъдат доставени по места на 25 май, но това няма да попречи на тяхната работа и инсталиране. Всеки може сам да избере начина по който да гласува – традиционно или машинно. На сайта на ЦИК, както и на интернет страницата на РИК - Русе всеки може да провери в коя секция ще гласува и дали в нея ще има опция за машинно гласуване.   Изборният ден ще започне в 7:00 часа и ще приключи в 20:00 часа на 26 май 2019 г. Социологическите агенции, които ще подават данни за евроизборите на територията на областта, са 4.\r\nВ областта са образувани и три подвижни секции - две за община Русе и една в община Бяла. Общият брой на всички секции за Русе е 212.  Сумарно избирателите на територията на Русенска област са 206 051. Те са намалели в областта с около 9000 души в сравнение с последните избори за Народно събрание. По общини разпределението е: Русе – 148 464, Бяла -12 004, Ветово - 11 440, Сливо поле- 9390, Две могили - 7743, Иваново - 7221, Борово – 5093 и Ценово - 4696.\r\nПостъпилите жалби в Районната избирателна комисия са 5. В една от жалбите е оспорено решение на РИК пред ЦИК, която потвърди решението на местната комисия. В нея една от партиите е оспорен състава на комисията в Две могили, но ЦИК е преценила жалбата за неоснователна. Останалите четири са отхвърлени без уважение, отнасящи се за лепене на агитационни материали без разрешение.    ", "date": "2019.05.23", "title": "Машинното гласуване е опция за евроизборите в Русе "}
{"url": "https://www.actualno.com/crime/sinyt-na-anja-pencheva-i-prijatelkata-mu-jertvi-na-prebit-predi-dva-dni-myj-news_751640.html", "text": "    Като че ли има някакво садистично чувство, че съм син на Аня Пенчева. Цялата информация за случая не е вярна. Това твърди Ангел Караньотов във връзка със над мъж на име Ахмед Шерифов.      По думите му, не е имало побой, а става въпрос за един изключително агресивен мъж, който тормози и жени, и мъже, заяви Караньотов. Той добави, че е бил с приятелката си на пистата в Сепарева баня и въпросният човек заплашил гаджето му Ива – че нямало да остане здрава и щяла да пострада, с уточнението, че имало заплахи още във Facebook. Всъщност Ива била сама и след това се обадила на Ангел, защото се страхува.   Караньотов твърди, че въпреки че случаят се разследва от МВР, Шерифов събира хора за саморазправа. \"Това, че са му счупили зъбите някои хора, не го прави невинен\", подчерта синът на Аня Пенчева и добави, че Ива му се обадила разтреперана от страх, че Шерифов ще я бие. Ангел призова и свидетелите да кажат дали той е участвал в боя, при който Шерифов е пострадал, като припомни, че има и снимки.\r\nАнгел Караньотов е категоричен, че е бил арестуван, защото е синът на Аня Пенчева и уточни, че инцидентът не е \"среднощен\", а е станал в 13:00 часа. Той заяви и, че \"въпросният господин\" ги тормозел от половин година. На въпрос на Нова телевизия дали Ангел и Ива са подавали жалби, Ангел отговори, че приятелката му е подала официално оплакване преди над една година и не е имало реакция. Той разказа и, че Шерифов непрекъснато пускал заплашителни коментари в профилите на двамата в социалните мрежи.  Засега Шерифов, който е със средна телесна повреда, отказва да говори. ", "date": "2019.05.23", "title": "Синът на Аня Пенчева и приятелката му - жертви на пребит преди два дни мъж?"}
{"url": "https://www.actualno.com/balkani/turcija-oproverga-informacijata-za-ultimatum-ot-sasht-za-s-400-news_751671.html", "text": "    Заместник-министърът на външните работи на Турция Явуз Селим Киран опроверга информацията на медиите, че на Анкара да се откаже от покупката на руските зенитно-ракетни системи С-400 до края на първата седмица юни. Както съобщава в четвъртък телевизионният канал \"A Haber\", дипломатът е заявил това по време на визитата си във Вашингтон, предаде ТАСС.      „Не е имало нищо такова на официално ниво. През март САЩ обновиха своето предложение за доставка на зенитно-ракетни системи „Пейтриът“. Всъщност ние смятаме, че е ставало въпрос именно за това предложение“, подчерта Киран, отбелязва още агенция \"Фокус\".   По време на срещата с представители на турските медии в американската столица, заместник-министърът на външните работи посочи, че Анкара не е съгласна с използването на американски санкции съгласно закона CAATSA („За противодействие на противниците на Америка чрез санкции“), тъй като договорът с Москва за доставката на С-400 е сключен преди приемането на този закон. ", "date": "2019.05.23", "title": "Турция опроверга информацията за ултиматум от САЩ за С-400"}
{"url": "https://www.actualno.com/starazagora/peta-izlojba-na-mladi-ikonopisci-v-stara-zagora-news_751643.html", "text": "    Петата си поред изложба откри ателието по иконопис при старозагорския храм „Света Троица“. Графични отпечатъци и икони на над тридесет деца са подредени в една от изложбените зали на Художествената галерия в Стара Загора. Децата, които посещават ателието, са част от учениците в двете неделни училища в града - Примитрополитското неделно училище „Св. Игнатий Старозагорски“ и Неделното училище към храм „Света Троица“, а техен ръководител е Зорница Иванова.      Изложбата е подредена със съдействието на проф. Марин Добрев, директор на галерията, и на Милен Алагенски, председател на представителството на Съюза на българските художници в Стара Загора. И тази година експозицията от творбите на малките художници има благотворителна кауза - събиране на средства за реставрацията на стенописите в храма “Св. Троица”, каквато не е правена от създаването им. С набраните средства от предишните изложби е подпомагана дейността на неделното училище към храма, което през миналата година освети Негово Светейшество българският патриарх Неофит заедно с представители на Светия синод.    ", "date": "2019.05.23", "title": "Пета изложба на млади иконописци в Стара Загора"}
{"url": "https://www.actualno.com/politics/marija-gabriel-ep-trjabva-da-ima-pravo-na-zakonodatelna-iniciativa-news_751652.html", "text": "    Европейският парламент трябва да има право на законодателна инициатива, заяви в ефира на Нова телевизия водачът на евролистата на ГЕРБ Мария Габриел.      Според Мария Габриел е популизъм да се говори за единна европейска минимална работна заплата.   Тя бе категорична, че трите теми, които вълнуват най-много гражданите на всички държави в ЕС са социална политика, здравеопазване, образование. Според нея Европейският парламент трябва да има повече правомощия в тези области.\r\nСпоред нея има индикации за антиевропейски настроения. „Аз вярвам в това, че проевропейските сили могат не само да проявят разум, но най-вече отговорност и да направят така, че парламентът да функционира“, каза тя. По думите й начинът за борба с антиевропейското настроение са повече малките проекти, които носят полза в ежедневието на хората, европейските политики за всяко училище, за всеки регион.  „Много би ми се искало да не изместваме фокуса. Много по-важно е да се концентрираме върху това Европа да стане нещо по-ефикасно, нещо, което всеки да усеща, отколкото да оставаме в полето на идеологическите противоборства“, допълни водачът на листата на ГЕРБ. Тя изтъкна, че България е кауза за нея. ", "date": "2019.05.23", "title": "Мария Габриел: ЕП трябва да има право на законодателна инициатива "}
{"url": "https://www.actualno.com/crime/ohranitel-na-banka-schupi-rykata-na-onkobolen-zashtoto-nosel-maska-news_751625.html", "text": "    Охранител в банка в центъра на Сливен счупи ръката на онкоболен мъж, защото човекът носел маска, предаде bTV.      Случаят е фрапиращ, тъй като касае и сигурността на банковия клон. 57-годишният Валентин Димитров се опитал да влезе в офиса, за да плати  такса от 4 лв., но бил спрян на входа заради медицинската маска, която  носи. Опитал да обясни, че е тежко болен и тя го пази от инфекции, но  охранителят първо го избутал навън, после решил да му сложи белезници,  при което така му извил ръцете, че счупил едната.   Заради случилото се се наложило Валентин да бъде спешно опериран, а на всичкото отгоре непредвидената хирургическа интервенция провалила насрочена предварително животоспасяваща трансплантация на стволови клетки, която ще трябва да бъде направена на по-късен етап.\r\nЗаграждат външната врата и аз оставам навън, казвам: \"Хора, имам работа. Трябва да си свърша работата в банката,защото ми предстои лечение. Може би една година няма да мога да излизам от стая. Единият от гардовете дойде до мен, изправи се както правят боксьорите преди мач – нос до нос, лице в лице, и в този момент усещам гадната болка на счупената ръка, защото той ми хваща ръката и я извива\". Това гласи краткият разказ на Димитров.  От болката мъжът пада пред банката и остава там до идването на линейката. \"Лежеше на земята и викаше, че много го боли ръката. Мъчиха се полицаите да го вдигнат, но неуспешно. Охранителите стояха там отгоре, имаше 2-3 жени и си говореха\", разказаха очевидци.\r\nДругият охранител оправдава колегата си: \"Присъствах, но господинът не залитна. Просто каза: \"Ръката ми!\" и легна. Той се отпусна сам – това видях аз\".   В отговор от банката казаха за bTV, че не носят отговорност за инцидента, в който не са замесени техни служители. Въпреки това осъждат агресията и ще помогнат за лечението на клиента си.     ", "date": "2019.05.23", "title": "Охранител на банка счупи ръката на онкоболен, защото носел маска"}
{"url": "https://www.actualno.com/politics/pojavi-li-se-vsyshtnost-peevski-za-evrokampanijata-snimki-news_751772.html", "text": "    Делян Пеевски, депутатът от ДПС и втори в евролистата на партията на Ахмед Доган, водена формално от Мустафа Карадайъ, се появи на публично място в рамките на все още течащата кампания за евровота.      Припомняме, че точно заради съмнението, че Пеевски всъщност не отговаря на условието да се кандидатира, защото не е живял поне 6 месеца в България или в държава-членка на ЕС преди съответния евровот, към съда и прокуратурата. От съда не намериха причина да спрат кандидатурата на Пеевски.\r\nСега, във Facebook профила на Мустафа Шукри, който беше кандидат за общински съвет във Велинград, се появиха нови снимки на Пеевски. А пазарджишкото издание , че Пеевски уважил благотворителна вечеря, организирана от ДПС за Рамазана – в Пазарджик. Твърди се и, че Пеевски посетил село Света Петка, като казал, че ДПС излиза с листа от \"млади, успешни и доказани хора\" и се надява на подкрепа на предстоящия евровот. Учудване предизвиква факта, че снимките, с които се онагледява информацията, всъщност са само \"на маса\".    Снимки в статията:       ", "date": "2019.05.23", "title": "Появи ли се всъщност Пеевски за еврокампанията? (СНИМКИ)"}
{"url": "https://www.actualno.com/politics/aej-poiska-ot-prokuraturata-da-proveri-partija-vyzrajdane-video-news_751783.html", "text": "    Провокативен предизборен клип на партия \"Възраждане\" предизвика реакция от страна на Асоциацията на европейските журналисти - България (АЕЖ).      В клипа се вижда как млад мъж стреля с два картечни пистолета по седнали зад приличащите на парламентарни банки хора. Всъщност е от популярния в Украйна сериал \"Слуга на народа\", главната роля в който играе вече настоящият украински президент Владимир Зеленски.    Реакцията на АЕЖ е провокирана от в \"Свободна Европа\", според който лидерът на \"Възраждане\" Костадин Костадинов казал, че в клипа \"Възраждане\" стреля срещу медии като \"Свободна Европа\". Припомняме, че \"Свободна Европа\" се финансира директно от американското правитество.  АЕЖ иска от главния прокурор Сотир Цацаров \"да разпореди незабавна проверка за съответствието на политическа партия “Възраждане” с разпоредбите на Конституцията и Закона за политическите партии. На лидера на партията Костадин Костадинов следва да му бъде потърсена отговорност по реда на Наказателния кодекс\".\r\nОт АЕЖ припомнят, че \"конституцията на Република България забранява съществуването на партии, които си поставят за цел насилствено завземане на държавната власт. Наред с това, в Конституцията е предвидено, че правото на изразяване на мнение не може да се упражнява за призоваване на извършване на престъпление или разпалване на вражда. Чл. 2 (3) от Закона за политическите партии постановява, че \"Политическите партии използват демократични средства и методи за постигане на политическите си цели\".   \"Законът за политическите партии предвижда, че по искане на прокуратурата Софийски градски съд разпуска партии, които нарушават Конституцията или чиято дейност системно нарушава изискванията на закона. Смятаме, че са налице и двете основания и по тази причина се обръщаме към главния прокурор с призив да изпълни законовите си задължения\", казват от АЕЖ.    АЕЖ смята и, че прокуратурата следва да провери дали лидерът на партия \"Възраждане\" Костадин Костадинов не попада в хипотезата на чл. 162 (3), във връзка с чл. 162 (2) от НК, предвиждаща лишаване от свобода от една до шест години и глоба от 10 000 до 30 000 лева за лице, което ръководи организация, която си поставя за цел да употреби насилие срещу другиго заради политическите му убеждения. ", "date": "2019.05.23", "title": "АЕЖ поиска от прокуратурата да провери партия \"Възраждане\" (ВИДЕО)"}
{"url": "https://www.actualno.com/moresport/shampionkata-po-borba-biljana-dudova-e-opitala-da-se-samoubie-news_751675.html", "text": "    Трикратната Биляна Дудова е опитала да се самоубие.      21-годишната спортистка е била открита във вторник вечерта с прерязани вени от съотборничката ѝ Сезан Белберова в стаята им в столичен хотел, пише вестник \"Телеграф\".\r\nНезабавно на мястото е пристигнала линейка от Спешна помощ и полиция. Дудова е откарана в болница \"Св. Иван Рилски\". Шампионката е без опасност за живота.   Новината са потвърдили от МВР и лечебното заведение. Треньорът на Дудова - Петър Касабов, сподели, че за последно я видял в неделя, пише на сайта си Bulgaria ON AIR.  Разследват се възможните версии, заради които Биляна е посегнала към живота си.\r\nОколо 20,30 ч. във вторник вечерта на тел. 112 бил получен сигнал от Сезан Белберова, че е открила приятелката и съотборничката си Биляна Дудова обляна в кръв.\r\nДвете момичета живеели в стая под наем в хотел \"Диана\" в столичния квартал \"Дианабад\". Като се прибрала, Сезан видяла и окървавен кухненски нож, с който шампионката е рязала вените си.       Въпреки тежката ситуация лекарите я спасили. Официално от болницата не пожелаха да направят коментар, тъй като ситуацията е много деликатна и става въпрос за личност, прославила България.\r\nРазследват се възможните версии, заради които златната Биляна е посегнала към живота си. Тя била винаги усмихната, позитивна и не е показвала, че е в депресия.\r\nНеофициално една от версиите на разследващите е, че може да става въпрос за личен мотив или за нещо, свързано със състезателната й кариера.\r\nПо думите на нейни приятели и съотборници преди време Дудова загубила майка си, което преживяла изключително тежко. Въпреки това излизала на тепиха, където печели редица престижни титли. ", "date": "2019.05.23", "title": "Шампионката по борба Биляна Дудова е опитала да се самоубие"}
