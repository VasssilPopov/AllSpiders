{"url": "https://www.actualno.com/bgfootball/ludogorec-s-iznenadvashta-zaguba-ot-lokomotiv-plovdiv-v-razgrad-news_688391.html", "text": "  Отборът на Локомотив Пловдив записа първа победа за сезона. Тя дойде малко изненадващо, след като \"смърфовете\" надвиха шампиона Лудогорец с минималното 1:0 на \"Лудогорец Арена\" в Разград.     Играчите на Пауло Аутори играха по-добре в срещата, като на три пъти нацелиха гредите на вратата на пловдивчани, но така и не стигнаха до попадение. Най-големият пропуск за \"зелените\" бе през втората част, когато Клаудио Кешеру изпълни дузпа право в ръцете на Мартин Луков.\r\nЗа Локомотив това е първи успех в Първа лига, като в предишните два мача играчите на Бруно Акрапович записаха две поражения. В същото време Лудогорец остава без победа във втори пореден мач от първенството, като в миналия кръг направи 1:1 с Берое.\r\nВсичко най-интересно от срещата Лудогорец - Локомотив Пловдив 0:1 четете в .  ", "date": "2018.08.04", "title": "Лудогорец с изненадваща загуба от Локомотив Пловдив в Разград"}
{"url": "https://www.actualno.com/showbusiness/britni-spiyrs-na-turisticheska-obikolka-v-london-news_688362.html", "text": "   36-годишната поп-принцеса бе забелязана на разходка край Бъкингамския дворец, придружена от синовете си 12-годишния Шон и 11-годишния Джейдън.     За туристическата обиколка Бритни бе избрала къса жълта лятна рокля и кожени ботуши. Тя изглеждаше доста освежена с вързаната си на конска опашка коса и с лек грим, съобщава „Дейли мейл”.   Бритни е във Великобритания, за да участва в музикалния фестивал в Брайтън този уикенд. Събитието е първата спирка от международното й турне „Част от мен”. В Брайтън певицата се завръща за пръв път от 2011 година, когато бе концертът от турнето й „Фатална жена”.", "date": "2018.08.04", "title": "Бритни Спиърс на туристическа обиколка в Лондон"}
{"url": "https://www.actualno.com/europe/planinski-masiv-v-shvecija-se-sviva-zaradi-goreshtinite-news_688363.html", "text": "   Причината – заради ужасно горещото време в страната планината е започнала да се свива, пише \"Сайънс Алърт\".     На практика покритият с глетчери южен връх вероятно вече е по-нисък от своя скалист северен събрат, след като близо 4 метра сняг и лед от върха на планината се стопиха за по-малко от месец, със скорост от около 14 сантиметра на ден.   Височината на планината варира в зависимост от промяната на времето, но температурите в Швеция и в цяла Европа са особено високи това лято. В много части на страната бяха отчетени температурни рекорди за юли, като средните стойности за месеца тази година са били с между 3 и 5 градуса по Целзий по-високи от нормалното.\r\nСпоред измерванията на учени от университета в Стокхолм южният връх на планината Кебнекайсе се е извисявал на височина от 2101 метра над морското равнище на 2 юли. В края на месеца обаче височината му е била едва 2097 метра над морското равнище.  Северният връх от своя страна, без да е покрит с лед, се извисява на 2096,8 метра над морското равнище. Разликата от 20 сантиметра обаче може да се е стопила още от последните измервания на 31 юли, опасяват се учените.   Височините на върховете се измерват с помощта на диференциална GPS система, която дава отклонение от едва 2 сантиметра. Статистика на височините на планинските масиви в Швеция се води от 1880 година.", "date": "2018.08.04", "title": "Планински масив в Швеция се свива заради горещините"}
{"url": "https://www.actualno.com/politics/zelenite-iska-ostavkata-na-neno-dimov-sled-predostaveni-koncesii-na-hristo-kovachki-news_688373.html", "text": "   .     В съобщение до медиите те разказват как Ковачки не спазва стандартите и заобикаля екологичното и трудовото законодателство. Заради мълчанието на министъра на околната среда и водите Нено Димов пък партията за пореден път настоява за оставката му.   \"Зелените\" обясняват, че са силно обезпокоени от решението на правителството \"тихомълком\" да разреши на свързани с Ковачки компании да вземат на концесия нови находища на лигнитни въглища - в община Сливница, и медна руда до Ямбол, в съдружие с Атанас Тилев, който през 90-те години стана известен като собственик на фалиралата \"Банка за земеделски кредит\". Само преди две седмици пък друга фирма, свързвана с Ковачки – \"Въгледобив Бобов дол\" беше извадена от процедура по несъстоятелност, въпреки огромни необслужвани задължения, коментират от \"Зелените\".\r\n\"Възходът на бизнеса на Ковачки започва веднага след убийството на неговия съгражданин Косьо Самоковеца през 2003 година. Бизнесменът се насочи към най-мръсните отрасли – политиката и минното дело. Негова собственост са фабриката за брикети \"Брикел\", известна в Гълъбово като \"раковото отделение\", мините и ТЕЦ-а в Бобов дол, мини \"Черно море\" (в несъстоятелност), редица Топлофикации, като почти всичките му компании официално трупат огромни загуби, а задълженията им приближават 1 милиард лева (основно към бюджета и Първа инвестиционна банка)\", се казва още в съобщението на партията.  Там се допълва, че няколко поредни правителства, основно ръководени от премиера Бойко Борисов, си затварят очите и не закриват ТЕЦ-овете \"Брикел\" и \"Бобов дол\", които отдавна надхвърлят всякакви норми за изхвърлени отрови в атмосферата. В момента България е единствената страна, срещу която има действия на Европейската комисия заради нивата на замърсяване със серен диоксид. Основен замърсител е именно \"Брикел\", посочват от партията.   \"Решението на Министерски съвет означава, че ГЕРБ и Патриотите му предоставят картбланш да извършва геноцид над хиляди българи в Ямболско и Сливнишко през следващите 30 години. Разходите за влошеното здраве и унищожена природа от дейността на фирмите на бизнесмена ще надхвърлят многократно ползите, като се има предвид, че дългогодишна практика при неговите компании е да забавят заплати и да не внасят осигуровки на служителите си\", посочват от \"Зелените\".\r\nПартията отбелязва, че недоумение буди поведението на министъра на околната среда Нено Димов, обявил чистият въздух за приоритет в програмата си, а \"в същото време мълчи позорно за разрешението за добив на лигнитни въглища - най-замърсяващата въздуха суровина за производство на енергия въобще. И то в полза на бизнесмен, който има доказан опит в неспазването на всякакви стандарти\", се казва в съобщението на партията.    Поради това \"Зелените\" за пореден път настояват за оставката на Димов. \"Той е неспособен да запази интересите на природата и гражданите в нито една сфера. А в случая с новите концесии става въпрос за символ на всичко, което не трябва да се допуска в индустрията. Защото от това страда нейния имидж, включително и на добросъвестните инвеститори\", аргументира се партията.   ", "date": "2018.08.04", "title": "\"Зелените\" иска оставката на Нено Димов след предоставени концесии на Христо Ковачки"}
{"url": "https://www.actualno.com/curious/dneven-horoskop-za-5-avgust-news_688317.html", "text": "        Тази неделя ще имате истинска възможност да си починете, но трябва много добре да планирате времето си. В противен случай може да загубите деня. Днес ще се чувствате така, както мислите. Съвсем малко ви е нужно, за погледнете в по-розови тонове на света. Половинката ви може да ви направи интересно предложение – не го отказвайте.   През този ден съветът на звездите е да не усложнявате нещата. Понякога те са достатъчно сложни, за да ги „доукрасяваме“. Приемете ги такива, каквито са.     През този ден разумът ви ще заглуши сърцето ви. Дали това е правилно ще се разбере по-късно. Опитайте се да не изневерявате на себе си. Днес едва ли ще успеете да сте в центъра на събитията, но това ще ви даде две възможности. Първата ще е – да си починете, а втората – да придобиете един по-добър поглед на нещата отстрани. Общо взето нещата, които сме искали се появяват точно, когато вече не ги искаме. Не се замисляйте и за момент да се връщате назад. Венера е ретроградна и играе шегички.   Денят няма да ви изненада с нищо особено. Точно в това ще е очарованието му. Използвайте тишината и спокойствие, за да възстановите силите си. Запишете мислите, които ви хрумнат. Този ден ще ви умори от приказки. Добре е преди да се преуморите съвсем да се попитате нужно ли е да влагате толкова сили, за да докажете себе си. Който иска ще ви разбере и приеме. Днес трябва да сте много внимателни. Всяка ваша крачка ще бъде зорко следена и ако само за момент „стъпите накриво“ всички ще го забележат. Няма да може да ги убедите, че е било случайно. През този ден смело може да се пуснете по течението. Не се опитайте да се съпротивлявате, защото само ще загубите сили. Предстои ви да видите много красиви и неповторими неща.    Ако искате да прекарате деня си добре изберете компанията на най-добрите си приятели. Колкото по-голяма е компанията, толкова по-весело ще бъде. Днес е много важно да ви е комфортно. Не се колебайте да откажете излизане или да отмените среща щом това е желанието ви. Трябва добре да си починете преди новата работна седмица.", "date": "2018.08.04", "title": "Дневен хороскоп за 5 август"}
{"url": "https://www.actualno.com/asia/izrael-prihvana-korab-opitvasht-se-da-probie-blokadata-na-gaza-news_688364.html", "text": "   Това е вторият подобен инцидент за по-малко от седмица, съобщава АФП.     „Корабът бе следен на радарите и прихванат в съответствие с международните закони”, посочва в изявление армията. Плавателният съд с името „Свобода за Газа”, на борда на който е имало 12 души, е бил отведен в израелското пристанище Ашдод. Всички пътници са били отведени за разпит, уточниха военните.   В изявлението се посочва още, че „военните са разяснили на хората на борда на кораба, че нарушават законна морска блокада и всяка хуманитарна помощ може да бъде изпратена в Газа през пристанище Ашдод”.", "date": "2018.08.04", "title": "Израел прихвана кораб, опитващ се да пробие блокадата на Газа"}
{"url": "https://www.actualno.com/asia/eksplozija-v-kariera-za-granit-v-indija-vze-11-jertvi-news_688366.html", "text": "   Взривът станал при възпламеняването на склад за динамит, съобщава АФП.     По време на инцидента на смяна в кариерата в щата Андра Прадеш били 16 души. Полицията потвърди, че случайна искра е възпламенила пръчките динамит, използвани за взривяването на огромните блокове с гранит.   Огънят е изпепелил до основи няколко от административните сгради на кариерата. Експлозията пък е причинила пукнатини на няколко жилищни сгради в района.", "date": "2018.08.04", "title": "Експлозия в кариера за гранит в Индия взе 11 жертви"}
{"url": "https://www.actualno.com/healthy/9-sluchaja-na-ku-treska-sa-registrirani-v-bylgarija-ot-nachaloto-na-godinata-news_688337.html", "text": "   Регистрирани са 4 случая при овце в Габрово, 4 случая при говеда в Кюстендил и при 1 овца в Пазарджик.     Това се казва в писмен отговор на земеделския министър на депутатско питане. За сравнение през миналата година са изследвани 928 животни при 132 са отчетени положителни проби.   В исторически план, надзор над заболяването в страната се извършва още от 1950 г. От 2016 г. Българската агенция по безопасност на храните изпълнява Програма за надзор и контрол на болестта Ку-треска в България през 2016 - 2018 г. Пробите се изследват в лаборатория „Вирусни болести по преживните животни, хламидии и рикетсии\" към Националния диагностичен научноизследователски ветеринарномедицински институт (НДНИВМИ) - „Проф. Георги Павлов\", oтбелязва Порожанов.\r\nПоради широкия спектър на клиничното й проявление при селскостопанските животни - от безсимптомни инфекции до аборти, раждане на нежизнеспособни приплоди, мастити, системни заболявания, свързани с продължителна загуба на продукция и други, често заболяването Ку-треската не се идентифицира като такова, което води до липса на насочено терапевтично въздействие.  Ваксинопрофилактика се използва предимно при най-рисковите групи като ветеринари, работници в кланици, фермери.", "date": "2018.08.04", "title": "9 случая на Ку-треска са регистрирани в България от началото на годината"}
{"url": "https://www.actualno.com/moresport/antyni-ivanov-se-klasira-na-final-na-evropejskoto-pyrvenstvo-news_688397.html", "text": "        Българинът завърши трети във втория полуфинал с резултат 1:56:58, като остана след Кристоф Милак и Виктор Брьомер. Иванов попада във финала със седмо време, като останалите са Тамаш Кендереши, Джеймс Гай, Максим Шембрев, както и Милак и Брьомер от неговата серия. По време влизат Ян Швитковски и Луис Кронен.   Припомняме, че по-рано днес спортист №4 на България за миналата година завърши трети в серията си с резултат 1,56,33 мин. Това е най-доброто постижение на Антъни за годината.\r\nСлед полуфинала българинът сподели, че утре ще скача за медал, като обеща, че може да постигне резултат под 1:55.  Финалите на 200 метра бътерфлай са в неделя от 20.45 часа българско време. ", "date": "2018.08.04", "title": "Антъни Иванов се класира на финал на европейското първенство"}
{"url": "https://www.actualno.com/politics/dohodite-se-vdigat-ne-samo-na-kniga-objavi-borisov-news_688398.html", "text": "   Такава прогноза направи премиерът пред журналисти в Малко Търново, където инспектира състоянието на границата.     Според него е очевидно, че повишението на доходите не е само на хартия след като толкова хора пътуват през почивните дни.   \"Както се вижда \"Тракия\" точно я пуснахме и тя отесня. Сутринта като идвах, на 15 километра от Бургас вече все едно се кара по \"Цариградско\" – с 60-70 км/ч, двете ленти пълни, кола след кола. Което пък от друга страна ме радва. Означава, че действително, не само на книга, както някои казват, но доходите се вдигат\", заключи той, цитиран от агенция \"Фокус\".\r\nМисля, че в края на мандата ни ще бъдат поне с 50% по-високи доходите при тоя ръст на икономиката, бюджета и на тези колеги, обясни Борисов.  Към края на 2017 г. средният доход на човек нарасна с 9.3% по данни на Националния статистически институт. В същото време с 13.2% нараснаха разходите - най-вече за храна и поддръжка на жилищата.   ", "date": "2018.08.04", "title": "Доходите се вдигат не само на книга, обяви Борисов"}
{"url": "https://www.actualno.com/cosmos/kosmicheskijat-tovaren-korab-drakon-se-zavyrna-na-zemjata-news_688334.html", "text": "   Това се посочва в съобщение, публикувано на страницата на компанията в Twitter.     \"Приводняването на „Дракон“ е потвърдено\", се казва в него. Пояснено е, че екип от специалисти вече е на път към мястото на падане на кораба.   „Дракон“ ще достави на Земята отпадъчните материали и резултатите от редица научни експерименти. Корабът се е приводнил в Тихия океан, югозападно от Калифорнийския полуостров. След това ще бъде транспортиран до пристанището на Лос Анджелис, което ще отнеме около две денонощия.\r\nРакетата Falcon 9 с „Дракон“ стартира от базата на военновъздушните сили на САЩ от нос Канаверал, Флорида, на 29 юни. Товарният кораб достави на станцията храна и материали за научни експерименти в размер на 2,7 тона. Това беше 15-та мисия по изпращане на материали и оборудване на Международната космическа станция, изпълнена с помощта на „Дракон“.  ", "date": "2018.08.04", "title": "Космическият товарен кораб \"Дракон\" се завърна на Земята"}
{"url": "https://www.actualno.com/business/s-54-poveche-tok-ot-voda-sme-proizveli-ot-nachaloto-na-godinata-news_688360.html", "text": "   Това каза за БНР директорът на Централното диспечерско управление съм Електроенергийния системен оператор :         Само за първите 7 месеца електричеството от водните централи е колкото обикновено произвеждаме за цяла година, казва Герджиков:\r\n\"Нормално производство от ВЕЦ-а е 3-4 милиарда киловатчаса. Тази година сме грубо на 3, 4 млрд., което е средното производство за нормална година - ние го достигаме за първите 7 месеца. Водните запаси в страната са много добри. За последните 5 години, енергийният запас в язовирите в момента е най-добър. Спрямо миналата година е с 32% повече\".  Износът на ток също бележи ръст и е с една четвърт повече в сравнение със същия период на миналата година. Ако температурите скочат и заради климатиците потреблението се увеличи, страната ни има достатъчно резервни мощности, за да покрие търсенето:   \"Има 580 мегавата закупен резерв в термични централи. Отделно в ТЕЦ-2 и ТЕЦ-3 има по един блок в резерв и  много резерв във ВЕЦ.  Достатъчно резерв, за да се гарантира непрекъснатост на вътрешното потребление\", поясни директорът на Централното диспечерско управление Пламен Герджиков.", "date": "2018.08.04", "title": "С 54% повече ток от вода сме произвели от началото на годината"}
{"url": "https://www.actualno.com/crime/pochina-6-godishnoto-dete-blysnato-ot-kola-na-trotoar-v-sandanski-news_688381.html", "text": "   Това съобщиха пред агенция \"Фокус\" от пресцентъра на „Пирогов“.     Детето бе прието в \"Пирогов\" на 25 юли в тежко състояние и с опасност за живота, след като беше блъснато на тротоар от автомобил, управляван от 73-годишен мъж.   Шофьорът беше задържан за 24 часа, но после бе освободен под парична гаранция заради влошено здравословно състояние.", "date": "2018.08.04", "title": "Почина 6-годишното дете, блъснато от кола на тротоар в Сандански"}
{"url": "https://www.actualno.com/crime/dvama-dushi-sa-otkarani-v-bolnica-sled-katastrofata-na-am-trakija-news_688348.html", "text": "        Вече е възстановено движението по магистралата при 340 км в посока Бургас. По-рано движението в участъка Карнобат-Бургас беше затруднено и се осъществяваше само в едната лента заради катастрофа.   Един човек е загинал вчера при друг пътен инцидент станал на входа на града от Созопол.\r\nОчаква се интензвивно движение през почивните дни към морето. От полицията призовават водачите да проявят повече търпение и да не предприемат рискови маневри.  ", "date": "2018.08.04", "title": "Двама души са откарани в болница след катастрофата на АМ \"Тракия\""}
{"url": "https://www.actualno.com/asia/turcija-otnovo-otvarja-konsulstvoto-si-v-mosul-news_688305.html", "text": "        Анкара беше отворила консулство със сериозен личен състав в Мосул в знак на турските амбиции към Северен Ирак. Но това стана преди ИД да се появи в съседна Сирия и да подпали региона.\r\n46 турзци, включително дипломати, техните жени и деца, служители на специалните сили и други турски служители бяха взети за заложници от джихадистите през юни 2014 г. Те бяха освободени през септември 2014 г..   Символично консулството беше изтрито от лицето на земята при въздушен удар на водената от САЩ коалиция през април 2016 г. Актът беше координиран с Анкара. Мосул беше превзет от иракската армия през юни 2017 г.  „Генералните консулства в Мосул и Басра ще подновят действието си в рамките на 100 дни“, каза Ердоган след победата си на изборите на 24 юнви.\r\nСпоред анализатори Турция има желание да засили присъствието си в Мосул, който някога е бил част от Османската империя и който Анкара все още смята за част от естествената си регионална сфера на влияние.   Обстоятелствата, при които персоналът на консулството в Мосул е бил освободен, остават неясни, като в момента се съобщава, че са били освободени в замяна на екстремистите, които се държат от Турция.    Ердоган, тогава премиер, настоя, че не е плащан откуп, казвайки, че има \"само дипломатически и политически преговори\" и описва резултата като \"дипломатическа победа\".\r\nБившият турски генерален консул в Мосул, който беше отвлечен с другите турци, Йозтюрк Йълмаз, влезе в политиката и стана заместник-председател на опозиционната Републиканска народна партия (КНП) и неин говорител по външната политика.", "date": "2018.08.04", "title": "Турция отново отваря консулството си в Мосул"}
{"url": "https://www.actualno.com/asia/pojar-izbuhna-v-muzeja-na-turgenev-v-moskva-news_688356.html", "text": "        Сградата е дървена, в нея тече реконструкция.   Гори фасадата, двете огнища на възпламеняване са били в мазето.\r\nКъщата е построена през 1819 г. От 1839 г. е наета от майката на писателя и самият той отсяда там при посещенията си в Москва. Тургенев е описал дома в повестта \"Муму\", в която прототип на господарката е майка му. По-късно сградата е проустроена изцяло, запазен е бил само холът. През 2009 г. в нея е открит музей на Тургенев, информира БТА.  ", "date": "2018.08.04", "title": "Пожар избухна в музея на Тургенев в Москва"}
{"url": "https://www.actualno.com/europe/prolivni-dyjdove-navodniha-rajoni-v-centralna-gyrcija-news_688358.html", "text": "   Гражданска защита е в готовност да реагира в рискови райони.     От проливните дъждове силно засегнат е районът на град Ламия. Сили на пожарната и Гражданска защита успяха да прекратят пътя на водната стихия преди да наводни приземните етажи на къщите в няколко села. Заляти са пътища. Полицията забрани движението в рискови отсечки. Пожарникари спасиха семейство от автомобил, потънал във водата. Наводнени са и земеделски земи.   В същото време властите съобщават за силен риск от пожари и днес, предимно на островите в Егейско море, както и в някои части на континентална Гърция. Полицейски патрули охраняват горски райони в близост до населени места. Властите предупреждават, че под пълна забрана е паленето на огън поради засилване на вятъра. Противопожарната служба е в режим на готовност.", "date": "2018.08.04", "title": "Проливни дъждове наводниха райони в Централна Гърция"}
{"url": "https://www.actualno.com/america/trymp-s-napadki-v-twitter-sreshtu-lebron-djejms-news_688365.html", "text": "        „ЛеБрон Джеймс току-що бе интервюиран от най-глупавия мъж в телевизията, водещия на Си Ен Ен Дон Лемън. Той направи така, че ЛеБрон да изглежда умен, което не е никак лесно”, написа държавният глава в Twitter.   В интервю, което бе излъчено в петък по американската телевизия Си Ен Ен, Джеймс заяви, че Тръмп „някак си се опитва да ни раздели”.\r\n„Той използва спорта... за да ни раздели. А това е нещо, което не мога да проумея, защото именно спортът ми даде възможност за пръв път да бъда до някой бял”, категоричен бе баскетболистът, който в понеделник откри начално училище за деца в риск в родния си град Акрон, Охайо.  ", "date": "2018.08.04", "title": "Тръмп с нападки в Twitter срещу ЛеБрон Джеймс"}
{"url": "https://www.actualno.com/society/dyrjavata-gubi-po-22-mln-lv-na-godina-v-roljata-si-na-hotelier-news_688357.html", "text": "   Това показват данните от доклад на Световната банка за почивните станции на българските институции, който беше разпространен от Института за пазарна икономика (ИПИ) и цитиран от .     В проучването са попаднали 115 обекта, сред които попадат и държавните учебни центрове и имотите с представителни функции. 83% от тях генерират загуба, която достига средно по на съоръжение. За проверените 115 бази това прави около за малко над .   Всъщност обаче реалната цена на предоставянето на услугата остава скрита, защото правителството обявява само оперативните разходи на обектите, а това не са единствените разходи, свързани с експлоатацията им, уточняват от ИПИ.\r\nСред причините ваканционните домове на изпълнителната власт да генерират основно загуби са ниските цени за почивка, недостатъчните надценки за престой и храна на собствени служители и външни посетители, липсата на маркетинг и реклама, остарялата база и нуждата от ремонти, нуждата от квалифициран персонал, както и недостатъчната заетост.  От доклада се разбира, че базите с най-големи загуби се управляват от Министерството на вътрешните работи и Министерския съвет. Резиденция \"Евксиноград\" на Министерския съвет отчита годишна загуба от близо през 2016 г. Академията на МВР и резиденция \"Бояна\" също са сред лидерите по загуби.   \"Докато загубите от почивните бази на МВР могат да бъдат обяснени директно с много скромните цени за настаняване, то загубите, генерирани от държавните учебни центрове и имотите с представителни функции, се дължат на голямата разлика между генерираните приходи и оперативните разходи\", се уточнява в доклада.\r\nСамо три администрации отчитат оперативен излишък. Това са Министерството на отбраната, Министерството на външните работи и Министерството на здравеопазването. Центърът за следдипломна квалификация в Националния център по обществено здраве и анализи отчита излишък за последните три години, докато Централният военен клуб в София е с най-голяма печалба през 2016 г. от над половин милион лева.    Около половината от имотите, управлявани от Изпълнителната агенция \"Военни клубове и военно-почивно дело\", отчитат печалба. Имотите по Черноморието, разположени в курорта Св. св. Константин и Елена и в Несебър, отчитат най-добри резултати, а имотите, разположени в зимните курорти, както и резиденция \"Лозенец\" в София, генерират загуби.   Обектите в морските курорти почти винаги излизат на нула. Почивните станции, които работят целогодишно, пък генерират загуби. Базите в зимните курорти отчитат загуби средно по За същия период средните загуби, отчетени от станциите, разположени в близост до природни паркове, са приблизително на обект.\r\nСпоред доклада всяка почивна станция, която се управлява като държавно търговско предприятие в рамките на по-голяма структура за управление на недвижимо имущество, има положителни финансови резултати и може да служи за пример. В момента всички приходи, генерирани от гостите на ведомствените почивни станции (независимо дали вътрешни или външни), от настаняване, храна или от предоставянето на други услуги не остават за обектите. Така управителите на почивните станции нямат стимул да увеличат приходите, тъй като те не остават за обекта, а вместо това се привеждат директно по сметката на Министерството на финансите.", "date": "2018.08.04", "title": "Държавата губи по 22 млн. лв. на година в ролята си на хотелиер"}
{"url": "https://www.actualno.com/asia/majkata-na-osama-bin-laden-progovori-za-pryv-pyt-sled-smyrtta-mu-news_688367.html", "text": "        Алиа Ганем даде интервю за британския вестник „Гардиан” в дома на семейството си в Джеда, Саудитска Арабия. По думите й нейният син бил „срамежливо и добро дете” докато растял, но мозъкът му „бил промит” в университета.   Неговото семейство го видяло за последно през 1999 година – две години преди атаките от 11 септември, когато той бил в Афганистан. По това време Осама бин Ладен бил смятан за огромна глобална терористична заплаха, след като заминал за страната, за да се бори със съветското нашествие през 80-те години на миналия век.\r\n„Бяхме изключително разстроени. Не исках нищо от това да се случва. Не разбрах защо той загърби всичко просто така?”, заяви Алиа Ганем, в отговор на въпрос как се е почувствала, когато разбрала, че синът й е станал джихадист. По думите й движението „Мюсюлмански братя”, с които синът й поддържа връзки през студентските си години, било като „култ”.  Двама от братята на Бин Ладен – Хасан и Ахмад, също присъстваха по време на интервюто. Те описаха шока си, когато научили, че техният брат е замесен в терористичните атаки от 11 септември. „От най-малкия до най-големия – всички братя се чувствахме засрамени от него. Знаехме, че всички ще понесем ужасни последствия. Всички членове на семейството ни, които бяха в чужбина, се завърнаха в Саудитска Арабия”, заяви Ахмад. По думите му неговата майка все още живее в отрицание - 17 години след най-кървавото нападение на американска територия, и обвинява хората около Осама бин Ладен за неговите действия.   Най-издирваният терорист в света бе убит от американски морски тюлени в скривалището му в Аботабад, Пакистан, през май 2011 година след продължило близо 10-годишно издирване.", "date": "2018.08.04", "title": "Майката на Осама бин Ладен проговори за пръв път след смъртта му"}
{"url": "https://www.actualno.com/society/sedmichna-prognoza-za-vremeto-za-6-12-avgust-news_688234.html", "text": "  Истинското лято идва тази седмица. Ще преобладава слънчево време с временни увеличения на облачността. Температурите бавно ще се повишават и в по-голямата част от страната вече ще надхвърлят 30°, на места в низините ще достигат 35°.      максималните температури ще бъдат между 24 и 32 градуса. Възможно е да превали над Варна и Велико Търново.    валежи се очакват над Монтанско и Врачанско. Над останалата част от страната ще има слънчево време. Температурите остават без промяна. над цялата страна ще бъде предимно слънчево. Валежи не се очакват. Температурите по Черноморието ще достигат 29-30 градуса.   също ще ни зарадват с истинско лятно време. Валежи не се очакват. Максималните температури ще са между 24 и 33 градуса, като най-топло се очаква да бъде в Ямбол.   ", "date": "2018.08.04", "title": "Седмична прогноза за времето за 6-12 август"}
{"url": "https://www.actualno.com/america/pompeo-turcija-ostava-kluchov-syuznik-v-nato-vypreki-raznoglasijata-sys-sasht-news_688320.html", "text": "        САЩ възнамеряват да работят в сътрудничество с Турция въпреки наложените от администрацията на Тръмп санкции срещу двама турски министри заради продължаващото държане в затвор на американския пастор Андрю Брънсън, който е обвинен от Анкара в шпионаж и подкрепа на тероризма.   На въпрос по време на среща на външните министри на Асоциацията на държавите от Югоизточна Азия (АСЕАН) в Сингапур дали този проблем застрашава членството на Турция в НАТО Помпейо отговори: \"Турция е партньор в НАТО, с който САЩ имат пълното намерение да продължат да работят в сътрудничество.\"\r\nПомпео изрази надежда, че спорът около задържането на пастора и на трима местни служители на Държавния департамент ще бъде решен в близките дни.  ", "date": "2018.08.04", "title": "Помпео: Турция остава ключов съюзник в НАТО въпреки разногласията със САЩ"}
{"url": "https://www.actualno.com/asia/moskva-novite-amerikanski-sankcii-njama-da-ni-otklonjat-ot-pytja-ni-news_688304.html", "text": "   Това се казва в изявление на заместник-външния министър на Русия Сергей Рябков във връзка с внесения в Конгреса на САЩ законопроект за затягане на санкциите срещу Русия.     Той отбеляза, че в последните дни в Конгреса на САЩ са били внесени „цяла купчина законопректи“, чиито автори искат нарастващи санкции по отношение на Русия. „Да отклонят Русия от нейния път, да ни наложат своята воля, просто няма да им се получи. Тези нелепи „показни изпълнения“ на сенаторите и конгресмените пред американската публика, с надеждата техните лица да бъдат запомнени от избирателите в навечерието на ноемврийските избори, у нас предизвикват само усмивка“, подчерта дипломатът.   ", "date": "2018.08.04", "title": "Москва: Новите американски санкции няма да ни отклонят от пътя ни"}
{"url": "https://www.actualno.com/society/novinite-naj-vajnoto-za-denja-4-avgust-news_688399.html", "text": "          Димитър Желязков - Митьо Очите е задържан в Истанбул. По информация на bTV Очите е задържан снощи при съвместна операция на българските и турските власти.   Лично турският министър на вътрешните работи се ангажира със задържането на Димитър Желязков, известен като Митьо Очите. Това каза пред журналисти в Малко Търново премиерът Бойко Борисов.     Над 1500 мигранти за загинали през първите седем месеца на годината в Средиземно море, като трафикантите вече прибягват до още по-непригодни за море плавателни съдове. Това обяви Службата на Върховния комисар на ООН за бежанците. Северна Корея не е прекратила ядрената и ракетната си програма в нарушение на санкциите на ООН. Това се казва в поверителен доклад на ООН.     Държавата не се справя добре с управлението на почивните бази на министерствата. Само за 2016 г. натрупаните загуби са 22 млн. лв. Това показват данните от доклад на Световната банка за почивните станции на българските институции, който беше разпространен от Института за пазарна икономика (ИПИ). Предоставянето на концесии на бизнесмена Христо Ковачки е опасно, обяви партия \"Зелените\". ", "date": "2018.08.04", "title": "Новините: Най-важното за деня, 4 август"}
{"url": "https://www.actualno.com/interest/12-godishen-e-student-po-biomedicinska-fizika-v-meksiko-news_688328.html", "text": "   Така, той става най-младия студент в този престижен университет.     „Моята главна цел е да представя основния елемент, за да могат медиците и биолозите да разрешават нашите биологични проблеми “, пояснява Карлос пред гора от микрофони и камери по време на пресконференция в университета.   Ако успея да произведа една клетка, която се поддържа самостоятелно, орган по орган, ще можем да лекуваме всички болести, обяснява той с една голяма усмивка, разкриваща, че наскоро е загубил няколко от млечните си зъби.\r\nТози студент с „изключително висок когнитивен капацитет“, според университета, не харесва да бъде определян за „гений“. Той казва, че постъпва в университета само с една „жажда за знания“. Но, неспокойна, майка му е загрижена единствено той да изяжда своята закуска.  „Аз ще ходя на лекции с моята плюшена играчка, една пума, талисман на футболния отбор към университета“, пояснява Карлос. Той подкрепя отбора, въпреки че футболът не е страстта му. Той предпочита видео игрите и да конструира. Обича също научно-популярни четива и класическа литература. „Един ден ще прочета „Дон Кихот“ и „Сто години самота“, казва той.\r\nКарлос ще се присъедини към около 30 студента, избрани за този курс, измежду 700 души. Но за да стигне дотук, пътят му не е лек.   Ако компанията на възрастните е приятна за него, връзката с другите деца \"е малко по-трудна\", признава малкото момче.    Той преживява \"враждебна атмосфера\" в училищата, където учи, преди да завърши накрая Националния институт за обучение на възрастни.\r\n\"Той трябваше да премине изпити за възрастни, което също не е нормално“, се оплаква баща му Фабиан. Той е преминал през административните трудности, за да получи синът му правото да премине бакалавърската степен.\r\nКарлос би искал университета да \"приветства група деца като него, да даде възможност всички деца, които искат да се запишат, да положат тест\".   Младото чудо вярва, че Мексико се намира „в буря“, главно поради „липсата на образование“.\r\nТой поиска от избрания президент Андрес Мануел Лопез Опрайдор \"да не допусне грешките на своите предшественици\", а от депутатите поиска \"да мислят повече за малцинствата“.   ", "date": "2018.08.04", "title": "12 годишен е студент по биомедицинска физика в Мексико"}
{"url": "https://www.actualno.com/asia/novi-sblysyci-v-ivicata-gaza-news_688306.html", "text": "        Според тях \"един палестинец е бил смъртоносно ранен при сблъсъци с израелци на изток от град Газа\". Освен това лекарите казват, че \"в момента огнестрелните рани са получили 127 араби, участващи в протестни действия, в източните и южните зони на граничната ивица\". Конфронтацията продължава на изток от район Зейтун, едно от предградията на административната столица на анклава - град Газа, както и в близост до селището Хан Юнис.   Лекарите съобщават, също така, за стотици обгазени хора при опита на полицията да разпръсне протестиращите. Днес палестинците нарекоха протестния ден \"петък на свободата и живота\".\r\nНапоследък ситуацията в Газа е изключително напрегната. От края на месец март в блокирания палестински анклав продължава т.н. „Марщ на завръщането“. Всеки петък, когато се провеждат най-активните протести в сектора, те се прерастват в сблъсъци и безредици в районите, граничещи с Израел. Според данни на палестинското министерство на здравеопазването от 30 март насам около 150 араби са били убити в сблъсъци с израелски военни и полицейски служители в Газа и над 13 000 жители на сектора са били ранени.  ", "date": "2018.08.04", "title": "Нови сблъсъци в ивицата Газа"}
{"url": "https://www.actualno.com/europe/akcija-na-anarhisti-v-atina-news_688331.html", "text": "        По-късно, гръцките анархисти, качиха на своя сайт възвание, в което казват, че нападението е провокирано от причинения огромен брой жертви на горските пожари от 23 юли в източната част на областта Атика. Членовете на групата „Рубикон“ твърдят, че поради липсваща инфраструктура за евакуация на населението и за борба с пожарите е извършено „най-голямото престъпление в Гърция“.   „Държавата, както и при всички извънредни за нея обстоятелства, се държи подобно на щраус. Тя предпочита така да действа по чисто политически причини, за да избягва отговорността. Тя носи отговорността за едно от най-масовите убийства в страната“ – се казва във възванието. „Ние можем само да заявим нашата безусловна и непоколебима съпричастност с хората и техните семейства, пострадали при пожарите.“\r\nАнархистите от „Рубикон“ се появиха през 2009 г. на вълната на икономическата криза в Гърция и от тогава са осъществили стотици нападения над редица министерства, организации, посолства и представителства на чужди компании.  На 22 юли същата организация заля с червена боя фасадата на Министерство на външните работи на Гърция. Тогава разпръснаха листовки, в които се казваше, че нападението е в знак на солидарност с народа на Палестина. Анархистите разбиха на 21 юли със железни пръти стъклата на данъчната инспекция, в атинския район Психико, разположена срещу посолството на Израел.   ", "date": "2018.08.04", "title": "Акция на анархисти в Атина"}
{"url": "https://www.actualno.com/america/advokatyt-na-asandj-zajavi-che-se-opasjava-za-zdraveto-mu-news_688325.html", "text": "   Това съобщи в петък в интервю за американския телевизионен канал ABC, един от адвокатите на Асандж, Дженифър Робинсън.     \"Аз съм много загрижена за самочувствието му и за непоправимите щети, нанесени върху здравето му\", каза тя. Според Робинсън, екипът от адвокати на 47-годишния Асандж вече се опитва да му осигури медицинска помощ в най-близко бъдеще.\r\nВ края на март властите в Еквадор лишиха Асандж от достъп до интернет и други средства за комуникация. Те обясниха това с неспазване от негова страна на писменото обещание, направено в края на миналата година, според което Асандж се ангажира да не разпространява послания, които сами по себе си са намеса в делата на други страни.   Робинсън сравнява положението на своя клиент с това на затворник в единична килия. \"Той практически е в изолатор поне през последните четири месеца\", каза адвокатът, като посочи, че подобна ситуация не може да не се отрази на неговото здраве.  Адвокатът също така изрази загриженост относно публикуваната в пресата информация, според която еквадорските власти обмислят възможността в бъдеще да откажат да дадат убежище на Асандж. \"Ние сме озадачени от спекулациите и медийни съобщения, в които източници от еквадорското правителство говорят за неизбежния край на предоставянето на убежище и закрила\", отбеляза Робинсън.\r\nВ интервюто, тя също така за пореден път отхвърли твърдението, че източникът, който предал на Уикилийкс електронна кореспонденция, открадната от хакери от системите на Националния комитет на Демократическата партия на САЩ, е бил уж представител на Русия. Според Робинсън Асандж многократно е заявявал публично, че \"източникът на информация не е руската държава\". Той продължава да се придържа към тази позиция, каза адвокатът.        На 27 юли представител на британското правителство заяви, че Лондон и Кито се водят преговори за по-нататъшната съдба на Асандж. В същия ден, президентът на Еквадор Ленин Морено каза, че Асандж в крайна сметка ще трябва да напусне посолството на неговата страна в Обединеното кралство. Морено подчерта, че Кито търси от Лондон гаранции, че животът на основателя на „Уикилийкс“ няма да бъде застрашен.\r\nПрез 2012 г. Асандж потърси убежище в посолството на Еквадор в Лондон, за да се избегне екстрадиране в Швеция, където е била издадена заповед за задържането му във връзка с твърдения за \"принуждаване към извършване на действия от сексуален характер и посегателство\", както и изнасилване. Асандж изрази опасения, че властите в Швеция може да го депортират в САЩ, където го грози затвор и лишаване от свобода до 35 години или дори смъртна присъда за публикуване на секретни документи от Държавния департамент. Основателят на \"Уикилийкс\" отхвърля тези обвинения и ги нарича политически мотивирани.", "date": "2018.08.04", "title": "Адвокатът на Асандж заяви, че се опасява за здравето му"}
{"url": "https://www.actualno.com/asia/desetki-jertvi-na-atentata-v-afganistan-news_688310.html", "text": "        Жертвите са богомолци, събрали се в шиитска джамия.   Нападателите били двама, облечени в женско облекло, за да заблудят охраната. Единият се самовзривил, а другият бил застрелян от полицай.\r\nПредполага се, че атаката е дело на джихадистката групировка „Ислямска държава“.  ", "date": "2018.08.04", "title": "Десетки жертви на атентата в Афганистан"}
{"url": "https://www.actualno.com/smolyan/hiljadi-sa-na-poljanite-kraj-gela-za-gajdarskoto-nadsvirvane-news_688374.html", "text": "   Непрекъснато прииждат и още хора. Опашката от автомобили започва чак от Широка лъка.     Сцената тази година е нова, по-голяма и на друго място, по-удобно за зрителите, защото пространството е амфитеатрално. Надсвирването е 16-то поред.\r\nВсяка година родопските ливади събират хиляди хора на събитието, което се прави, за да се популяризира и съхрани родопският фолклор, култура и традиции. То е с конкурсен характер, в три възрастови групи – до 14 години, от 15 до 18 години и над 19 години.\r\nВ надсвирването през годините са участвали гайдари от цяла България, а също така от Франция, Великобритания, Шотландия, Унгария, Холандия, Япония.  Засега най-малкият участник е 8-годишният Стоян Христосков от Пещера. В самото начало записаните са 20 гайдари, но броят им се увеличава през целия конкурсен ден, защото сцената се предоставя на всички музиканти. Единственото изискване е те да свирят на каба гайда. Изпълнение с друг вид гайда също е допустима, но те не се състезават с останалите. Свирят само за да споделят удоволствието си със зрителите. „Днес наистина е празник - празник на родовете в Гела, празник на родопската гайда, празник на българщината“, заяви при откриването му кметът на Смолян Николай Мелемов. Той пожела на всички много приятни емоции и да занесат със себе си чудесни спомени. „Отворете душите и сърцата си и нека всяка година да бъдем заедно, защото този празник на родопската каба гайда - символ на българщината, ни помага да помним нашите корени, да пазим традицията и да бъдем българи“, допълни той.    „Днес сме за 16-ти път на това традиционно надсвирване. Знаем добре, че символът на Родопите е гайдата. Талантите се готвят години наред, за да покажат това, което могат и да предават тази традиция“, каза депутатът д-р Красимир Събев.   „ Да дойдеш в Родопите и да не чуеш гайда е все едно да видиш планината, а да не усетиш хората й. Защото гайдата е магнетичното сърце на Родопа планина. Гайдарят избира своята гайда, както се избира невеста. И пръсти трябват, и въздух трябва, и устни трябват, и мерак трябва. Днес Гела е песенен връх на Родопа планина. Днес Гела е и храм на българщината - храм, в който отдаваме поклон на Илинденци. Днес Гела е мястото, откъдето от високо трябва да извикаме: „Да живее България!“ – заяви зам.-областният управител на Смолян Адриан Петров.\r\nПредседател на журито, което ще оценява гайдарските изпълнения, е акад. Милчо Василев - ректор на Академията за музикално-танцово и изобразително изкуство в Пловдив. Той изтъкна, че България има нужда от това изкуство, а българинът има душевна необходимост от него.\r\nЧленове на журито са обичаните гайдари и преподаватели на този инструмент: Костадин Илчев, Щильон Неделчев и Георги Миховски.\r\nСпециални награди всяка година се връчват на най-малкия и на най-възрастния музикант.  Награждаването на лауреатите ще е довечера около 18 часа, след което има концертна програма. Утре са родовите срещи, а народното веселие продължава.   ", "date": "2018.08.04", "title": "Хиляди са на поляните край Гела за гайдарското надсвирване"}
{"url": "https://www.actualno.com/society/oranjerijnite-proizvoditeli-gotvjat-protesti-zaradi-promeni-v-shemite-za-obvyrzana-podkrepa-news_688322.html", "text": "        Производителите предупреждават, че ако исканията им не бъдат изпълнени, са готови на протестни действия.   Схемата за обвързано подпомагане за оранжерийни зеленчуци е обсъждана в работна група, ръководена от заместник-министър Вергиния Кръстева.\r\n\"Тя ме уверяваше в тази работна група, че промени в бюджета за оранжерийното производство няма да има\", казва Атанас Кунчев от Асоциацията. Когато виждат какво предложение България е изпратила до Европейската комисия идва неприятната изненада:  \"Защото нашият бюджет беше отрязан с милион и 200 хиляди.\"   Според производителите някой в Министерството по традиция не си е свършил добре работата. Ако отрязаните милион и 200 хиляди лева не бъдат изплатени под друга форма, това ще доведе до свиване на българското производство:\r\n\"80% от плодовете и зеленчуците в България, които консумират българите, са внос. Какво може да стане? Ще станат 85%. Идеално. Парите, които дава Европа, не са в българско производство, а някъде другаде. Писна ни вече от схемаджийство в земеделието\", казва изпълнителният директор на Асоциацията на оранжерийните производители Атанас Кунчев.    ", "date": "2018.08.04", "title": "Оранжерийните производители готвят протести заради промени в схемите за обвързана подкрепа"}
{"url": "https://www.actualno.com/society/30-deca-ot-ujazvimi-grupi-sa-preminali-prez-ljatnoto-uchilishte-za-bydeshti-pyrvoklasnici-v-dupnica-news_688301.html", "text": "   Това съобщиха за Радио „Фокус” – Кюстендил от община Дупница.     Децата са получили шанс за успешен старт в първи клас, след като са преминали през организираните летни занимални.   Те са част от проекта „Алтернатива за ранно детско развитие”, реализиран на територията на общината. Социалната услуга се предоставя за втора поредна година, чрез изградения в града Център за ранно детско развитие”, действащ на територията на кварталите „Гиздова махала” и „Спартак”. Летните занимални са ръководени от педагог и медиатор, които са били ангажирани с децата от уязвими семейства в затворени общности.\r\nВ програмата са били включени образователни елементи, съчетани с игри и дейности, целящи обогатяване познанията на децата за заобикалящия ги свят, преодоляване на затрудненията им в изучаване на българския език, осигуряване на възможност за равен старт в смесените училища и други.  ", "date": "2018.08.04", "title": "30 деца от уязвими групи са преминали през лятното училище за бъдещи първокласници в Дупница"}
{"url": "https://www.actualno.com/asia/kitaj-i-severna-koreja-syvmestno-shte-zashtitavat-mira-na-korejskija-poluostrov-news_688327.html", "text": "   За това съобщи, днес, Министерството на външните работи на Китай.     „Готови сме по пътя на съвместни усилия да съдействаме за процеса на ядрено разоръжаване на Корейския полуостров – цитира думите на китайския дипломат, сайта на министерството – Китай се стреми там да се установи възможно най-скоро ред и дългосрочен мир“.   По думите на Ван И, Пекин има намерение да продължи стратегическия диалог с Пхенян, да укрепва прагматичното сътрудничество с КНДР. На свой ред Ли Йон-хо отбелязва, че Китай играе важна роля в мирния процес на ядрено разоръжаване на КНДР. „Ние сме заинтересовани в по-нататъшно изграждане на стратегически диалог с китайските приятели, съвместно да защитаваме Корейския полуостров, да съдействаме за неговото стабилно развитие“, обобщава той.", "date": "2018.08.04", "title": "Китай и Северна Корея съвместно ще защитават мира на Корейския полуостров"}
{"url": "https://www.actualno.com/america/chlenove-na-buntovnicheskata-grupirovka-ano-v-kolumbija-pohitiha-shestima-dushi-news_688329.html", "text": "   . За това, в петък, съобщи Министерството на отбраната на Колумбия.     По техни данни, инцидентът е станал в полунош в град Кибдо (западен департамент Чоко). „Четрима сътрудници на правоохранителните органи и две граждански лица, които плавали с лодка по река Аркиа по маршрута Видри-Кибдо, били незаконно задържани от въоръжени хора с военни униформи. По предварителна информация, изпълнители на това похищение, могат да бъдат членове на Западния военен фронт на АНО“, се казва в съобщението, публикувано на сайта на ведомството.   „Националната армия и полиция полага всички усилия и използва всички възможности, с които разполага в района, за да освободи шестимата души цели и невредими“, добавя Министерството на отбраната.\r\nМиналата сряда, в кубинската столица Хавана, завърши шестия кръг от диалога между властите в Колумбия и АНО. Основна тема на преговорите бе възстановяването на режима за прекратяване на огъня, срокът на който изтече още през януари. Но споразумение между двете страни не бе постигнато.  АНО, чиито членове наброяват около 1, 5 хиляди души, остава единствената бунтовническа групировка в Колумбия, след като през ноември 2016 г. правителството сключи споразумение за мир с организацията „Революционни въоръжени сили на Колумбия“. Това споразумение положи началото на края на кървавия конфликт, продължаващ повече от половин век и причинил загубата на 250 хиляди човешки живота. „Революционни въоръжени сили на Колумбия“ се разоръжиха напълно и на нейна основа бе създадено политическо движение.   ", "date": "2018.08.04", "title": "Членове на бунтовническата групировка АНО в Колумбия похитиха шестима души"}
{"url": "https://www.actualno.com/europe/goreshtata-vylna-v-evropa-prodyljava-da-nastypva-news_688326.html", "text": "        В Югозападните области на Испания температурите достигнаха до 44°C, в Мадрид горещината от 40° C също бе поразяваща, а термометрите в Севиля и Андалусия отбелязаха 42°C.\r\nТемпературни рекорди имаше и в Португалия. Първенството държи Алвега, на около 150 км от Лисабон, с 45,2° , което е исторически рекорд. Над цялата страна, според метеорологичните служби, температурите са преминавали 40°C.   В Португалия за 11 области съботата ще бъде най-критичен ден. Обявен е червен код за критично високи температури до неделя.  В другия край на Европа, в Швеция, е регистриран най-горещия месец юли от 250 години насам. В началото на август температурите продължават да са около 30°C, необичайно високи за тази северна страна.Това затопляне е причинило сериозна географска промяна: страната е изгубила най-високата си точка – гледчерният връх на Кебнекайсе, в Арктика. Само през юли, върхът е губил по 14 см. на ден и сега е изпреварен по височина от скалистия връх на Кебнекайсе, който по този начин става най-високата точка на Швеция с 2096.8 м. Швеция, която претърпя големи пожари през юли, включително и отвъд Арктическия кръг, остава нащрек. Всъщност, в страната не е валял дъжд от май, а сушата е засегнала цялата природа. В събота, в Швеция, се очакват гръмотевични бури.\r\nВ Италия, в началото на седмицата, в Сардиния и в северната част на страната, температурите са се върнали към обичайните 35 ° C за тази средиземноморска страна. В Рим, гражданската защита все още раздава безплатно бутилки вода на туристите. Селското стопанство също понася щети от горещините. Националният фермерски съюз, заяви, че производството на мляко е спаднало с 15%. Същевременно потреблението на сладолед се е увеличило с 30% през седмицата, според профсъюза.   Франция също е нащрек. Петък беше \"един от най-горещите дни\" в страната.    В Белгия, службата по пътна безопасност съобщава за увеличаване на броя на пътнотранспортни произшествия, причинени от високите температури.\r\n\"Средният дневен брой на произшествията е по-висок с 15% ,което се дължи на горещата вълна, а инцидентите са по-сериозни\", се казва в изявлението за медиите.", "date": "2018.08.04", "title": "Горещата вълна в Европа продължава да настъпва"}
{"url": "https://www.actualno.com/america/izpisani-pasajeri-ot-samoletnata-katastrofa-v-meksiko-news_688333.html", "text": "   Това се казва в изявление на мексиканския авиопревозвач.     „От 17 души, намиращи се на лечение в болниците, 6 бяха изписани, а 11 души продължават своето лечение в различни медицински учреждения“, се казва в документа. На борда на лайнера са пътували 103 души, 99 пътници и четиричленен екипаж. От тях, 98 са получили травми, но няма загинали. Между пътниците освен мексикански, е имало граждани на Испания и САЩ.   Самолетът е изпълнявал полет от Дуранго за Мексико и е катастрофирал веднага след излитането. Според първоначалната версия, причина за инцидента са станали сложните метеорологични условия. В поза на това предположение, свидетелства видеозапис, направен от един от пасажерите в момента на излитане и падане на самолета. Черните кутии на самолета са намерени, но не е известно колко време ще отнеме разчитането на данните от записа.", "date": "2018.08.04", "title": "Изписани пасажери от самолетната катастрофа в Мексико"}
{"url": "https://www.actualno.com/europe/pyrva-globa-za-nosene-na-hidjab-v-danija-news_688332.html", "text": "        Полицията е била извикана в търговски център в град Хорсхолм, в североизточния район на Норшелан, където жената се е забъркала в скандал с друга жена, която се е опитала да разкъса хиджаба й. Полицията е фотографирала жената, носеща хиджаб и е иззела записите от охранителните камери в търговския център.\r\nЖената е била информирана, че ще получи глоба в размер на 1000 крони (134 евро) и й е било казано или да отстрани хиджаба си, или да напусне търговския център. Тя избрала второто.\r\nОт 1 август, носенето на публично място на бурка, която покрива цялото лице, или на хиджаб, през който се виждат само очите, подлежи на глоба в размер на 1000 крони. Повторните нарушения се наказват с глоба до 10 000 крони.     Забраната е насочена и към други аксесоари, които скриват лицето, като маски, фалшиви бради и др.\r\nЗащитниците по правата на човека заклеймяват забраната като нарушение на правата на жените, докато привържениците пък твърдят, че тя дава възможност за по-добро интегриране на мюсюлманските жени в датското общество.\r\nПроблемът с ислямските воали, забулващи лицата на жените е гореща тема в цяла Европа.    ", "date": "2018.08.04", "title": "Първа глоба за носене на хиджаб в Дания"}
{"url": "https://www.actualno.com/europe/nad-1500-migranti-sa-zaginali-v-sredizemno-more-na-pyt-za-evropa-ot-nachaloto-na-godinata-news_688318.html", "text": "   Това обяви Службата на Върховния комисар на ООН за бежанците, цитирана от Асошиейтед прес.     Само през юни и юли над 850 души са намерили смъртта си на път за Европа по море. През тези два месеца един от 31 мигранти е намирал смъртта си в морето, докато през цялата минала година съотношението е било 1:49.   Броят на загиналите мигранти в Средиземно море се е повишил, въпреки че броят на пристигналите по море в Европа през тази година е около 60 хиляди досега – около два пъти по-малко, отколкото през същия период на 2017 г.\r\nПо думите на Венсан Коштел, специален пратеник на Върховния комисар, агенцията на ООН за бежанците призовава държавите и властите, през които минават транзитните пътища на мигрантите, \"да вземат всички необходими мерки\" за разбиването на трафикантските мрежи.  ", "date": "2018.08.04", "title": "Над 1500 мигранти са загинали в Средиземно море на път за Европа от началото на годината"}
{"url": "https://www.actualno.com/sofia/knigi-poezija-i-igri-v-park-geo-milev-news_687843.html", "text": "  На 4 август \"Зелената библиотека\" на Столична библиотека ще бъде за първи път в парк \"Гео Милев\". Подготвени са изненади, забавни и полезни игри, тебеширени рисунки и четене на книги. Децата ще могат да рисуват с художничката Елена Доксаки, чиито картини са в частни колекционери от Япония и Дания. Свои стихове ще чете сестра ѝ поетесата Екатерина Цветкова.     Малките читатели ще могат да участват в забавен \"Светофар: книги и четене.\" Продължава и инициативата \"Споделени книги\" - \"Вземи, прочети, върни\".   Станете наш читател, прочетете хубава книга сред природата, оцветявайте книжки с децата си и си вземете безплатна едногодишна читателска карта, канят от Столична библиотека.\r\nМероприятието ще започне от 10.00 часа и ще продължи до 14:00 ч.  ", "date": "2018.08.04", "title": "Книги, поезия и игри в парк \"Гео Милев\""}
{"url": "https://www.actualno.com/sofia/vremenno-se-zatvarja-za-dvijenie-uchastyk-ot-ul-moskovska-v-sofija-news_688299.html", "text": "        Поради ремонти дейности временно се затварят за движение участъци от ул. „Московска“ както следва :\r\nОт 00.00 часа на 4 август до 24.00 часа на 12 август по ул. „Московска“ в участъка от ул. „Г.Раковски“ до ул. „Париж“.   ОТ 00.00 часа на 13 август до 24.00 часа на 14 август през кръстовището на ул. „Московска“ и ул. „Париж“.  От 00.00 часа на 15 август до 24.00 часа на 12 септември по ул. „Московска“ в участъка от ул. „Париж“ до ул. „11-ти август“.\r\n-от 00.00 часа на 13 септември до 24.00 часа на 14 септември през кръстовището на ул. „Московска“ и ул. „11 –ти август.“", "date": "2018.08.04", "title": "Временно се затваря за движение участък от ул. \"Московска\" в София"}
{"url": "https://www.actualno.com/starazagora/za-deseta-poredna-godina-kazanlyk-shte-se-vkluchi-v-svetovnata-sedmica-na-kyrmeneto-news_688300.html", "text": "   Това каза за „Фокус“ Марияна Сарачева, инструктор по кърмене.     Тя поясни, че местната структура на Ла Лече Лига организира тематична среща на 7 август. Темата на срещата е „Успешен старт с кърменето” и ще се проведе от 10.30 часа в двора на Дневния център за социална рехабилитация в Казанлък. Събитието е подкрепено от Сдружение ”Бъдеще за децата” с директор Мария Гинева.   Седмицата на кърменето се провежда за 26-и път по цял свят. Тази година тя преминава под мотото „Кърменето – основа на живота“.\r\nСарачева поясни още, че Ла Лече Лига е организация с нестопанска цел, изцяло доброволческа, която има за цел да подкрепя и информира кърмещите майки, да провежда обучения на медицински лица и майки с опит в кърменето.  ", "date": "2018.08.04", "title": "За десета поредна година Казанлък ще се включи в Световната седмица на кърменето"}
{"url": "https://www.actualno.com/celebrate/sv-sedem-otroci-v-efes-news_688207.html", "text": "  Всички тези седем момци били деца на невежите граждани в гр. Ефес. Те живеели по време на гонението против християните при император Деций.     Това било жестоко гонение. Навсякъде християните били преследвани и арестувани, за да ги принуждават да вземат участие в идолските жертвоприношения. Някои от тях се бояли от мъки и се покорявали. Но твърдите във вярата неустрашимо я изповядвали и не отстъпвали нито пред страдания, нито пред мъчителна смърт.   Много християни напускали градовете и се криели по пещерите. Между тях били и седемте ефески момци: Маскимилиан, Ексакустодиан, Ямвлих, Мартиниан, Дионисий, Антонин и Йоан. Тези момци напуснали града и се поселили в една пещера на планината Охлон, където чрез пост и молитва се готвели за предстоящия им подвиг.\r\nКато узнал за това, Деций заповядал да затрупат с камъни входа на пещерата. Двамата от придворните (Теодор и Руфим) тайно изповядвали Христовата вяра и турили пред камъните оловни плочки, на които написали имената на живо погребаните в пещерата седем момци.  Между това Бог по неизповедимите Свои определения дал на момците смъртен сън и ги запазил за цели две столетия нетленни и неизменни до тяхното пробуждане за Негова слава и за свидетелство, че Неговите думи за възкресение са истинни.\r\nЧудното пробуждане на момците, заспали във време на Дециевото гонение, се извършило в царуването на Теодосий Млади. По това време се появили еретици, които отхвърляли възкресението на мъртвите въпреки евангелските думи, че \"мъртвите ще чуят гласа на Сина Божи и като чуят, ще оживеят\". Тази ерес внесла смут в Църквата, но точно тогава се проявило нагледно свидетелство за истинността на възвестеното от Христа възкресение на мъртвите.   Стопанинът на нивата на планина Охлон, гдето се намирала затрупаната пещера, в която били починали седемте момци преди 200 години, напислил да направи ограда на овците си. За строеж на оградата слугите му взимали от ония камъни, с които била затрупана пещерата, без да подозират неяното съществуване. Изравяйки камъните, те случайно направили отвор към пещерата. В туй време момците оживели без да знаят, че те са се пробудили не от обикновен, а от смъртен сън.    На разсъмване един от момците отишъл в града да купи храна. Старата монета, която дал на търговеца, послужила за повод да се разкрие необикновеното произшествие. Разговорът с момъка, който мислел, че още продължава гонението на Деций, окончателно обърнал на него общото внимание. За случката узнал и местният епископ. Той разпитал момъка и разбрал Божията тайна. А като чул за другите момци, останали в пещерата, пожелал да ги види. Епископът се отправил за там с управителя и множество народ. При входа на пещерата епископът разглеждал внимателно обстановката и намерил сред камъните медно запечатано сандъче. Като го разтворил в присъствието на всички, видял там две оловни плочки, поставени от Теодор и Руфим. Тия плочки разяснили на всички загадъчните думи на възкръсналия момък. Всички били поразени и прославяли Бога, дивен в Своите чудеса.\r\nИмператор Теодосий веднага бил уведомен за това събитие. \"Заповядай да се изпратят честни мъже да видят чудото, което Господ извърши в твоето царуване! – пише на Теодосий Млади епископът и управителят, - понеже в наши дни се прояви образът на бъдещото възкресение от мъртвите.\"\r\nНо царят пристигнал сам в Ефес с множество вярващи и се поклонил на св. момци. След продължителна беседа с него, момците в неговото присъствие заспали вечния си сън до всеобщото възкресение. Теодосий заповядал да направят 7 сребърни ковчега и да поставят в тях телата на момците. В същата нощ обаче те му се явили на сън и го помолили да ги остави да почиват в пещерата, както почивали по-рано.   Поразителността на това събитие бързо се разпространила по целия християнски свят. Неговата достоверност се потвърждавала от мнозина заслужаващи доверие писатели и свидетели.\r\nПещерата на момците сълго била показвана близо до Ефес, в склоновете на планината Прион. Съдбата на св. мощи на седемте момци е неизвестна след ХІІ в., в началото на който игумен Даниил ги видял в пещерата.   ", "date": "2018.08.04", "title": "Св. Седем отроци в Ефес"}
{"url": "https://www.actualno.com/chronicles/roden-e-luis-armstrong-news_688312.html", "text": "  Луис Даниъл Армстронг (на английски: Louis Daniel Armstrong), известен и с прякора си Сачмо (уста като куфар), е американски джаз музикант. Може би най-известният джаз изпълнител на 20 век, той е харизматичен иновативен изпълнител, чиито музикални умения и ярка индивидуалност превръщат джаза от регионална танцова музика в популярна форма на изкуство. Първоначално Армстронг става известен като тромпетист, но е също така и един от най-влиятелните джаз певци и в края на кариерата си е по-известен като вокалист. От 1960 г. има звезда на Холивудската алея на славата.     През 1929 г. Армстронг записва и широко популяризира песента „Когато се усмихваш“. В нея той призовава притиснатите от тежката икономическа криза американци да се усмихват. Изпълнението му завършава с тромпетно соло, в което няма импровизации, но то внушава убедително, че ако човек вложи усилие, той ще победи. Любовта и уважението на американците към Армстронг се дължи до голяма степен на това негово изпълнение.   Самият Армстронг често твърди, че е роден на 4 юли 1900 година, дата, отбелязана в много биографии. Въпреки че той умира през 1971 година, едва в средата на 80-те години, когато са документи от кръщаването му, става известно, че истинска му рождена дата е 4 август 1901 година.\r\nАрмстронг е роден в много бедно семейство в Ню Орлиънс, щата Луизиана, като внук на роби. Прекарва детството си в бедност, в бедния квартал на Ъптаун Ню Орлиънс, тъй като баща му Уилям Армстронг (1881 – 1922) изоставя семейството, когато Луис е бебе и заживява с друга жена. Майка му, Мери Албърт (1886 – 1942), оставя Луис и неговата по-малка сестра Беатрис Армстронг Колинс (1903 – 1987) на грижите на тяхната баба Жозефин Армстронг, а понякога и на чичо им Айзък. На петгодишна възраст Луис се връща да живее с майка си и нейните роднини, виждайки баща си единствено по паради.  Луис Армстронг посещава училището за момчета „Фиск Скуул“, където вероятно за пръв път се запознава с креолската музика. Той изкарва по малко пари като продавач на вестници и търсейки изхвърлена храна, която продава на ресторантите, но това не е достатъчно и майка му се занимава с проституция. Луис прекарва много време в кварталните танцови салони, а за да печели някакви пари често пренася въглища в известния с бордеите си квартал Сторивил. На тези места той се запознава с разнородна музика, включително изпълнявана от известни музиканти като Кинг Оливър.   Около 1907 година Армстронг работи и за Карнофски, семейство литовски евреи, които се занимават с извозване на отпадъци и му дават временна работа. Знаейки, че живее без баща, те го прибират у дома си и се отнасят към него почти като към член на семейството. По-късно той описва отношенията си с тях, отбелязвайки тогавашната си изненада от това, че и те, подобно на негрите, са подложени на негативно отношение от останалите бели. До края на живота си той носи медалион с Давидова звезда и твърди, че се е научил от тях „как да живее истински живот и решителност“.\r\nНа 11 години Луис Армстронг напуска училище и се включва в квартет от момчета, които пеят по улиците за пари. Корнетистът Бънк Джонсън твърди, че по това време е научил Армстронг да свири по слух, макар че в края на живота си Армстронг приписва заслугата на Кинг Оливър. Въпреки бедното си детство, той се отнася към този период от живота си по-скоро като към източник на вдъхновение: „Всеки път, когато затворя очи, надувайки този мой тромпет, гледам право в сърцето на добрия стар Ню Орлиънс... Той ми даде нещо, за което да живея.“.    Армстронг усъвършенства значително свиренето си на корнет в оркестъра на Нюорлиънския дом за цветнокожи бездомници, където е въдворяван многократно, за най-продължителен срок след като на Нова година стреля във въздуха с пистолета на баща си. Оркестърът се ръководи от професор Питър Дейвис, който след известно време прави Армстронг ръководител на бенда. Орекстърът на Дома свири на различни публични мероприятия из целия град и тринадесетгодишният Луис започва да привлича вниманието със своето свирене на корнет. На четиринадесет той е освободен от дома, живее известно време с баща си и новата си мащеха, след това с майка си и накрая отново на улицата. Получава първата си работа в танцов салон, където се запознава с барабаниста Блек Бени, който се превръща в негов наставник. Денем той пренася въглища, а вечер свири на корнет в салона.   Луис Армстронг свири и в честите градски паради на брас бендове, а при всяка възможност слуша по-стари изпълнители, като Бънк Джонсън, Бъди Пети, Кид Ори и преди всичко Кинг Оливър. По-късно свири в брас бендове, работещи на параходите по Мисисипи, включително в ползващия се с добро име бенд на Фейт Марабъл. По-късно описва времето, прекарано с Марабъл, като „следване в университет“, тъй като то му дава много по-широк опит в работата с писани аранжименти.\r\nНа 19 март 1920 година Луис Армстронг се жени за Дейзи Паркър. Двамата осиновяват тригодишния Кларънс Армстронг, син на братовчедка на Луис, която умира малко след раждането му. Кларънс е умствено болен в резултат от травма в ранна възраст и до края на живота си Луис Армстронг ще се грижи за него.[8] Бракът с Дейзи Паркър не продължава дълго, а малко след развода им тя умира.\r\nПрез 1919 година замества заминалия за Чикаго Кинг Оливър като тромпетист в бенда на Кид Ори, като в същото време свири и в Тъксидо Брас Бенд. По това време той вече може да чете ноти и започва да изпълнява продължителни сола на тромпет, в които се усеща личния му стил, нещо необичайно за тромпетистите по това време. Той създава характерен саунд и започва да включва в изпълненията си също пеене и речитатив.   ", "date": "2018.08.04", "title": "Роден е Луис Армстронг"}
{"url": "https://www.actualno.com/varna/magistrati-ot-kitaj-gostuvaha-na-rajonnija-syd-vyv-varna-news_688298.html", "text": "  Магистрати от Китай гостуваха на Районния съд във Варна. Шестчленната група от представители на различни съдебни институции от провинция Ляонин в северозточен Китай се срещнаха и разговаряха с административния ръководител на съдебната институция в града Eрна Якова, заместник-председателя Десислава Жекова и магистрати.     Това съобщиха от пресцентъра на Варненския районен съд. Гостите са на визита у нас по линия на международния правно-информационен обмен.\r\nКитайските магистрати разговаряха с колегите си по въпроси от областта на наказателното, семейното и гражданско право, като засегнаха теми, свързани със защитата на права и на интелектуална собственост.   Беше обменена информация за структурата на съдилищата в Република България и организацията на работа на съдебните органи в Китайската народна република. Чуждестранните гости се запознаха с кратка презентация за дейността на Районен съд – Варна, за успешно работещия вече трета година Център за медиация към съдебния район, както и с опита и механизмите на организация на специализираните съдебни състави в провеждането на т.нар. „щадящи изслушвания“ в сферата на детското правосъдие.  Визитата включваше информационен тур-обиколка в съдебната палата с посещение в съдебна зала, деловодства и регистратура.", "date": "2018.08.04", "title": "Магистрати от Китай гостуваха на Районния съд във Варна"}
{"url": "https://www.actualno.com/society/prognoza-za-vremeto-4-avgust-sybota-news_688296.html", "text": "  Днес ще преобладава слънчево време, с временни увеличения на облачността, но валежи са малко вероятни. Ще духа слаб до умерен вятър от изток-североизток. Максималните температури ще са предимно между 29° и 34°, в София – около 29°. Това съобщи за „Фокус” дежурният синоптик Боряна Маркова от Националния институт по метеорология и хидрология (НИМХ) при Българската академия на науките (БАН).     По Черноморието ще е предимно слънчево. Ще духа слаб до умерен североизточен вятър. Максималните температури ще са 28°-30°. Температурата на морската вода е 26°-27°. Вълнението на морето ще бъде 2-3 бала.\r\nВ планините ще е предимно слънчево, с временни увеличения на облачността. На отделни места слабо ще превали. Ще духа до умерен вятър от изток-североизток. Максималната температура на височина 1200 метра ще е около 22°, на 2000 метра – около 16°. Атмосферното налягане е малко по-високо от средното за месец август и ще остане без съществена промяна.\r\nВ неделя и в началото на следващата седмица ще е почти без валежи. Ще бъде слънчево, след обяд над планинските райони - с временни увеличения на облачността. Температурите ще продължат да се повишават и в по-голямата част от страната в понеделник и вторник ще надхвърлят 30°, на места в низините ще достигнат 35°. Във вторник по-късно през деня в североизточните райони ще превали и прегърми.  ", "date": "2018.08.04", "title": "Прогноза за времето - 4 август (събота)"}
{"url": "https://www.actualno.com/gabrovo/chetiri-novi-sluchaja-na-lajmska-bolest-sa-registrirani-v-gabrovo-samo-za-sedmica-news_688302.html", "text": "   Това съобщиха за Радио „Фокус“ – Велико Търново експерти от Регионалната здравна инспекция.     Едното заразено лице е от Габрово, а другите три – от Севлиево. Това са поредните случаи на лаймска болест през последния месец, като заразените лица са общо 9. Предходната седмица бяха регистрирани два нови случая, в седмицата от 9 до 15 юли бе регистриран един случай, а от 2 до 8 юли бяха заразени две лица.   Лаймската болест е тежко протичащо заболяване. Лекува се трудно и засяга целия организъм. Заболяването най-често се причинява от ухапване от кърлеж. Със затоплянето на времето инсектите се разпространяват много по-бързо. Според специалистите не може да се говори за бум, но въпреки това те отправиха основни препоръки за предпазване от насекомите. За да се предпазим от кърлежи е хубаво да носим светли дрехи при разходка в природата, по възможност с дълги крачоли и ръкави. Хубаво е да се използват репеленти. Задължително е след разходка на открито да се проверява тялото си впити кърлежи. Експертите съветват при ухапване от кърлеж незабавно да се търси съдействие на медицински специалист.\r\nПрез изминалата седмица на територията на област Габрово са регистрирани и традиционните за сезона ентероколити, като са отчетени осем случая. Заболеваемостта в област Габрово в седмицата от 16 до 22 юли е била 66,67% на 10000.  ", "date": "2018.08.04", "title": "Четири нови случая на лаймска болест са регистрирани в Габрово само за седмица"}
{"url": "https://www.actualno.com/crime/obshtinar-ot-bsp-e-bil-s-mitio-ochite-v-turcija-news_688408.html", "text": "        Желязков беше задържан в хотел в Истанбул, а в четвъртък 19, които според разследващите е ръководил Митьо Очите, бяха заловени в Бургаско в хода на операция срещу организирана престъпна група за рекет, палежи и наркоразпространение.   Към момента не е известно в какво качество Бенчев е придружавал Митьо Очите и дали и той е бил арестуван, информира телевизията.\r\nОбщинският съветник от гражданската квота на социалистите, който извън политиката е зърнопроизводител и предприемач, стана известен в началото на годината около прокурорските проверки на собствениците на луксозни коли и скъпи имоти.  Според \"24 часа\" пък заедно с Желязков е бил задържан бившият депутат от ДПС Нехрин Узун. Узун, който е бивш кмет на бургаската община Руен и два мандата народен представител, е бил в хотел \"Рамада\" на площад \"Таксим\" в среднощната акция на турската полиция.   Тази вечер спецсъдът разгледа при закрити врати мерките за неотклонение на другите задържани при акцията в Бургас. Държавното обвинение поиска постоянния арест на Йордан Въчев-Ларша, Радослав Николов-Рачо, Венцислав Христов-Лавацата, Иван Пишиев и Иван Найденов. Задочно за участие в организираната престъпна група са обвинени още двама мъже в неизвестност, единият - общинският съветник в Несебър Пейо Янков.", "date": "2018.08.04", "title": "Общинар от БСП е бил с Митьо Очите в Турция"}
{"url": "https://www.actualno.com/education/blizo-hiljada-sa-svobodnite-mesta-v-sofijskite-gimnazii-sled-tretoto-klasirane-news_688303.html", "text": "        Записаните ученици към момента са 8000. Неприетите деца след трето класиране са 215. В срок от 3 август до 5 септември те могат да подадат документи за допълнително четвърто класиране. Документите, които се изискват за класиране в професионална или спортна гимназия, са оригинал на свидетелството за завършен 7-ми клас, служебна бележка с всички оценки, както и медицинско свидетелство.   След приключване на третия етап от класиранията 102 от общо 385 паралелки са запълнили местата си. В Националната природо-математическа гимназия \"Академик Любомир Чакалов\" са останали 3 места. В Първа английска езикова гимназия има 2 квоти за младежи. Втора английска езикова гимназия \"Томас Джефърсън\" разполага с 2 квоти за младежи. В Националната търговско-банкова гимназия на разположение са 2 места за младежи и 3 за девойки. Закритите паралелки са 9 – 5 професионални и 4 профилирани. От тях 39 ученици са преразпределени в такива, в които има свободни места и са в съответствие с бала, с който могат да кандидатстват.\r\nПрогнозата е, че общият брой на приетите деца може да нарасне до 8500, съобщава Кастрева.  ", "date": "2018.08.04", "title": "Близо хиляда са свободните места в софийските гимназии след третото класиране"}
{"url": "https://www.actualno.com/crime/katastrofa-zatrudnjava-dvijenieto-po-trakija-kym-burgas-news_688338.html", "text": "        Очаква се интензвивно движение през почивните дни към морето. От полицията призовават водачите да проявят повече търпение и да не предприемат рискови маневри.   ", "date": "2018.08.04", "title": "Катастрофа затруднява движението по \"Тракия\" към Бургас"}
{"url": "https://www.actualno.com/cars/novijat-dizajn-na-opel-debutira-pri-sledvashtata-corsa-news_688344.html", "text": "  Първият нов модел на Opel, разработен слез преминаването на германската марка под крилото на алианса PSA Group, ще бъде следващото поколение на Corsa. Очава се хечбекът да претърпи сериозни промени, които ще видим при премиерата му в края на годината.     Първата от тях ще бъде в дизайна на автомобила. Именно при следваща Corsa ще дебютира новият стил на Opel, който беше намекнат от компанията с показването на част от прототип с името GT X Experimental. Тази концепция трябва да се превърне в символ на преминаването на Opel и британското му подразделение Vauxhall под крилото на PSA Group, като пълноценната премиера ще се състои до края на годината. Идеята е бъдещите модели на Opel да си приличат максимално поне в предната част. Под покривалото, кото беше вдигнато от шефа на германския производител – Михаел Лошелер, явно е скрит хечбек, което директно препраща към следващото поколение на компактната Corsa.   Самият автомобил ще бъде изграден на модулната платформа PSA (CMP), която е в основата и на новото Peugeot 208. Базовата версия на Corsa ще получи 1,2-литров турбомотор с 3 цилиндъра, който трябва да предлага идеална комбинация от производителност и икономичност.\r\nЗнае се със сигурност, че хечбекът повече няма да се предлага с 3 врати. А също така и че около година след премиерата на новото поколение Opel ще покаже и негова електрическа версия.  ", "date": "2018.08.04", "title": "Новият дизайн на Opel дебютира при следващата Corsa"}
{"url": "https://www.actualno.com/crime/gastarbajteri-s-uslovni-prisydi-sled-kato-posegnali-na-nash-policaj-news_688307.html", "text": "        Нападателят и неговия спътник с двойно гражданство - турско и френско, се ядосали от дългото чакане.   Двамата мъже на 25 и 28 години са били обвинени в нарушаване на обществения ред и причиняване на телесна повреда. Сключили са споразумение със съда в Свиленград по бързото производство.\r\nЕдиният е получил условна присъда от година и половина с 3-годишен изпитателен срок, а другият - 1 година условно с изпитателен срок от 3 години.  ", "date": "2018.08.04", "title": "Гастарбайтери с условни присъди след като посегнали на наш полицай"}
{"url": "https://www.actualno.com/crime/mitio-ochite-e-zadyrjan-v-istanbul-news_688352.html", "text": "        По информация на bTV Очите е задържан снощи при съвместна операция на българските и турските власти.\r\nПредстои България да изпрати искане за екстрадицията му до турските съдебни власти, съобщава БНТ.   Вчера стана ясно, че Интерпол издирва с червена бюлетина Димитър Желязков.  Неговата снимка беше публикувана в секцията \"издирвани лица\" на сайта на Международната организация на криминалната полиция.\r\nВ сайта на Интерпол е посочено, че Желязков е издирван от българските власти за участието му в организирана престъпна група, осъществявала рекет, изнудване и палежи.   От пресконференция на МВР и Специализираната прокуратура вчера стана ясно, че той е напуснал България в понеделник напълно законно - тогава още не е била издадена заповед за ареста му.    Организираната престъпна група, в която ключова роля е имал Димитър Желязков, е установявала търговски дружества, развиващи успешен бизнес на територията на Южното Черноморие и по-концентрирано в Слънчев бряг, от които искали „такса спокойствие“.\r\nОнези, които отказвали да плащат, са били \"мотивирани\" чрез палежи на автомобили, нанасяне на телесни повреди.", "date": "2018.08.04", "title": "Митьо Очите е задържан в Истанбул"}
{"url": "https://www.actualno.com/society/borisov-turskijat-vytreshen-ministyr-lichno-se-angajira-s-aresta-na-mitio-ochite-news_688379.html", "text": "   Това каза пред журналисти в Малко Търново премиерът , цитиран от \"Фокус\".     \"Вчера казах, че ще го хванат\", коментира премиерът.\r\n\"Още вчера се свързахме с турските колеги и затова казвам, че колкото и да не е модерно, когато имаме такива прагматични отношения с Турция, дават мигновен резултат. Разговаряхме с техния вътрешен министър и един час след това в Истанбул го задържаха\", обясни Борисов.   \"Министърът на вътрешните работи на Турция лично се зае да действа заедно с техния главен прокурор да го задържат и го задържаха в рамките на час\", добави министър-председателят. Той обясни, че след ареста на Желязков сега действа международната заповед за екстрадиция. \"Предполагам, както ние действаме експедитивно, така и турската страна действа експедитивно\", каза премиерът и добави, че няма съмнения, че ще бъдат спазени всички международни спогодби.   Борисов посочи, че по случая работи специализираната прокуратура под ръководството на главния прокурор Сотир Цацаров. \"Нямам съмнения, че ще ги привлекат като отговорни за това си деяние\", коментира той. \"Трябва и да прощавате за един ден. Не трябва толкова да сте взискателни. Може да избяга някой, но както казах - може да забавят, но винаги хващат\", обобщи премиерът.   Той е на българо-турската граница за инспекция на състоянието на оградата и охраната. \"България е на практика единствената неуязвима от мигранти до този момент. Българският вариант, който приложихме, работи добре и се надявам и в Европа да го споделят\", обясни Борисов.     Министър-председателят съобщи, че от понеделник ще бъдат командировани още 40 граничари, както и допълнително 50 души от специалните сили. Предстои да бъдат закупени нови 70 автомобила, след като наскоро бяха получени 180. Граничарите са напълно обезпечени и с необходимото им облекло. Борисов отбеляза, че има около 200 мигранти в центровете в страната. \"Всички спим спокойно и си мислим, че това е даденост, а то не е -дължим го на всички граничари, които денонощно пазят границата\", каза още министър-председателят и увери, че най-изявените ще бъдат наградени.", "date": "2018.08.04", "title": "Борисов: Турският вътрешен министър лично се ангажира с ареста на Митьо Очите"}
{"url": "https://www.actualno.com/asia/helikopter-se-razbi-v-krasnojarsk-18-dushi-zaginaha-news_688321.html", "text": "   На борда са се намирали 15 пасажери и тричленен екипаж.     Хеликоптерът е излетял от летището на град Игарка. \"На 2 км южно от мястото, веднага след излитането, той се разбива\", съобщават правоохранителните органи.   Разглеждат се различни версии за инцидента. Според една от тях хеликоптерът се е сблъскал с товар, закрепен на намиращ се във въздуха друг Ми-8.\r\nДвете черни кутии са намерени и ще бъдат предадени на разследващите.  ", "date": "2018.08.04", "title": "Хеликоптер се разби в Красноярск, 18 души загинаха"}
{"url": "https://www.actualno.com/asia/razlichni-versii-za-katastrofata-s-ruskija-helikopter-mi-8-news_688324.html", "text": "        \"Разглеждат се всички версии за катастрофата, сред тях - грешка на пилотите, техническа неизправност. Приоритетна версия за сега, няма\", казва източникът.   Хеликоптерът Ми-8 е излетял от летището на град Игарка. \"На 2 км южно от мястото, веднага след излитането, той се разбива\", съобщават правоохранителните органи.\r\nНа борд са се намирали 15 пасажери и тричленен екипаж. Всички те са загинали.  На свой ред от Главното управление на Министерството на Руската федерация по гражданска отбрана в Красноярския край, съобщават, че хеликоптерът е извършил трудно кацане.", "date": "2018.08.04", "title": "Различни версии за катастрофата с руския хеликоптер Ми-8"}
{"url": "https://www.actualno.com/viewpoint/okovanata-ivancheva-shto-za-obshtestvo-e-tova-news_688309.html", "text": "  Обвинената за корупция отстранена кметица на столичния район \"Младост\" Десислава Иванчева постъпи в сряда в болница заради изследвания на тумор на хипофизата ѝ. Подобна вест би минала като рутинно съобщение в медийните хроники, ако не бяха последвалите кадри. А те пък от своя страна показаха човеконенавистта на властта у нас.     Тежко охранявана, Иванчева се качваше по стълбите на болницата с белезници на ръцете и ...оковани крака. Композицията се допълваше от кожен колан през кръста й, за който са закрепени оковите, с цел движенията й да бъдат още по-ограничени.  Единственото основание за това е повдигнатото ѝ обвинение за подкуп в особено големи размери, който представлява особено тежък случай.\r\nСлед очаквано разразилия се скандал, от Министерство на правосъдието обясниха, че всичко е законно тъй като се изпълнява наредба, според която спрямо всеки, който се конвоира за лечение и изследвания във външни лечебни заведения, се прилагат  помощни средства – белезници за ръцете и краката. Проверка във въпросния документ сочи, че такъв текст съществува. \"При конвоиране на лице, за което има данни, че е извършило умишлено престъпление от общ характер, представляващо особено тежък случай, както и в случаите, когато са налице достатъчно данни, че конвоирането може да бъде осуетено, на конвоирания се поставят белезници и на краката”, гласи той.   Защо такива гледки не сме виждали досега – остава загадка. Не е загадка обаче защо именно обвинената кметица на Младост посети болница окована като тежък бандит. И то на фона на станалите вече комедийно-нарицателни бягства на арестанти от цяла България.\r\nОтговорът на този въпрос е сходен с отговорите на всички останали питания около ареста и третирането на Иванчева след това. Защото може.\r\nМоже да бъде вкарана в болница с пранги.  Защото можеше и при ареста й в средата на април да бъде държана седем часа с белезници насред кръстовището пред Спортната палата заедно със заместничката й Биляна Петрова, а гръмовната акция да се предава на живо по всички медии.       Може да бъде вкарана в болница с пранги, защото можеше да бъде натикана в съдебната зала зад бронирано стъкло, за да бъде запушена устата й и медиите да не чуят какво казва.\r\nМоже да бъде вкарана в болница с пранги, защото беше напълнo възможно в съдебна зала да е с белезници, за да не може да лепи бележки до медиите по гореспоменатото стъкло. Т.е. заглушаването да е пълно.\r\nТук, разбира се, ясно трябва да се каже: дали Иванчева е била добър управник няма никакво отношение към казуса. Нито дали е виновна или не, тъй като подобни решения взема съдът.\r\nЕдинственият въпрос в случая е – пропорционално ли е подобно отношение на властта към престъплението и сочената за негов извършител. Краткият отговор е – не.  Обяснението към него може да варира. То може да бъде намерено в начина, по който Иванчева стана кметица на район “Младост” - неподкрепена от партии. И може да се смята за предупреждение, че ето така се случва с несистемните играчи.   Може да бъде закодирано и в желанието на целия държавен апарат да намери своя изкупителна жертва и опаковка на невъзможността да се занимава с висока корупция. Защото докато уж независимите регулатори лъскат до пълен блясък образа на Пеевски, например, на настървения за разкрития обикновен човек трябва да му бъде посочен “престъпник”, иначе ще вземе да се замисли за онези, които вместо да са оковани, се разхождат свободно...   Може да се търси и в чисто пиарски нагон на спецпрокуратурата и антикорупционната комисия, които се очертават като основни части от пъзела, съпътстващ избора на следващ главен прокурор. Но най-вече може да бъде открито в лесната жертва. Защото Иванчева е именно такава. И по тази причина може да бъде употребявана от държавния апарат за всичко, което му е необходимо към момента.   После всички човеконенавистни действия се оправдават с наредби и всякакъв вид нормативни актове.\r\nВпрочем, ако има нещо по-неприятно от гледката на окованата болна жена и всички обстоятелства около нейния случай от самото й задържане до днес, то това е, че у нас се приемат тихомълком всякакви нормативни документи, които са в остър конфликт с Европейската конвенция за защита на човешките права. И тези наредби и инструкции могат да бъдат извадени за оправдание на всяко властово действие, което пък прикрива друго властово бездействие.\r\nДесислава Иванчева е изкупителната жертва на системата, която не може и не иска да работи. А трябва да симулира борба с корупцията. Но окованата Десислава Иванчева на болничните стъпала е и символ на омразата, която изпитва държавата към собствените си граждани. Десислава Иванчева също така е илюстрация на тоталитарния (законодателен) рефлекс в обществото. И показва ясно, че уважението към личността тук е сведено до нула. А именно то  е първото стъпало на модерната държава. ", "date": "2018.08.04", "title": "Окованата Иванчева: що за общество е това?"}
{"url": "https://www.actualno.com/america/chili-zabrani-upotrebata-na-najlonovi-torbichki-news_688335.html", "text": "         Новото законодателство, одобрено от Конгреса и подписано от президента Себастиан Пинера, предвижда две години гратисен период на по-малките търговски обекти да се адаптират към новите изисквания.   За супермаркетите и големите търговски вериги периодът е шест месеца. Междувременно на всеки от клиентите им ще бъдат позволени по максимум две найлонови торбички, в които да носят покупките си. Магазините, които нарушават забраната, ще бъдат глобявани с 370 долара.\r\nСпоред властите целта на новите мерки е да се помогне на Чили да се изчисти от вредните за околната среда пластмасови отпадъци.  ", "date": "2018.08.04", "title": "Чили забрани употребата на найлонови торбички"}
{"url": "https://www.actualno.com/asia/severna-koreja-ne-e-prekratila-jadrenata-i-raketnata-si-programa-news_688319.html", "text": "   Това се казва в поверителен доклад на ООН, цитиран от Ройтерс.     Докладът от независими експерти, които следят прилагането на санкциите на ООН, е връчен на комисията за санкции срещу КНДР към Съвета за сигурност снощи.   Северна Корея \"не е спряла ядрената и ракетната си програма и продължава да нарушава резолюциите на Съвета за сигурност чрез значително увеличаване на незаконните прехвърляния на петролни продукти от кораб на кораб, както и подобни прехвърляния на въглища през 2018 г.\", пишат експерти в доклада от 149 страници.\r\nВ доклада се казва още, че КНДР поддържа военно сътрудничество със Сирия и се опитва да продаде оръжия на шиитските бунтовници хуси в Йемен.  Пхенян е нарушил и забрана в текстилния сектор като е изнесъл стоки за повече от 100 милиона долара между октомври 2017 и март 2018 г. в Китай, Гана, Индия, Мексико, Шри Ланка, Тайланд, Турция и Уругвай.   Докладът идва в момент, когато Русия и Китай предлагат Съветът за сигурност да обсъди смекчаване на санкциите срещу Северна Корея, след като президентът на САЩ Доналд Тръмп и лидерът на КНДР Ким Чен-ун се срещнаха за пръв път през юни и Ким обеща да работи за денуклеаризация на страната си, отбелязва Ройтерс.", "date": "2018.08.04", "title": "Северна Корея не е прекратила ядрената и ракетната си програма"}
{"url": "https://www.actualno.com/europe/sreshta-na-emanuel-makron-i-tereza-mej-na-lazurnija-brjag-news_688311.html", "text": "        Критикувана от всички страни, че хем иска да си запази маслото, хем да й го платят, Тереза Мей ще трябва да убеди европейските държавни глави в жизнеспособността на плана си за Брекзит, не само за Обединеното кралство, но най-вече за Европа. Защото, ако ЕС има повече интерес, по-голям ще бъде шансът тя да реши да бъде сговорчива със своя бъдещ бивш партньор. Ето защо Тереза Мей проведе телефонен разговор в петък с президента на Европейската комисия Жан-Клод Юнкер точно преди срещата си с Емануел Макрон в президентската резиденция Брегансон. Среща, която имаше за цел да избегне липсата на гъвкавост на Комисията, като се обърне директно към френския президент.   Към двамата лидери, които разговаряха в ранната вечер, за приятелска вечеря с изглед към Средиземно море, се присъединиха техните партньори, Бриджит Макрон и Филип Мей. Не се очаква да има изявление след срещата, защото \"не става въпрос Париж да изземе ролята на главния преговарящ условията на Брекзит от страна на ЕС с Лондон, Мишел Барние“.\r\nДипломатическите усилия на Мей може в крайна сметка да се отплатят, но със сигурност не и без цената на компромиси. Главният преговарящ на ЕС Мишел Барние изрази своята готовност да бъде по-гъвкав, особено по въпроса за Северна Ирландия. Но ако Мишел Барние заяви, че е \"готов да подобри\" предложенията на ЕС, Тереза Май също ще трябва да го направи. ЕС иска Северна Ирландия да бъде част от една общата регулаторна зона за стоки, в която да не бъде подписвано нито едно търговско споразумение по време на прехода, нещо което Великобритания отказва.  Ако тя не успее да спечели Емануел Макрон за каузата си, Тереза Мей ще бъде принудена да се върне към позицията си и следователно ще последва директно развод без споразумение за излизане.   След Тереза Май, Емануел Макрон може да покани и други известни гости в лятната резиденция в Брегансон, който иска да я превърне от място за ваканция, в място за неформални дипломатически срещи.", "date": "2018.08.04", "title": "Среща на Еманюел Макрон и Тереза Мей на Лазурния бряг"}
{"url": "https://www.actualno.com/america/sasht-sankcioniraha-ruska-banka-zaradi-biznes-sys-severna-koreja-news_688308.html", "text": "        Руската търговска банка \"Агросоюз\" е санкционирана по подозрение, че е осъществила \"значителна\" финансова транзакция от името на севернокорейски чиновник, свързан с ядрените програми на КНДР. Активите на \"Агросоюз\" са блокирани и граждани на САЩ нямат право извършват трансакции с тази институция.   Персонални санкции са наложени на въпросния чиновник, който е представител в Москва на севернокорейската външнотърговска банка и на неговия заместник.", "date": "2018.08.04", "title": "САЩ санкционираха руска банка заради бизнес със Северна Корея"}
{"url": "https://www.actualno.com/society/100-hil-lv-sa-poluchili-voenno-patriotichnite-syuzi-za-2017-g-62-hil-za-tazi-godina-news_688336.html", "text": "        Това заяви министър на отбраната Красимир Каракачанов в писмен отговор на депутатски въпрос относно финансирането на НПО-та от бюджета на ръководеното от него министерство.\r\nВоенно-патриотични съюзи, неправителствени организации със сфера на дейност в сигурността и отбраната, сдружения на военнослужещи, военноинвалиди и други организация, създадени като юридически лица за осъществяване на общественополезна дейност, могат да кандидатстват за финансова помощ с мотивирани искания, които подават в деловодството на Министерството на отбраната не по-късно от 30 ноември на текущата година.   Комисия, назначена със Заповед на министъра разглежда, допуска и одобрява предоставените искания. Въз основа на утвърдения годишен план министърът на отбраната сключва договор за предоставяне на финансова помощ, а средства могат да се разходват само за обезпечаване на дейностите, включени в плана и сключения договор, което се удостоверява с надлежни разходни документи по реда и условията на Закона за счетоводството.  Критериите за отпускане на средствата са обществена значимост, ефективност и устойчивост на резултатите и ефективността на разходите.\r\n„В случай, че при осъществяване на контрол върху изпълнението на искане се установи, че същото не се изпълнява съгласно изискванията на Наредбата и сключения договор, директорът на дирекция „Социална политика\" - МО отправя предложение до министъра на отбраната за прекратяване на договора и предприемане на действия по възстановяване на получените суми от лицето“, се посочва още в отговора на министъра.", "date": "2018.08.04", "title": "100 хил. лв. са получили военно-патриотичните съюзи за 2017 г., 62 хил. - за тази година"}
