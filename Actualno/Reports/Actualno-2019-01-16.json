{"url": "https://www.actualno.com/tips/sportni-prognozi-3-strahotni-tenis-zaloga-za-predstojashtija-den-na-australian-open-news_716646.html", "text": "  Първият за годината тенис турнир от Големия шлем - Australian Open, тече с пълна сила, а тази нощ ни очакват много интересни битки на кортовете в Мелбърн. Заради богатството на програмата, както и заради за Australian Open, решихме да направим няколко за мачовете, и то със съветите на гуруто на тениса в - . Ето и предложенията, до които достигнахме:         Швейцарският тенисист се намира в слаба форма и все още показва прекалено сериозни колебания, а контузиите му не му позволяват да разгърне това, което знаем, че умее на корта. Междувременно Раонич, който също имаше проблеми с травми, показва подобрена форма. Той прегази Ник Кирьос на старта на турнира с 3:0 и влиза в мача като фаворит. Нашето предложение е за победа с хендикап -1.5 в полза на Раонич на коефициент 1.52 (това означава, че при успех с 3:1 или 3:0, залогът ще е успешен). По-рисковото предложение е Раонич да спечели с 3:0 на коефициент 2.50 в .   Ванг влиза като сериозен фаворит в мача, но едва ли победата срещу представителката на Сърбия ще дойде толкова лесно. Ванг не се намира в най-добрата си форма, като се провали в първия си турнир за годината в Китай, а в първия кръг допусна цели 5 пробива. Крунич има отличен ретур и често пробива съперничките си, така че е твърде вероятно да видим много геймове в мача. Предложението ни за срещата е над 17.5 гейма (1.45 коефициент), а като по-рисково предлагаме над 2.5 сета (2.50 коефициент). Това ще е един от най-интересните мачове тази нощ в Австралия. Чунг изпитва проблеми напоследък, като спечели много трудно първата си среща в Мелбърн с 3:2 срещу Клан. Междувременно \"аутсайдерът\" в този мач Ербер спечели страхотната престрелка със Сам Куери в първия кръг. Мачът със сигурност няма да приключи в 3 сета. Така че тук имаме две предложения - над 3.5 сета (1.56), а другото е за над 32.5 гейма в мача, което е оценено на 1.40. Рисковото предложение е за над 39.5 гейма (1.98). Със сигурност в тази среща може да се потърси и победа на Ербер.        Раонич да спечели с хендикап (-1.5) - 1.52 коефициент\r\nВанг - Крунич - над 17.5 гейма - 1.45 коефииент\r\nЧунг - Ербер - над 32.5 гейма - 1.40 коефициент    ", "date": "2019.01.16", "title": "Спортни прогнози: 3 страхотни тенис залога за предстоящия ден на Australian Open "}
{"url": "https://www.actualno.com/america/majk-pens-sasht-shte-garantirat-che-isljamska-dyrjava-njama-da-vdigne-otnovo-groznata-si-glava-news_716624.html", "text": "  Вицепрезидентът на САЩ Майк Пенс увери, че страната му ще се бори за гарантиране на поражението на близкоизточната радикална групировка „Ислямска държава“, но потвърди плановете на Вашингтон за изтегляне на американския контингент от Сирия, предава AFP, цитирана от \"Фокус\".     \"Ще останем в региона и ще останем в борбата, за да гарантираме, че „Ислямска държава“ няма да вдигне отново грозната си глава\", подчерта Пенс на среща във Вашингтон на американски посланици, част от мисиите в страни от цял свят.   ", "date": "2019.01.16", "title": "Майк Пенс: САЩ ще гарантират, че „Ислямска държава“ няма да вдигне отново грозната си глава"}
{"url": "https://www.actualno.com/analysis/kyde-sa-sega-40-te-hiljadi-chujdestranni-bojci-na-isljamska-dyrjava-news_716471.html", "text": "  Къде са сега 40-те хиляди чуждестранни бойци от редиците на \"Ислямска държава\", анализира италианският всекидневник Corriere della Serra.     Според анализатори и разузнавателни източници тази терористична група все още представлява заплаха за глобалната сигурност. От 40 хиляди чуждестранни бойци от 110 страни, една част се е върнала у дома. Според американски мозъчен тръст, основан от Али Суфан, бивш агент на ФБР, участвал в разследвания преди атаките от 11 септември, броят на нападенията, направени от Ислямската държава, продължава да нараства, както видяхме по случая на Страсбург на Коледа или Манчестър на Нова година. \"Ето защо завърналите се, независимо от причините за завръщането си у дома, ще продължат да представляват риск\", обяснява Суфан.   През юли 2017 г. мрежата за бдителност за радикализация (RAN) изчисли, че около 30% от 5000-те бойци, идващи от Европейския съюз и заминали за Сирия и Ирак, са се върнали. В някои страни, като Дания, Швеция и Обединеното кралство, броят на завърналите се е приблизително 50% от броя на заминалите. През февруари 2018 г. руският президент Владимир Путин заяви, че 10% от 9 000 бойци от Русия и бившите съветски републики са се завърнали.\r\nТака че има два проблема. Първият е рискът от бягство на опасни субекти от затвори в Ирак и Сирия и възможното им завръщане в Европа. Вторият се отнася до влиянието на джихадистката пропаганда върху младите хора. След 11 септември 650 души - заподозрени джихадисти бяха задържани в американския затвор в Гуантанамо. Картините от отношението към тях бяха разпространени по света, превръщайки се в мощно оръжие за набиране на нови джихадисти, толкова много, че Обама пое обещанието за закриване на затвора през 2009 г. за кратко време. След това обаче президентът Тръмп удължи съществуването му с още 25 години. Самият лидер на \"Ислямска държава\" Ал Багдади е решил да създаде групировката точно докато е бил в американски затвор в Ирак през 2004 г. \"Не е случайно, че американските затвори са били наричани \"университети за тероризъм\", защото в килиите екстремистите са се радикализирали допълнително и са се срещали с други екстремисти\", подчертава Лоренцо Видино, директор на Програмата за екстремизъм на университета \"Джордж Вашингтон\".  Всички неправителствени организации за човешки права на планетата, като се започне с най-авторитетната организация Human Rights Watch, предупреждават: \"Осигуряването на справедлив процес и спазването на човешките права на джихадистите не е само правен въпрос, но и въпрос на сигурността и стабилността на демокрациите в целия свят \". Агенция \"Фокус\"    ", "date": "2019.01.16", "title": "Къде са сега 40-те хиляди чуждестранни бойци на \"Ислямска държава\"?"}
{"url": "https://www.actualno.com/ruse/afrikanskata-chuma-po-svinete-shte-obsyjdat-bylgarski-i-rumynski-specialisti-news_716579.html", "text": "  Въпросът с разпространението на по свинете става все по-наболяла и актуална за Стария континент тема и трябва да се предприемат бързи мерки за спиране разрастването обхватът на заразното заболяване.     Припомняме, че от миналата година в България официално е обявено наличието на Африканска чума по свинете. През 2018 г. коварната болест бе открита в с. Тутраканци, Варненска област, където бяха умъртвени прасетата на местните стопани. Това е причината за намерението на свиневъдите да заведат съдебен иск за обезщетение за допуснатите загуби и пропуснати ползи.   Дискусия на тема „Африканска чума по свинете – превенция и тенденции в ЕС“ ще се проведе в Русе на 18.01.19 г. (петък) от 15 ч. до 17 ч. в Зала 1 на общината. Очаква се в срещата да участва Габриела Зоана – евродепутат от Румъния и заместник-председател на Комисията по земеделие и развитие на селските райони. Поканени са и директорът на Румънската агенция по безопасност на храните, както и представители на Българската агенция по безопасност на храните, на Изпълнителната агенция по горите, и на представители на животновъдния сектор: свиневъди, членове на ловно-рибарски дружества, ветеринарни специалисти и такива по преработка на храни.", "date": "2019.01.16", "title": "Африканската чума по свинете ще обсъждат български и румънски специалисти"}
{"url": "https://www.actualno.com/politics/cvetan-cvetanov-dneshnoto-reshenie-na-parlamenta-za-f-16-e-lobizym-za-nacionalnata-sigurnost-news_716623.html", "text": "  Днешното решение на парламента е „лобизъм“ за националната сигурност на страната и да имаме оперативната съвместимост с държавите членки на НАТО. Това каза председателят на ПГ на ГЕРБ Цветан Цветанов в „Още от деня“ по БНТ. „Днес ние взимаме като решение информиран избор от всичките народни представители. Точно за това ние настоявахме в днешното заседание не да бъде закрито, а открито, за да може всеки, който проявява интерес, да чуе целия дебат“, каза Цветанов.     Той посочи, че страната ни е поела ангажимента до 2024 г. да изпълни 2% от БВП за армията. По думите му е спекулация да съпоставяме социалната система на модернизацията на Българската армия. „В момента една цена, която в разговорите е уточнена, от тези преговори, които ще се водят между САЩ и България, ще може да се намали и това вече е заявено“, посочи Цветанов. Той коментира и позицията на президента Радев. „Ако беше летецът Радев, аз съм убеден, че той щеше да дойде и ако беше летецът Радев щеше да защити F- 16. Когато е политикът Радев и когато е представен от БСП, вече има политически зависимости. За да има такава промяна в поведението на летеца Радев и политика Радев има две възможности – или политическа или някаква друга“, каза още Цветанов. Според председателя на ПГ на ГЕРБ държавният глава е създал объркване дори в БСП. „Мога да кажа, че БСП, когато гласувахме инвестиционния разход през юли 2018 г., те го подкрепиха. На КСНС една година преди това, май месец те също подкрепиха“, обърна внимание Цветанов.   ", "date": "2019.01.16", "title": "Цветан Цветанов: Днешното решение на парламента за F-16 e „лобизъм“ за националната сигурност"}
{"url": "https://www.actualno.com/society/speshna-nujda-ot-kryv-ab-ima-deteto-postradalo-pri-ekstremno-selfi-news_716615.html", "text": "  Спешна нужда от кръвопреливане на кръв от тип \"АВ+\" има момчето от Стара Загора, което пострада тежко при опит за екстремно .          От пловдивската УМБАЛ \"Свети Георги\" припомниха, че 14-годишното момче от Стара Загора е прието през уикенда по спешност в Клиниката по пластично-възстановителна и естетична хирургия (по-известна като Клиника по изгаряния) към лечебното заведение. Към момента състоянието на детето остава критично, посочиха за от болницата.\r\nНаправени са му две операции – основно за намаляване на площта на изгарянията, т.е. една част от тях са свободни кожни пластики, но рискът за живота му не е отминал. От клиниката припомнят също, че той е приет с 56% дълбоки изгаряния и е поставен на апаратна вентилация.    Междувременно, в Асеновград ще се проведе ежегодната кръводарителска кампания. Районният център за трансфузионна хематология-Пловдив организира акцията за безвъзмездно кръводаряване, която тази година ще се състои на 18.01.19 г. (петък) и 21.01.19 г.(понеделник) от 09:00 ч. до 12:30 ч. в сградата на община Асеновград - зала 517, етаж 5.", "date": "2019.01.16", "title": "Спешна нужда от кръв АБ+ има детето, пострадало при екстремно селфи"}
{"url": "https://www.actualno.com/tips/bonus-za-tenis-zalozi-uvelichena-pechalba-za-prognozite-vi-na-australian-open-news_716621.html", "text": "  Първият за годината тенис турнир от Големия шлем - , е в разгара си, като българското участие от страна на Григор Димитров засега е много солидно. Вече видяхме и доста изненади, включително отпадането на Анди Мъри още в първия кръг, така че определено емоциите около най-интересния индивидуален спорт са сериозни в момента.     По повод Откритото първенство на Австралия сайтът на Националната лотария - , предлага изключително любопитен бонус за любителите на .   Предложението е следното: Ако изиграете поне 3 тенис срещи (и при мъжете, и при жените) заедно в права колонка, то \"Националната лотария\" ще изплати допълнителни 15% към чистата печалба в случай, че познаете всички срещи от Вашата колонка. Минималният коефициент, който трябва да изберете за всяка една от срещите е 1.30. .\r\nС течение на турнира ще ви предоставим и нашите прогнози за първия турнир от Големия шлем, като всички .   !", "date": "2019.01.16", "title": "Бонус за тенис залози: Увеличена печалба за прогнозите ви на Australian Open"}
{"url": "https://www.actualno.com/society/ministyr-rosen-jeljazkov-imame-investicionno-predlojenie-za-letishte-sofija-zapad-news_716628.html", "text": "  Следваме последователна и ясна политика по отношение на Летище София. Това каза в предаването „Лице в лице” по bTV министърът на транспорта Росен Желязков.     „БСП винаги са се обявявали против концесиите, едновременно с това те са правили едни от най-големите и смислени концесии в България. Вземете концесията на Летище Бургас и концесията на Летище Варна”, посочи Желязков. По думите му няма лошо от БСП да сезират ЕК, но само когато имат конкретни предложения.   Българското правителство ще се обърне задължително към ЕК, когато бъде избран концесионер, за да може Комисията да провери участника и да провери дали има държавна помощ, както твърди БСП, подчерта Желязков.\r\nМинистърът допълни, че държавата съвсем нормално поема ангажимент да не строи друго летище в радиус от 100 м., но това не спира частни инвеститори да строят.  „В момента имаме инвестиционно предложение за летище „София-запад”, посочи той.\r\nОтносно казуса със задържания либийски кораб в български води Желязков увери, че Гранична полиция и Морската администрация са изпълнили ангажиментите си. Корабът беше върнат на пристанище в Бургас, с което българската държава показва, че съдейства случаят да бъде разрешен.   България полага дипломатически усилия пакетът „Мобилност 1” да бъде разгледан в рамките на следващия Европейски парламент, каза още Желязков. Приемането на пакета в рамките на настоящия ЕП би означавало насилствено прилагане на така разписания регламент.    ", "date": "2019.01.16", "title": "Министър Росен Желязков: Имаме инвестиционно предложение за летище „София-запад”"}
{"url": "https://www.actualno.com/europe/erdogan-za-bosna-i-hercegovina-prerazgledajte-dejtynskoto-sporazumenie-news_716633.html", "text": "  Държавният глава на Турция Реджеп Тайип Ердоган призова за преразглеждане на Дейтънското мирно споразумение от 1995 г., с което се слага край на войната в Босна и Херцеговина, предава гръцката телевизия Skai, цитирана от \"Фокус\".     Турският президент заяви, че Дейтънското споразумение трябва да бъде преразгледано, тъй като то „не решава бъдещето на Босна и Херцеговина\". Според телевизията коментарът на Ердоган повдига въпрос за стремежите на Анкара на Балканите и знак за намерението на Турция да засили влиянието си в региона. Аргументи в подкрепа на това твърдение обаче не са приведени.   Дейтънския мирен договор (Общо рамково споразумение за мир в Босна и Херцеговина (БиХ)) е договор за примирие, разделяне на враждуващите страни и обособяване на територия, с който се слага край на гражданската война в БиХ (1992 – 1995). Съгласуван е на 21 ноември 1995 година във военната база на САЩ в Дейтън (щата Охайо) и е подписан на 14 декември 1995 година в Париж от лидера на бошняците Алия Изетбегович, президента на Сърбия Слободан Милошевич и президента на Хърватия Франьо Туджман. Той има 11 приложения. Най-важните от тях се отнасят до държавното устройство на БиХ, прилагането на мирното споразумение, както и военни аспекти за разрешаване на етническия конфликт.", "date": "2019.01.16", "title": "Ердоган за Босна и Херцеговина: Преразгледайте Дейтънското споразумение"}
{"url": "https://www.actualno.com/crime/23-godishna-jena-e-ubita-v-stolichnija-kv-banishora-news_716638.html", "text": "  Убита е жена на 23 г. в столичния квартал „Банишора“.     Извършител е нейният приятел, съобщи БНР. Мъжът се опитал да се самоубие, но за сега все още е жив. Към момента не се знаят точните мотиви за нападението.   Изяснено е, че убитата се казва Калина, по професия счетоводител, а убиец изглежда е приятелят ѝ Васил, който е работел като готвач. Според медицинско заключение, Калина е била убита по особено жесток начин - душена е, насилвана е и е прободена многократно с нож. След като извършил отвратителното деяние, самият Васил писал съобщение на баща си, че се скарал с Калина, тя \"паднала и посиняла\", а той щял да се самоубива.\r\nВасил е опитал да се простреля с въздушна пушка, но има само драскотина. Той е в болница.  ", "date": "2019.01.16", "title": "23-годишна жена е убита в столичния кв. \"Банишора\""}
{"url": "https://www.actualno.com/balkani/aleksandyr-vuchich-syrbija-e-silno-zainteresovana-ot-izgrajdaneto-na-gazova-vryzka-prez-bylgarija-news_716618.html", "text": "  В навечерието на посещението на държавния глава на Руската федерация Владимир Путин в Сърбия, президентът на западната ни съседка даде обширно интервю за информационна агенция TACC, в която засегна широк кръг от теми, включително тази за енергийното сътрудничество между България и Сърбия.     „Ако говорим за това, което има ключово значение за нас – това са енергийните доставки, газта… Близки сме до това да реализираме проект, който по-рано се наричаше „Южен поток“. Става въпрос за пълноценна междусистемна газова връзка между България и Унгария“, подчерта Вучич, като същевременно допълни, че след това Белград ще работи с „Газпром“. „Много съм благодарен на Алексей Милър за доброто сътрудничество и коректните отношения, както и за добрата цена, определена за Сърбия. Не е същата като в Беларус и някои други страни, но е много добра и е много по-ниска от цената, на която другите предлагат газ. Казвал съм това безкрайно много пъти. Бях под натиск в продължение на пет години от всички страни – вземете газ оттук, вземете газ оттам“, призна държавният глава на Сърбия.   Вучич изрази загриженост за надеждността на доставките на руски природен газ до Сърбия през Украйна. „Но какво да правим, ако един ден това стане невъзможно? Ето защо сме силно заинтересовани от изграждането на междусистемна връзка през България – „Турски поток“, който ще има две разклонения. И така да получаваме газ. Ще говорим за това с Русия. Разговаряме с „Газпром“ за изграждането на газови електроцентрали в Сърбия и за разширяването на нашия газохранилищен капацитет от 400 милиона куб. м на 750 милиона куб. м, а впоследствие до 1 млрд. куб. метра. Така ще осигурим резерви за пет до шест месеца, ако доставките на газ бъдат преустановени. Ние правим всичко това с „Газпром“, с Руската федерация. Цената на руския газ е несравнимо по-благоприятна за нас от цената на втечнения природен газ, която се предлага чрез Хърватия, през Александруполис и много други места“, категоричен бе сръбският президент.", "date": "2019.01.16", "title": "Александър Вучич: Сърбия е силно заинтересована от изграждането на газова връзка през България"}
{"url": "https://www.actualno.com/plovdiv/15-plovdivski-pedagozi-poluchiha-montesori-diplomi-news_716616.html", "text": "  Продължава въвеждането на обучението по метода на Мария Монтесори в Пловдив. 15 педагози получиха днес своите свидетелства за успешно завършен курс. Дипломите им бяха връчени на церемония в детска градина „Буратино“ от заместник-кмета на Пловдив Стефан Стоянов и кмета на район „Централен“ Георги Стаменов.     Заедно с учителите от Пловдив петия курс завършиха и преподаватели от град Добрич. Над 100 педагози вече са преминали обучението, като в момента се провеждат паралелно шести и седми курс.    Програмата на Община Пловдив е най-голямата за публична реформа в образованието в България. Към момента над 700 деца се обучават по метода на Мария в седем детски градини - „Мир“, „Мирослава“, „Майчина грижа“, „Буратино“, „Велимира“, „Марица“ и „Малина“. Средно училище „Свети Свети Кирил и Методий“ пък е първото общинско училище в България, което прилага иновативното обучение.   Обученията на педагозите са част от дейностите, заложени в образователната програма 2017-2019  г. на Община Пловдив и се водят по съвместна програма на общината и Нов български университет в създадения за целите локален център на Нов Български Университет в града ни.   ", "date": "2019.01.16", "title": "15 пловдивски педагози получиха Монтесори дипломи"}
{"url": "https://www.actualno.com/curious/istorijata-na-helena-dyrjana-10-godini-kato-seks-robinja-news_716520.html", "text": "        Жената, наречена Хелена, била принудена да прави секс с непознати, когато била на 20 и не взимала нищо от печалбата, докато сводниците ѝ взимали всичките 120 паунда на час от клиентите. Разказвайки за истинския кошмар, който преживяла, Хелена разкрива, че всеки ден ѝ давали кокаин докато накрая се пристрастила.   Пред изданието тя разказала как е попаднала в този капан: „Животът ми в Румъния беше труден, но нищо не можеше да се сравни с това, през което преминах в последните 10 години. Беше истински ад“. Когато пристигнала във Великобритания, все още мислейки си, че ще работи като модел, тя позирала за еротични снимки в оскъдно бельо. След това снимките ѝ били пуснати в секс сайт, а когато ѝ казали, че няма работа като модел, получила сметка от 3000 паунда – за апартамента, в който живяла и за самолетния билет.   Хелена била отведена в апартамента от същия човек, а там имало още три момичета. На всички било казано, че трябва да плащат наем от 500 паунда на седмица. Той обаче ги успокоил, че те ще работят толкова много, че няма да имат проблем с плащанията. Тогава започнала и историята ѝ с наркотиците. На втория ден в Обединеното кралство тя отишла на фотосесия, по време на която я накарали да позира по бельо. Когато казала на въпросния мъж, че не се чувства удобно, той ѝ дал хапче, която „да я отпусне“. „Мислех, че се опитва да ми помогне“, разказва Хелена. След като ѝ било казано, че трябва да плати 3000 паунда, снимките ѝ се появили с сайт за проститутки, където имало и цена за нея. Документите ѝ били отнети от хазяина, който щял да ѝ ги върне, когато си плати. Дали ѝ работа като масажистка, но съвсем скоро се оказало, че всъщност трябва да прави секс с мъж, след като ѝ дали бял прах, който отново „да я отпусне“ . „След това се чувствах много зле, защото не беше каквото очаквах. Казах им, че не искам да го правя отново. Тогава те започнаха да ме изнудват. Казаха, че ако не правя каквото ми кажат и не си изплатя дълга, ще убият цялото ми семейство в Румъния“ , разказа тя. Давали ѝ още и още кокаин докато не се пристрастила, като през това време дългът ѝ нараснал. В крайна сметка била спасена от клиент англичанин с връзки в подземния свят, който ѝ помогнал и миналата година румънците, които я държали като пленница, я освободили. За съжаление, нейната история не е единствената.   Съществува статистика, според която всяка година около 40% от жените, жертви на трафик във Великобритания, са румънки.    ", "date": "2019.01.16", "title": "Историята на Хелена, държана 10 години като секс робиня"}
{"url": "https://www.actualno.com/pleven/pleven-nameri-reshenie-na-problema-s-romskite-geta-news_716529.html", "text": "  Още преди година и половина кметът на Плевен Георг Спартански в района на чешмата Балаклия. беше на половин километър от центъра на областния град и съществуваше от десетилетия. Останалите жители на района бяха пропищели от обитателите на копторите. Общинската управа бе засипана с жалби за това, че районът е превърнат в сметище, че там се горят гуми, че нощем не може да се спи от силна музика и скандали, идващи от циганските къщи, че там постоянно се самонастаняват нови и нови роми и др.     На 18 юли 2016 г. , изслуша жалбите на хората и се убеди, че те са основателни. Направената проверка показала, че три от къщите там са на „Жилфонд, останалите са частни и са отдадени под наем. В района , а дворовете около полуразрушените домове са . Още в същия ден Георг Спартански разпореди да се вземат радикални мерки за разчистването на терена. Да бъде създадена комисия, която да освидетелства опасните постройки и да даде предписания на собствениците им да ги премахнат.   Разпореждането му бе изпълнено, опасните постройки бяха описани, а обитателите на трите къщи на „Жилфонд“ бяха преместени в други общински жилища.  Десетина дена по-късно багери премахнаха първите две съборетини. Акцията продължи и през есента. С обществена поръчка за изпълнител на дейностите по премахването на отчуждени и вредни сгради  бе избрана плевенската фирма „Нитов инженеринг“. В началото на ноември бяха . Един от самонастанилите се в тях обитатели отказал да излезе, но след намесата на полицията той бил изведен от сградата.    След окончателното разчистване на терена кметът Спартански предложи на него да се изгради .\r\n„По плана на града на това място е предвидено да има парк, зелена зона. В Плевен нямаме скейтборд площадка и в това отношение сме длъжници на младите хора. Тъй като не можем да ситуираме такава площадка в централната градска част, ще предложа на общинските съветници да я направим на разчистения терен до Балаклия. Мястото е подходящо – в естествена зелена среда, безопасна за скейтърите, защото наоколо няма движение на автомобили“, поясни тогава градоначалникът.\r\nКметският екип изготви проект за скейтпарк, който бе представен на общинските съветници. Снимки: Архив на общината    ", "date": "2019.01.16", "title": "Плевен намери решение на проблема с ромските гета"}
{"url": "https://www.actualno.com/europe/the-times-es-razglejda-plan-za-otlagane-na-brekzit-do-2020-ta-a-mej-ocelja-na-vota-na-nedoverie-news_716642.html", "text": "  Представители на Европейския съюз разглеждат плановете за отлагане на Брекзит до 2020 г., след като Германия и Франция изразиха желанието си да продължат преговорите за излизане на Обединеното кралство от Общността заради политическите вълнения на Великобритания, съобщава вестник The Times, цитиран от \"Фокус\".     Дипломати и длъжностни лица разработват план за удължаване на срока на процедурата, предвидена в чл. 50 на Лисабонския договор, след като премиерът Тереза Мей не събра необходимата подкрепа в парламента за „бракоразводната“ сделка между Лондон и Брюксел.   Brexit трябваше да стане факт на 29 март или най-късно до края на юни, но сега, според различни източници, служители на ЕС изследват законните пътища за отлагане на излизането на Великобритания до следващата година.\r\nТази вечер се гласуваше срещу Тереза Мей, след като британският парламент предложението ѝ за сделка с Европейския съюз.   , което запази Мей, както и се очакваше. Тъй като Мей остана на работа, до 21 януари т.е. понеделник, трябва да представи ново предложение за развитието на Brexit. Не е ясно какво може да е то, след като Европейският съюз твърдо отказва каквото и да е предоговаряне на споразумението и единствената индикация за някаква промяна е леко преформатиране на политическата декларация - но не и на условията, особено за границата между Ирландия и Северна Ирландия. Именно по този въпрос Мей искаше да извоюва твърд срок докога правилата на митническия съюз на ЕС ще останат в сила, след като не е сигурно, че Великобритания и ЕС ще се договорят за търговско споразумение след Brexit.   ", "date": "2019.01.16", "title": "The Times: ЕС разглежда план за отлагане на Брекзит до 2020-та, а Мей оцеля на вота на недоверие"}
{"url": "https://www.actualno.com/society/novinite-naj-vajnoto-za-denja-16-januari-news_716614.html", "text": "   Редакционният екип на ви представя най-важните новини за изминалия ден, 15 януари.       Върховният административен съд (ВАС) отмени окончателно промените в Плана за управление на Национален парк \"Пирин\". Те бяха приети буквално три дни преди началото на 2018 година. Сегашното решение е на петчленен състав, а мотивите на върховните съдии са изложени в 30 страници. Ключовият мотив касае чл. 21, т. 1 от Закона за защитените територии (ЗЗТ).   Народното събрание преодоля президентското вето върху промените в Наказателния кодекс и повторно гласува спорните текстове, даващи възможност за отлагане с до 48 часа на уведомяването при арест. Остава и възможността задържани деца да бъдат в неизвестност за техните родители в срок до 24 часа при арест и преценка на прокуратурата и съда. Текстовете бяха повторно приети с гласовете на 137 народни представители, а 43 гласуваха „против“. Подкрепа за мотивите на президентското вето дойде единствено от парламентарната група на БСП. Народното събрание одобри след бурни дебати Министерският съвет да подготви международен договор и да проведе преговори с правителството на Съединените щати за придобиване на нов тип боен самолет F-16V Block 70. Проекторешението бе прието с гласовете на 130 народни представители, 84 бяха \"против\" и нито един \"въздържал се\". 94 народни представители от ГЕРБ подкрепиха предложението, 66 народни представители от БСП гласуваха „против”.     Европейският съюз (EС) е готов за \"твърд\" Brexit и няма да предоговаря споразумението с Обединеното кралство. Това стана ясно по време на дебата в Европейския парламент (EП) в Страсбург, на който бе обсъден развода на Брюксел с Лондон, предаде репортер на . Окръжна прокуратура - Пловдив се самосезира от множество публикации и коментари в различни медии, свързани с изразходването на средствата за церемонията по откриването на Европейска столица на културата на 12 януари. От институцията съобщават, че е възложена проверка на сектор \"Икономическа полиция\" при ОД на МВР. Резултатите трябва да са готови до 30 дни.    Парламентът отхвърли предложенията на БСП срещу двойните стандарти при храните. \"За\" промените в Закона за храните гласуваха на първо четене 95 народни представители, \"против\" - 15 и \"въздържали се\" - 89. Близо половината от аптеките у нас не са готови за въвеждането на новия начин за продажба на лекарствата и искат срокът за старта на системата - 9 февруари, да бъде отложен. Голяма част от тях дори нямат аптечен софтуер, без който тепърва няма да могат да работят с новия вид кодове, които ще се поставят на опаковките на медикаментите. Ако не са чекирани данните от кода и пратени към обща европейска база данни, продуктът не може да бъде продаден, пише в. \"Сега\". Нападнатите на 13 януари курсанти от Военния университет във Велико Търново са предизвикали конфликта. Това твърди жената, която е пътувала със задържания за нападението. Тя твърди, че те се подигравали с тях и ги обиждали.        ", "date": "2019.01.16", "title": "Новините: Най-важното за деня, 16 януари"}
{"url": "https://www.actualno.com/business/sobstvenikyt-na-vivakom-kupuva-telekom-albanija-za-50-mln-evro-news_716640.html", "text": "  OTE е сключила споразумение за продажба на целия си дял в „Телеком Албания“ на българската компания „Албания Телеком Инвест“ АД на обща стойност 50 млн. евро, съобщи Дойче Телеком. „Албания Телеком Инвест“ АД се контролира от г-н Спас Русев, действащ акционер на българския телекомуникационен оператор „Виваком“ и от г-н Елвин Гури, албанско-български инвеститор, предаде БГНЕС.     Председателят и главен изпълнителен директор на OTE, г-н Майкъл Цамаз, отбеляза: „Продажбата на „Телеком Албания“ приключва успешната инвестиция в Албания за OTE Груп. Това е стратегическо решение в контекста на предефинираните приоритети и планове за растеж на OTE Груп, за да се гарантира пазарната й позиция на всички акционери и да се подкрепи устойчивото й развитие “.\r\nЦамаз добави: „Бих искал да благодаря на ръководството и служителите на „Телеком Албания“ за постигнатите до момента резултати на компанията, както и за доброто им сътрудничество с OTE. Придобиването на компанията от силна и предприемаческа инвестиционна група гарантира нейния растеж и създава условия за по-нататъшно укрепване на пазарната й позиция”.\r\nСделката е предмет на регулаторни заключителни процедури, включително одобрение от компетентните местни органи и финансиране и се очаква да бъде завършена през първата половина на 2019 г.  „Юробанк“ е участник като финансов консултант на ОТЕ.", "date": "2019.01.16", "title": "Собственикът на „Виваком“ купува „Телеком Албания“ за 50 млн. евро"}
{"url": "https://www.actualno.com/balkani/arestuvaha-dvama-zapodozrjani-za-terorizym-v-syrbija-news_716619.html", "text": "  Сръбските власти са арестували в Нови пазар двама предполагаеми членове на терористична организация, съобщава електронното издание на белградския вестник Blic.     Арестуваните са сръбски граждани. По неофициална информация и двамата са задържани в тесния център на южния сръбски град. След изтичане на 48-часовия срок за задържани двамата ще бъдат предадени на Прокуратурата.   Други подробности не се привеждат.  ", "date": "2019.01.16", "title": "Арестуваха двама, заподозряни за тероризъм в Сърбия"}
{"url": "https://www.actualno.com/bgfootball/berbatov-moje-da-zaigrae-v-bylgarija-pochva-s-otbor-ot-pyrva-liga-news_716586.html", "text": "   намери отбор, с който да проведе подготовка през зимната пауза. Бившият нападател на Манчестър Юнайтед се качи в клубния автобус на отбор от Първа лига и замина на подготовка с тях в Турция!     Преди заминаването супер звездата на българския футбол не пропусна да отдели време за снимки и автографи на събралите се фенове.    Бербатов все още не е подписал официален договор, но все пак ще проведе подготовка в Белек, Турция. Бившият национал е без отбор от пролетта на 2018 година. За последно той бе част от индийския Керала.   ", "date": "2019.01.16", "title": "Бербатов може да заиграе в България, почва с отбор от Първа лига"}
{"url": "https://www.actualno.com/varna/uchilishta-vyv-varnensko-izljazoha-v-gripna-vakancija-news_716606.html", "text": "  РЗИ – Варна издаде предписания за временно прекратяване на учебните занятия от 16.01.2019 г. до 20.01.2019 г. на две училища в Девня. Грипната ваканция за учебните заведения е обявена, заради високия процент засегнати от грип и остри респираторни заболявания в областта.     \"Предписанието за тази противоепидемична мярка ни бе връчено този следобед от представител на Регионалната здравна инспекция. Нейната валидност е 5 дни, което означава, че на 21 януари, понеделник, учениците трябва да са отново в класните стаи.\" Това съобщи кметът на Девня- Свилен Шитов.   Утре във Варна ще се проведе и първото заседание на Областната комисия за борба с острите респираторни заболявания и грипа. Директори на варненски училища настояват за грипна ваканция, поради големия брой болни ученици. \r\nСрещата на комисията е насрочена за 15:00 часа в Регионалната здравна инспекция (РЗИ) и на нея ще се реши дали учебните занията във Варна ще бъдат преустановени.  ", "date": "2019.01.16", "title": "Училища във Варненско излязоха в грипна ваканция"}
{"url": "https://www.actualno.com/vidin/kmetyt-na-vidin-posreshtna-investitori-ot-belgija-news_716603.html", "text": "  На посещение във Видин днес пристигна делегация от Белгия. Кметът Огнян Ценков се срещна г-н Люк Хеспилс, . Фирмата има за дейност производство на земекопно оборудване. На срещата присъства и заместник - кметът инж. Цветан Асенов. Като цел на срещата бе установяване на контакт с партньори за производство на метални багерни кофи във Видин и предоставяне на терен или готова производствена база, която да бъде преоборудвана за ново производство на бързосменници.     Кметът изказа увереност, че ще съдейства, за да даде ход на инвестицията, която цели производствена и търговска дейност. На срещата кметът Видин информира собственика на белгийската фирма, че в града има Професионална техническа гимназия и филиал на Русенския увиверситет „Ангел Кънчев“ с технически специалности, чиито кадри биха могли да се ангажират в бъдещото производство. Той изрази подкрепа за по-нататъшно сътрудничество и каза, че се надява с осъществяването на инвестиционното намерение, да бъдат разкрити нови работни места.  По-късно през деня бе организирана  среща в залата на Общински съвет – Видин с представители на местни фирми, произвеждащи метални изделия. На нея белгийската фирма показа какво представлява  производството на багерни кофи в предприятието „Hebaco“. Очаква се, че след тази първа среща ще бъдат установени партньорски отношения с местния бизнес, за да се реализира инвестиционното предложение.", "date": "2019.01.16", "title": "Кметът на Видин посрещна инвеститори от Белгия"}
{"url": "https://www.actualno.com/curious/dneven-horoskop-za-17-januari-news_716585.html", "text": "        Това е ден, в който да потърсите нещо ново за себе си. Помислете какво не сте правили, но бихте искали да опитате и се втурнете в начинанието с рогата напред! Вечерта не ядосвайте половинката си. Днес е добър ден да вложите силите и уменията ви в кулинарни предизвикателства. Ако нямате голям опит започнете с нещо по-лесно, за да не се демотивирате.   Днес се обадете на ваш приятел, който не сте чували отдавна. Използвайте почивните дни, за да се срещнете с него. Отсега планирайте графика си.     Това е ден, в който внимателно да планирате приоритети си. Помислете добре дали ваше желание няма да нарани партньора ви и какво бихте могли да жертвате.    Това е ден, подходящ за преговори за сключването на финансови сделки. Бъдете безкомпромисни в желанията ви и проверете добре всички условия. Днес облечете любимите си дрехи и си направете любимата прическа. Важно е да се чувствате добре в кожата си и да сте готови за неочаквана среща с интересен човек.   Това е ден, който може да ви донесе неочаквана сума пари. Порадвайте се на придобивката си, но не бързайте да я използвате. Най-добре я оставете за резерв.    Днес може да ви се наложи да направите някои анализи за отминалите седмици. Денят е подходящ за раздяла с вредните навици и полагане на усилия за придобиването на полезни. Това е ден, който да посветите на движението. Направете си дълга разходка или друго физическо натоварване, съобразено с възможностите ви. Избягвайте алкохола.    Това е ден, в който да оставите нещата да се случват. Вашата намеса няма да промени кой знае какво, а вие ще загубите ценни сили и време в опитите си да им повлияете. Получили сте похвала и напълно заслужено може да се погордеете известно време. Колкото по-бързо се върнете в обичайния си ритъм, толкова повече поводи за гордост ще имате занапред. Това е ден, в който да помислите за себе си и бъдещите ви удоволствия. Напоследък сте занемарили приятната част от живота и е време да наваксате.", "date": "2019.01.16", "title": "Дневен хороскоп за 17 януари "}
{"url": "https://www.actualno.com/society/marinov-policaite-ne-se-rykovodjat-na-etnicheski-princip-news_716581.html", "text": "  Мисля, че е ясно, че и през изтеклата, и през новата година, полицаите се намесват категорично при престъпност, независимо каква. Не я определям по етнически принцип. Това каза министърът на вътрешните работи Младен Маринов за мерките за справяне с циганската престъпност, предаде „Фокус“.     „Там, където има извършени престъпления, реагираме незабавно за задържане на извършителите, разследване и предаване на съд“, заяви той. „По отношение на напрежението при последните случаи - работата на МВР е да не допусне ескалация и да съдейства на държавните институции и гражданите при всеки един проблем“, коментира Младен Маринов. „Не сме преставали да работим за справяне с битовата или конвенционалната престъпност. Цифрите показват, че работим в правилната посока. Това не ни успокоява и продължаваме работа“, обяви вътрешният министър. „Очаквам от новия главен секретар да координира така службите, че да имаме положителни резултати“, каза още Младен Маринов.   ", "date": "2019.01.16", "title": "Маринов: Полицаите не се ръководят на етнически принцип"}
{"url": "https://www.actualno.com/society/jena-zagina-pri-pojar-v-sliven-news_716611.html", "text": "  Възрастна жена е загинала при пожар в Сливен, заяви говорителят на Областната дирекция на МВР (ОДМВР) Първолета Мандинска.     Огънят е пламнал в каравана в дворно място в града, а сигналът за пожара е подаден 9.52 часа. На мястото са пристигнали екип на „Пожарна безопасност и защита на населението“ и дежурна група на ОДМВР, които са извършили оглед. Те са открили обгореното тяло на 74-годишна жена. Изясняват се причините за инцидента.   ", "date": "2019.01.16", "title": "Жена загина при пожар в Сливен "}
{"url": "https://www.actualno.com/europe/lavrov-zapada-okazva-natisk-vyrhu-neudobnite-strani-news_716560.html", "text": "  Придвижваният от Запада \"ред, основан на правила\" подразбира конюнктурни решения на световните проблеми и натиск върху неудобните страни. Това заяви министърът на външните работи на Русия Сергей Лавров по време на пресконференция, посветена на изводите от изминалата 2018 година. Лавров призова западните държави да се откажат от опитите за недобросъвестната конкуренция чрез санкции.     Лавров нарече настояването да се предадат на Япония противоречащо на задълженията на страните по Устава на ООН. По думите му Москва и Токио трябва да направят още много, за да станат истински партньори на международната сцена.    Москва е готова  да си сътрудничи с Брюксел и Лондон, независимо как ще приключи от ЕС,  заяви Лавров.  По думите му Русия ще продължи да реагира адекватно на повишената активност на НАТО и приближаването на военна инфраструктура на алианса към руските граници. При това министърът отбеляза, че „Москва все още е заинтересована във възстановяването на нормалните отношения със САЩ и ЕС на принпците на равноправие и взаимното спазване на интересите.“  Лавров отбеляза, че Русия не може да се съгласи с встъпването на Босна и Херцеговина в НАТО. Той смята, че правилата, които се придвижват на Балканите са „достатъчно опасни и отразяват желание да се вкарат“ всички балкански страни в НАТО. Лавров допълни още, че Русия не е против новото име на Македония, но поставя под съмнение легитимността на процеса. Разследването на специалния прокурор за предполагаемото споразумение между президента на САЩ Доналд Тръмп и руските власти не разкрива никакви факти в подкрепа на тази версия, категоричен бе Лавров.       \"Специалният прокурор Мълър работи, интервюира десетки, ако не и стотици хора: нямаше никаква информация, която да потвърдят обвинението в тайни споразумения между и Руската федерация, нямаше факти и никакви информации, което е много, много странно за американската система, която работи бързо,\" каза още Лавров. Според него, обсъжданите течове са свързани само с участието на украинската страна в изборите в САЩ.\r\nЛавров определи ситуацията, като пример за \"абсурдността на случващото се\" в САЩ. Той припомни и случая на Майкъл Флин, бивш помощник на президента на Съединените щати за националната сигурност, който е обвинен от Вашингтон. Според Лавров Мюлер обвинява Флин в извършването на действия, които в действителност следват интересите на САЩ. \"Проблемите на в близкоизточните държави трябва да бъдат решени в съответствие с действащите закони в държавите, в които те живеят\", коментира руският външен министър.\r\n\"Нашата позиция е много проста: въпросите, които възникват във връзка с кюрдското население в Сирия, Ирак и навсякъде другаде - това не са единствените държави, в които живеят кюрдите - трябва да бъдат решени в съответствие с националното законодателство в съответните страни\", каза Сергей Лавров и подчерта, че \"Правата на националните малцинства, като в Ирак и Сирия, трябва да бъдат осигурени чрез диалог между тях и централното правителство.\"      \"Ние силно подкрепяме запазването и зачитането на териториалната цялост на всички държави в този регион\", подчерта Лавров. \"За нас е важно да избягваме преначертаването на границите там.\"\r\nВ същото време той изрази мнението, че кюрдското население на държавите от Близкия изток е наясно с необходимостта от намиране на компромиси с правителствата на страните с компактно кюрдско население. \"Струва ми се, че кюрдите в Сирия и Ирак симпатизират на необходимостта от намиране на споразумения с централното правителство, които са взаимно приемливи, отчитат техните интереси и няма да подкопаят териториалната цялост на съответните държави\", заяви ръководителят на руското външно министерство.", "date": "2019.01.16", "title": "Лавров: Запада оказва натиск върху неудобните страни"}
{"url": "https://www.actualno.com/starazagora/kmetyt-na-kazanlyk-oglavi-turisticheskija-rajon-dolinata-na-rozite-news_716557.html", "text": "  Кметът на община Казанлък Галина Стоянова бе избрана за В съвета участват още заместник-областният управител на Област Сливен, кметовете на общините Сливен, Панагюрище, Копривщица, Хисар и директорът на Исторически музей „Искра“ - Казанлък.     „Долината на розите“ е шестият регистриран туристически район в страната с фокус здравен и културен туризъм, който учредява организацията си за управление, както е предвидено в чл. 17, ал. 1 от Закона за туризма. В него влизат 19 общини (тъй като при формирането на районите са следвани границите на общините), които ще могат да формират регионални туристически продукти и да осъществяват регионален маркетинг и реклама. Разширената специализация на услугите, които ще се предлагат в района с център Казанлък са балнео, СПА и уелнес туризъм, културно-познавателен и фестивален туризъм, приключенски и екотуризъм, планински пешеходен и рекреативен туризъм и винен туризъм.  През 2017 г. са регистрирани районите „Родопи“ и „Варненски черноморски“, а през миналата година „Бургаски черноморски“, „Тракийски“ и „Рило-Пирински“. Очаква се учредителното събрание на район „Дунавски“, а в процедура на регистрация в Министерството на туризма са районите „Софийски“ и „Старопланински“.\r\nСдружения и фирми, които извършват дейност на територията на туристически район “Долината на розите” могат да станат членове на организацията му за управление. Как могат да го направят и да се запознаят с устава     ", "date": "2019.01.16", "title": "Кметът на Казанлък оглави туристическия район „Долината на розите”"}
{"url": "https://www.actualno.com/plovdiv/syjivjavat-naj-golemija-stadion-v-bylgarija-s-15-mln-leva-news_716596.html", "text": "  За ремонта на ще бъде обявена процедура другата седмица. Целта е да се изгради и предварителни кръгове на Евротурнирите.     За изграждането на терен, писта, насипни трибуни, част от козирката на централната трибуна на сектор „А“, съблекалните, ВИП зона и места за журналисти - все изисквания за провеждане на мачове от Първа лига и предварителните кръгове на евротурнирите, ще са необходими . С тях ще бъде премахнато второто ниво от седалките и те ще бъдат подменени с трибуна от метална конструкция. Ще бъде монтирано и ново осветление. Планирано е да протече в общо 11 етапа. . По проект съоръжението, което в миналото носеше името „9-ти септември“, има . Стадионът е официално открит през 1950 година. Капацитетът тогава е едва 30 000 седящи места. Основно е реконструиран през 1962 г., като се построява втори етаж на западната трибуна. Капацитетът тогава нараства на 42 000 места, като се поставят и 4 стоманобетонени кули с осветление. В края на 80-те години е издигната и останалата част от втория етаж на стадиона. Старите лампи са демонтирани и са поставени 4 нови стоманени кули с височина 70 м, внесени от Полша. С рухването на комунизма ремонтът е замразен малко преди пълното завършване на съоръжението. 10 години по-късно на практика на него вече не се играят футболни срещи. От 2000 година стадионът се използва основно за контролни срещи и мачове на детски и юношески формации.  ", "date": "2019.01.16", "title": "Съживяват най-големия стадион в България с 15 млн. лева"}
{"url": "https://www.actualno.com/plovdiv/67-godishna-jena-ot-selo-trud-ubila-myja-si-i-otishla-na-rabota-news_716584.html", "text": "  67 годишна жена от пловдивското село Труд е задържана и обвинена в убийството на . Това стана ясно от пресцентъра на Окръжна прокуратура- Пловдив, откъдето изнасят и подробности за случая.     Семейството било с влошени отношения. На 13 януари тази година възникнал скандал и обвиняемата , след което прикрила следите си, а на следващия ден отишла на работа. Трупът бил открит в дома му от негов приятел, който не могъл да се свърже с него по телефона.\r\nПо някои данни, първоначално не е имало съмнения за убийство, а за естествена смърт, но резултатите от аутопсията показали друго. Започнало е разследване на случая.", "date": "2019.01.16", "title": "67-годишна жена от село Труд убила мъжа си и отишла на работа"}
{"url": "https://www.actualno.com/politics/neno-dimov-shte-se-syobrazi-s-reshenieto-na-vas-za-np-pirin-news_716598.html", "text": "  Министърът на околната среда и водите Нено Димов ще се съобрази с днешното решение на петчленен състав на Върховния административен съд №656, с което се отменят окончателно промените в Плана за управление на Национален парк „Пирин“, приети от Министерски съвет.     Министър Димов винаги е заявявал, че ще изчака окончателното решение на съда, преди да предприеме каквито и да било действия по изпълнение на промените в Плана за управление на НП „Пирин“, съобщиха от МОСВ.   В тази връзка от приемане на промените в Плана досега не са процедирани никакви последващи устройствени планове или инвестиционни предложения, произтичащи от решение 821/29.12.2017 г. на Министерския съвет.\r\nПрипомняме, че днес (16 януари) Върховният административен съд (ВАС) в Плана за управление на Национален парк \"Пирин\". Те бяха приети буквално три дни преди началото на 2018 година. Сегашното решение е на петчленен състав, а мотивите на върховните съдии са изложени в 30 страници. Ключовият мотив касае чл. 21, т. 1 от Закона за защитените територии (ЗЗТ). Той гласи следното: \"В националните паркове се забраняват строителството, освен на туристически заслони и хижи, водохващания за питейни нужди, пречиствателни съоръжения, сгради и съоръжения за нуждите на управлението на парка и обслужването на посетителите, подземните комуникации, ремонт на съществуващите сгради, пътища, спортни и други съоръжения\". И тричленният, и петчленният състав на ВАС са категорични, че в такава ситуация и на съответната защитена територия може да има само ремонт, но не и изграждане на нови спортни съоръжения. А измененията на плана са такива, че попадат в обхвата на ЗЗТ и затова трябва да има екологична оценка на плана, каквато няма, както и оценка за съвместимост.  ", "date": "2019.01.16", "title": "Нено Димов ще се съобрази с решението на ВАС за НП \"Пирин\""}
{"url": "https://www.actualno.com/burgas/policai-voenni-i-ohraniteli-igrajat-futbol-blagotvoritelno-news_716576.html", "text": "  Футболният турнир ще започне на 18 януари в спортна зала „Никола Станчев” в бургаския комплекс „Меден Рудник”. Той е с благотворителна цел, в полза на децата с ментални увреждания от училище „Отец Паисий” в Бургас.     В турнира ще се влючат 25 отбора. Те са съставени от полицейски, общински, митнически служители. Ще се включат и работещи в пристанището, военни от Атия, охранители от затвора и други организации.\r\nДиректорът на ОДМВР Бургас - старши комисар Калоян Калоянов, ще открие спортната проява. Началото ще бъде дадено с мач между служителите на Първо и Пето Районни управления. Финалният двубой ще е на 20 януари, след което победителите ще бъдат наградени.", "date": "2019.01.16", "title": "Полицаи, военни и охранители играят футбол благотворително"}
{"url": "https://www.actualno.com/crime/izdirvat-17-godishno-momiche-ot-selo-pisarevo-news_716594.html", "text": "  РУ-Сливен издирва Екатерина Стоянова Георгиева на 17 години село Писарево, община Горна Оряховица. Същата е обявена по молба на майката.     Момичето е в неизвестност от 06.01.2019 г., съобщават от МВР.\r\nАко някой има информация за местоположението на момичето да се свърже с най-близкото поделение на МВР или на телефон 112. Описание: жена на видима възраст 16-18 г., ръст среден /160см./, телосложение – нормално, очи – сини , лице – овално – бяло, коса – дълга – права - руса.  ", "date": "2019.01.16", "title": "Издирват 17-годишно момиче от село Писарево"}
{"url": "https://www.actualno.com/asia/edin-ot-trima-hristijani-v-azija-e-podlojen-na-gonenija-news_716602.html", "text": "  \"Един от всеки трима християни в Азия се сблъсква с високи нива на преследване след „шокиращо нарастване” на религиозните заплахи и насилие по целия свят, особено в Китай и Африка на юг от Сахара.     Около половината от 100-те милиона християни в Китай се сблъскват с преследване, \"най-лошото от повече от десетилетие\", следвайки \"новите закони, които се стремят да контролират религиозното изразяване\".   Преследването в световен мащаб се е увеличило за шеста поредна година, като общо 245 милиона християни - един от девет в световен мащаб - са изправени пред високи нива през 2018 г., в сравнение с 215 милиона, или един на 12 през предходната година.\r\n\"В световен мащаб нашите данни разкриват, че 13,9% повече християни преживяват високи нива на преследване, отколкото миналата година. Това е с 30 милиона повече хора\", заяви в изявление главният изпълнителен директор на Open Doors UK and Ireland Хенриета Блит.  Повече от 4300 християни бяха убити поради убежденията си в световен мащаб през миналата година, над 3700 от тях в Нигерия, според World Watch List 2019.\r\nБроят на смъртните случаи в Нигерия почти се е удвоил, като атаките на джихадистката група \"Боко Харам\" и етническите пастири фулани представляват \"двойна заплаха\" за християните, казаха от НПО.\r\n\"Африка се превърна в дом на насилие срещу християните\", каза Мишел Вартон, президент на Open Doors France.       Северна Корея оглави класацията на 50-те страни за \"крайно преследване\" на НПО, като Пхенян е на първо място от 2002 г. насам.\r\nОт Оpen Doors заявиха, че има признаци за религиозни репресии, които се влошават, но е трудно да се получат данни в страната, където \"християнството е забранено и е политическо престъпление\".\r\nСлед Северна Корея в списъка са Афганистан, Сомалия, Либия, Пакистан, Судан, Еритрея, Иран, Индия и Сирия.\r\nИндия влезе челната десетка на мрачната класация за пръв път, казват от Open Doors, тъй като \"хиндуистките екстремисти действат безнаказано и с насилие нападат християни и църкви\".\r\n\"За много християни в Индия ежедневието е изпълнено със страх - напълно различен от преди само четири или пет години\", казва Блит.   ", "date": "2019.01.16", "title": " Един от трима християни в Азия е подложен на гонения "}
{"url": "https://www.actualno.com/ruse/rusenski-medici-diagnosticirat-gripni-virusi-za-20-minuti-news_716593.html", "text": "  Обявената грипна епидемия в близките на Русе и Шуменска област налага предприемането на за своевременното диагностициране на заболяването. Към момента, в Русенска област нивото на болните е 129 на 10 000 души. Тези показатели са малко над 50% от тревожните 250 на 10 000 души за обявяване  на грипна епидемия.     Микробиологична лаборатория към Университетска болница „Канев“ разполага с RAPID Test INFLUENZA A+B за бърза диагностика на грипни вируси тип А и В. Този тест се използва за откриване на грипния вирус в секрет от горните дихателни пътища и е един от масово използваните методи за диагностициране на тази инфекция, като може да се използва и като скринингово изследване.\r\nЗа теста за диагностициране е необходим гърлен или носов секрет, взети със сух стерилен тампон без транспортна среда. Пробата може да бъде взета или от личния лекар на всеки, който желае да се тества, или на място в Микробиологичната лаборатория на УМБАЛ „КАНЕВ“ АД срещу заплащане според действащия ценоразпис на лечебното заведение. Самата процедура по изработването на теста и получаването на резултата се извършва за около 20 минути. .  ", "date": "2019.01.16", "title": "Русенски медици диагностицират грипни вируси за 20 минути "}
{"url": "https://www.actualno.com/pleven/plevenski-moto-klub-iska-obshtinski-pari-za-organizacijata-na-moto-sybor-news_716542.html", "text": "  Плевенският мото клуб „Огнени сенки“ е поискал с писмо до местния парламент да бъде подпомогнат финансово с общински пари за организацията на традиционния летен мото събор. Тази година той ще се проведе от 30 август до 1 септември на Мечата поляна в парк „Кайлъка“, съобщиха днес от Общинския съвет в Плевен.     Авторите на писмото поясняват, че програмата на събора включва рок концерти, сцена за изява на млади рок таланти от Плевен и традиционните рокерски забавни игри. Досегашният опит показвал, че посещаемостта на такива събития е 1 500 – 2 000 души. Очаква се да дойдат много гости от страната и чужбина. Това щяло да се отрази добре както на икономиката на града, така и на неговата популярност. Част от проявата ще бъде мото обиколка на Плевен и посещение на Панорамата.   Клубът предлага мото съборът да бъде включен в културния календар на Община Плевен за 2019 г. и да му бъда одобрен бюджет от 5 000 лв. Сумата била половината от необходимите средства за организацията. Рокерите се ангажират сами да осигурят останалата половина.\r\nПисмото ще бъде обсъдено от две от постоянните комисии в Общинския съвет – по бюджет и по култура, поясниха от местния парламент.  ", "date": "2019.01.16", "title": "Плевенски мото клуб иска общински пари за организацията на мото събор "}
{"url": "https://www.actualno.com/burgas/nad-dekar-sa-unishtojenite-duni-na-kymping-smokinja-news_716543.html", "text": "  \"Повече от декар са унищожените от багер дюни на къмпинг „Смокиня”. Засегнатата част се намира в . Това навява на мисълта, че намесата е негова. Геодезическо заснемане на е установило, че най-много са засегнатите бели дюни, които са и най-ценни. Готови сме на съдействаме на разследващите органи. Малка част от унищожените местообитания попадат в концесията на плажа. Повечето са в частни имоти.\"     Геодезическо заснемане на разораната защитена територия е установило, че най-много са засегнатите бели дюни, които са и най-ценни. Малка част от унищожените местообитания попадат в концесията на плажа - повечето са в частни имоти. Основно унищожените дюни от цялата площ, която е 1205кв.м, е 622 кв.м.  Те се намират в имота на Иван Нончев. Това навява на мисълта за негова  намеса. Tова заяви за инж. Тонка Атанасова, директор на РИОСВ Бургас.   Според нея, вина по случая нямат, концесионерите на плажа, собственикът  на къмпинга и наемателите нямат вина по случая, като те не би трябвало  да носят наказателна отговорност.\r\nВече има точно картирани и наложени върху кадастралната карта, специализираната карта, която все още не е наложена от лицензиран геодезист и е показано колко е повредено от местообитанието. \"В този случай това ще помогне освен на нас, ако предприемем административно-наказателни действия, и на разследващите органи за бъдещи наказателни процедури. Цялата информация ще бъде предоставена на разследващите органи. Ние засега приключваме до тук, за да можем да имаме точни данни за извършеното деяние\", добави Атанасова.  Директорът на РОСВ Бургас апелира към всички граждани да реагират веднага при такива ситуации: “Ние не можем да бъдем навсякъде и във всеки момент, но можем да реагираме веднага и да спасим уникалното природно богатство“, посочва Атанасова.", "date": "2019.01.16", "title": "Над декар са унищожените дюни на къмпинг „Смокиня”"}
{"url": "https://www.actualno.com/health/ucheni-napraviha-senzacionno-otkritie-za-holesterola-news_716506.html", "text": "        При диабетиците обичайно се наблюдават по-високи нива на холестерола, с ниска плътност на липопротеините или т.нар. лош холестерол. Това може да доведе до прекомерно натрупване на мазнини в артериите. Ето защо е препоръчително тези пациенти редовно да тестват холестерола в кръвта си.   Според новото изследване, проведено от екип от университета на Мичиган, в Източен Лансинг, гладуването преди кръвен тест може да доведе до ниска кръвна захар или хипогликемия при диабетици, които приемат инсулин.\r\nЕкипът смята, че техните открития, публикувани в Международния журнал за ендокринология, могат да окажат влияние върху подхода на лекарите при диагностика на хора с диабет.  ", "date": "2019.01.16", "title": "Учени направиха сензационно откритие за холестерола"}
{"url": "https://www.actualno.com/ruse/dunavski-muzei-shte-pritejavat-novi-formi-na-vizualizacija-na-nasledstvoto-news_716513.html", "text": "  Екип от Русенския университет \"Ангел Кънчев\" ще помага на музеи за онлайн представяне на събития и нови форми за споделяне и визуализиране на съдържанието. Потребители ще са музеите в Русе, Силистра, Кълъраш и Турну Северин.     Най-модерните технологии са използвани от русенските учени по проект на стойност 480 000 евро, ръководени от доц. Пламен Захариев.\r\nОбщото природно и културно наследство между България и северните ни съседи ще е приоритетно при разработените и инсталирани информационни и комуникационни платформи. Това ще се рекламира като отделен туристически продукт и ще позволи на фирмите да създадат нови маршрути в трансграничния регион. Така ще се получат добри финансови резултати за тях и местните хотелиери.\r\nУчените ще предоставят техническа помощ на музеите по проекта, като използват модерни устройства и системи за създаване на 3D съдържание, което ще се визуализира в информационните системи и интерактивни холограмни дисплеи в пространствата на музеите. Ще се създаде VR игра с достъп до 3D модели на исторически местности и артефакти. При правилен отговор на играча във връзка с интегрираните 3D обекти, той  продължава напред в играта.  Планират се събития за популяризиране на резултатите от проекта. Ще се проведат няколко 3D мапинг шоута и ще бъдат поканени участници от всички музеи и културни институции в трансграничния регион. Всичко това ще се документира и ще бъде рамката на стратегия „Пътят на Дунавските музеи“.", "date": "2019.01.16", "title": "Дунавски музеи ще притежават нови форми на визуализация на наследството"}
{"url": "https://www.actualno.com/society/kevorkjan-politicite-naglo-mylchat-news_716547.html", "text": "  Кеворк Кеворкян коментира актуалните скандали във Войводиново и Красимир Каракачанов така:     \"Каракачанов вече изниква отвсякъде.\r\nДори циганчета го сурвакаха за Василица.\r\nТова пък ще бъде най-дивият номер - да противопоставят цигани на цигани.  Сурвакарите - на ония, които изхвърлиха от гетото във Войводино.\r\nРаботата взе да намирисва на тъп сценарий: вял екшън със закани във Войводино - и кич със сурвакане.\r\nКаракачанов тия дни го произведоха и в племенен вожд на българите.    А отделно е и македонски войвода.   Племенен вожд го нарече един антрополог - в неговия полог все се измътват любопитни неща.\r\nЕ, само за този комплимент си струва Военното министерство да спонсорира 20 тома събрани съчинения на въпросния антрополог.\r\nИ всичко това, защото изтърва мършавата фраза „Циганите станаха много нагли“ - след като от десетилетия сме свидетели на стотици необуздани прояви на Циганското Надигане.\r\nСвидетели бяхме/сме и на повече от наглото мълчание на политиците.   Сега една фраза трябва да ги амнистира изобщо.   На тия хора - на всички, управлявали през годините на Прехода - трябва да се потърси колективна отговорност за Циганското Надигане.\r\nДа изоставиш един етнос до степен да го превърнеш във враг - това е далеч по-зловещо престъпление от всичките им крадливи приватизации.\r\nИнтересно, колко пъти досега Каракачанов е наричал циганите „роми“?\r\nРепликата му се прие като парола за ново Априлско въстание - от някои наивници имам предвид.\r\nЗащото Народът знае, че това е просто една игра - задявка, от която нищо няма да излезе\", е част от публикацията на Кеворкян, цялата може да прочетете .", "date": "2019.01.16", "title": "Кеворкян: Политиците нагло мълчат"}
{"url": "https://www.actualno.com/tennis/vijte-koj-e-sledvashtijat-sypernik-na-grigor-dimitrov-v-melbyrn-news_716556.html", "text": "  Ракета №1 на България Григор Димитров се класира за третия кръг на първия за годината турнир от Големия шлем Australian Open.     След като в първия кръг надигра Янко Типсаревич, днес 20-ят в схемата на турнира спечели и срещу Пабло Куевас.    Срещата започна отлично за Димитров и още в откриващия гейм на мача той постигна пробив, който се оказа напълно достатъчен за спечелването на частта. Във втория сет нивото на първия сервис на сънародника ни спадна, а до пробив не стигна нито един от двамата, което доведе до изиграването на тайбрек.  В дългия гейм уругваецът първи стигна до мини пробив и го задържа до края, за да изравни резултата. ", "date": "2019.01.16", "title": "Вижте кой е следващият съперник на Григор Димитров в Мелбърн"}
{"url": "https://www.actualno.com/analysis/putin-obvini-zapada-za-destabilizirane-na-balkanite-news_716592.html", "text": "  Преди посещението си в четвъртък в Белград руският президент Владимир Путин обвини западните страни за \"дестабилизирането\" на Балканите, отвръщайки на често отправяните към него обвинения в този смисъл.     \"Що се отнася до ситуацията на Балканите, сериозен дестабилизиращ фактор е политиката на САЩ и някои други западни страни, които имат за цел да осигурят своето господство в региона,\" каза той пред сръбския вестник \"Вечерне Новости\" в интервю, публикувано на уебсайта на Кремъл.   Балканите често се превръщат в бойно поле между източните и западните сили, въпреки че всички страни в региона се стремят да се присъединят към Европейския съюз и повечето от тях вече са съюзници в НАТО.\r\nСърбия обаче остава верен московски съюзник и ще приеме Путин с парад в четвъртък.  Двете страни споделят славянските корени и православната християнска вяра, които Путин описва като тяхното \"духовно и културно родство\".\r\nТе са единни и по въпроса за Косово - бившата сръбска провинция, чиято независимост Белград отказва да признае. Москва подкрепи Сърбия на този фронт и може да използва ветото си, за да блокира Косово в ООН.   САЩ, силен съюзник на Косово, често обвиняват Русия в намеса в делата на региона, включително и в миналогодишния референдум в Македония за промяна на името ѝ, което е предпоставка за присъединяване към НАТО.    В последно време обаче Москва претърпя неуспехи в региона, като страни като Черна гора и Македония отбелязват напредък към по-тесни връзки със Запада.\r\nПутин също обвини Запада в натиск върху тези страни срещу волята на техния народ.\r\nУсилията на НАТО за разширяване са насочени към \"нови разделителни линии на европейския континент\" и увеличаване на напрежението, каза той пред вестник \"Политика\".   ", "date": "2019.01.16", "title": "Путин обвини Запада за дестабилизиране на Балканите"}
{"url": "https://www.actualno.com/europe/ekspert-zagubata-na-tereza-mej-e-bezprecedentna-news_716558.html", "text": "  \"Тереза Мей загуби много по-тежко, отколкото щеше да загуби в средата в декември. Загубата е без прецедент - след 1920-те години. Следва вот на доверие в правителството. Утре. По всяка вероятност ще има нови избори и това е логично, защото трябва нова легитимност.     Но и новото правителство няма да намери точката на консенсус по темата ЕК и напускане\", енергийният експерт и бивш дипломат Илиян Василев.   \"Огромният проблем на привържениците на Брекзит е че така и не успяха да организират изход с позитивна перспектива. Няма страна или общество, които могат да си позволят да живеят в безкрайна депресия\", допълни той.", "date": "2019.01.16", "title": "Експерт: Загубата на Тереза Мей е безпрецедентна"}
{"url": "https://www.actualno.com/plovdiv/zapochva-rabota-po-vajnata-transportna-vryzka-modyr-carevec-v-plovdiv-news_716537.html", "text": "  Обявиха официално обществената поръчка за един от най-важните транспортни проекти на Пловдив – „Модър – Царевец“. Тя е на стойност 9 милиона 875 хиляди лева без ДДС и включва изработването на инвестиционен проект, строителство и надзор на подлез между районите „Южен“ и „Западен“ под жп линията София – Пловдив, както и изграждането на Южната тангента в Пловдив. Срокът за подаване на оферти е 25-ти февруари.     Реализирането на проекта „Модър-Царевец” и пътната връзка към него е от изключителна важност за жителите на районите „Южен” и „Западен”. Изграждането на пътната връзка ще съкрати времето за придвижване и ще облекчи движението в централната градска част на града. Обектът започва от кръстовището на булевардите ”Коматевско шосе” и улица „Модър“ и свършва на кръстовището на булевард ”Хаджи Димитър” с улица „Царевец“. Дължината на цялото трасе е 760 метра, като се предвижда проектът да бъде изпълнен за срок от три години. Ще бъдат направени и тротоари, широки по 2,5 метра, като ще има и рампи за трудноподвижни хора. В първоначалния проект са предвидени три кръстовища, които ще бъдат ремонтирани, за да обслужват подлеза - на Коматевско шосе, на улица „Колхида” и на булевард „Хаджи Димитър”. За осигуряването на връзката с другите улици, ще бъдат изградени и локални платна. Връзката между улиците „Модър“ и „Царевец“ е един от най-дългоочакваните проекти в Пловдив. Идеята за изграждането на подлез под железопътната линия София – Пловдив датира от поне 20 години, но до момента тя така и не получи своята реализация. По време на реконструкцията на линията в частта Септември – Пловдив, от НКЖИ изградиха подземното съоръжение, което ще оформи бъдещия подлез. Това стана по настояване на община Пловдив, като по този начин от една страна ще се спестят средства, а от друга – ще се улесни бъдещата работа по прокопаването на трасето. В момента за преминаването на пешеходци е изградена пасарелка, която минава над линиите.  ", "date": "2019.01.16", "title": "Започва работа по важната транспортна връзка „Модър – Царевец“ в Пловдив"}
{"url": "https://www.actualno.com/business/pone-do-2020-g-dsk-i-sosiete-jeneral-ekspresbank-shte-rabotjat-otdelno-news_716565.html", "text": "   Тя  ще разполага с най-мащабната клонова мрежа и ще е първа по големина в  областта на депозитите и втора в тази на корпоративното банкиране.       Това стана ясно на пресконференция в столицата, на която  присъстваха Шандор Чани, председател на УС и главен изпълнителен  директор на Банка ОТП (унгарския собственик на Банка ДСК), Виолина  Маринова, председател на УС и главен изпълнителен директор на Банка ДСК,  и Ласло Бенчик, председател на Надзорния съвет на Банка ДСК и главен  стратегически и финансов директор на Банка ОТП.   Виолина Маринова ще продължи да бъде изпълнителен директор и на  новата банкова институция, тя ще ръководи и обединяването. Ще има и  борд, в който ще участват кадри от \"Сосиете Женерал\".\r\n\"Обединяват се две силни банки с добри финансови резултати, което ще  допринесе за просперитета на банковия сектор в България. Уверяваме, че  процесът на сливане ще бъде плавен и ще уведомяваме своевременно  клиентите за всички ключови етапи\", подчерта Маринова.  Още подробности по темата прочетете в ", "date": "2019.01.16", "title": "Поне до 2020 г. ДСК и \"Сосиете Женерал Експресбанк\" ще работят отделно"}
{"url": "https://www.actualno.com/business/syglasno-plana-za-zaetostta-na-dyrjavata-16-500-bezrabotni-shte-si-namerjat-rabota-news_716514.html", "text": "  На днешното си редовно заседание правителството прие Националния план за действие по заетостта за настоящата година (2019).     Съгласно плана, над 16 500 безработни трябва да почнат работа по различни програми и мерки, а над 11 400 души да бъдат включени в обучения, за да станат по-конкурентоспособни на пазара на труда. Броят на хората, включени в обучение, ще се увеличи с 820 души или със 7,7% в сравнение с 2018 година. Предвидени са средства за курсове по ключови компетентности на 1000 заети лица в малки и микро предприятия. Финансирането на заложените дейности ще бъде в рамките на утвърдените средства от държавния бюджет за активна политика на пазара на труда - 73 млн. лв.   Заплатите на включените в субсидирана заетост ще бъдат съобразени с минималната работна заплата, която от началото на 2019 г. е 560 лева при пълен работен ден. От 400 на 450 лв. се увеличава месечната субсидия за трудово възнаграждение за нает безработен по мерки от Закона за насърчаване на заетостта. При наемане на безработен с висше образование субсидията ще е 500 лв.\r\nОт тази година се предвижда да се увеличи трудовото възнаграждение на младежите, включени в програма \"Старт на кариерата\" (от 600 лв. на 650 лв.), на младежките медиатори към общините (от 630 лв. на 680 лв.) и на психолозите и мениджърите на случай (от 650 лв. на 700 лв.). По-високи заплати ще получават и ромските медиатори със средно образование. Техните възнаграждения ще се повишат от 550 на 600 лв. Възнагражденията на ромските медиатори с висше образование по програма \"Активиране на неактивни лица\" ще се увеличат от 600 лв. на 650 лв.  Увеличават се средствата за подкрепена заетост на лица с трайни увреждания или от други групи в неравностойно положение, наети на несубсидирани работни места - от 500 лв. на 700 лв., както и ежедневните транспортни разходи свързани с обучението на безработните лица - от 10 лв. на 15 лв.\r\nПо регионалните програми за заетост на 28-те области се предвижда през 2019 г. работа да започнат 2000 безработни, а по проект \"Красива България\" ще се осигури заетост на 200 души.   В резултат от реализирането на заложените действия, програми, проекти и мерки през 2019 г. се очаква безработицата да се понижи до 4.8%.    ", "date": "2019.01.16", "title": "Съгласно плана за заетостта на държавата - 16 500 безработни ще си намерят работа"}
{"url": "https://www.actualno.com/society/prevozvachite-izlizat-na-protest-ako-problemite-v-sektora-ne-bydat-resheni-news_716505.html", "text": "  Превозвачи излизат на протест на 18 февруари ако проблемите в сектора не бъдат решени. Това обяви на пресконференция, председателят на Конфедерацията на автобусните превозвачи Магдалена Милтенова, предаде репортер на БГНЕС.     Тя посочи, че проблемите в бранша не се решават от 10 години поради липса на воля от държавата. На пресконференцията те ще дадат решения на дългогодишните си проблеми и дават последен срок на държавата да реши проблемите на бранша.   „Вече нямаме друг избор - или проблемите ни да бъдат решени, или да бъдат обявени безсрочни протести“, заяви Милтенова и подчерта, че браншът е обединен. Председателят на конфедерацията припомни, че настояват да бъде криминализиран нерегламентираният превоз, от който държавата годишно губи по 300 млн. лева.\r\n„В България се движат около 3 000 осем местни микробуса, които се водят леки автомобили. Години наред те извършват нерегламентиран превоз. Сезирали сме НАП преди 2 години. До ден днешен няма резултат, дори нямаме отговор“, коментира Себахтин Исмаил, който е, член на УС на Националното сдружение на автобусните превозвачи в България и добави, че през последните 4 години има над 60 жертви от дейността на тези нелегални микробуси в цяла Европа.  По отношение на въвеждането на ТОЛ система за автобусите от бранша предлагат тя да отпадне и за тях да останат винетките.\r\n„Доизмислена ли е добре или не тол системата, как тя ще се отрази на бъдещите плащания са въпроси, които ни вълнуват. 4 месеца преди въвеждането й не знаем стойността ѝ. Говори се за главоломни допълнителни разходи, откъде ще дойдат те? Тол системата ни поставя под въпросителен знак - какво ще плащаме от август, на чий гръб ще бъде цената на билета“, попита председателят на Българската федерация пътнически транспорт Георги Милошев.   Председателят на Конфедерацията Магдалена Милтенова обясни, че министър-председателят Бойко Борисов е информиран за намеренията на бранша и се надяват той да се намеси. По нейни думи това е опит секторът да бъде спасен. В противен случай ще спрат да се движат автобусите в цяла България, с изключение на общинските превози до решаване на проблемите.    „Ще преустановим превозите в цялата страна. Нямаме никаква друга алтернатива, за да може обществото да разбере, че имаме проблеми и да ни подкрепи”, заяви още тя.\r\nСпоред тях проблемите могат да се решат в рамките на няколко дни, защото това касае промени в два закона. До протестите ще се стигне ако видят, че държавата не взима отношение по поставените от тях проблеми.", "date": "2019.01.16", "title": "Превозвачите излизат на протест ако проблемите в сектора не бъдат решени"}
{"url": "https://www.actualno.com/europe/francija-uskorjava-podgotovkata-si-v-sluchaj-na-brexit-bez-sdelka-news_716563.html", "text": "  Франция ускорява подготовката си в случай на Brexit без сделка, съобщи източник от френското президентство     „Сценарият, който не искаме, е без сделка и рисковете за това се увеличиха вчера“, казал източникът, имайки предвид катастрофалното гласуване в Камарата на общините на британския парламент срещу постигнатото от Тереза Мей споразумение с Брюксел.   “Утре премиерът ще се срещне с ключовите министри, за да се справят с подготовката и ускоряването ѝ“, каза източникът пред АФП. Министрите вече са назначили среща, на която да решат какъв да бъде френският отговор на вота в британския парламент, предаде БГНЕС.\r\nКакто и други европейски страни, Франция се подготвя за действие и при сценарий, в който Великобритания скъсва с Евросъюза без споразумение за развод. Париж вече набира необходими попълнения от митнически служители , които да бъдат поставени да работят по пристанищата покрай Ламанша.  Междувременно и френската група на работодателите MEDEF призова бизнеса да се готви за „най-лошото“. „Гласуването вчера трупа несигурност след несигурност“, каза шефа на MEDEF Жофра Ру де Бозьо.\r\nОколо 30 000 френски компании изнасят стоки за Великобритания, сочат данни на френското финансово министерство, като през 2017 г. изнесените стоки за били на стойност 31 млрд. евро. Федерацията на френските производители на вина и спиртни напитки (FEVS) изрази тревога от случващото се. Великобритания е втория по големина вносител на френски вина след САЩ и е основен клиент за френските спиртни напитки.   \"Този вот е в ущърб на историческите и плодотворни търговски отношения между нашите две страни,\" каза президентът на FEVS Антоан Лечша, призовавайки британските и европейските лидери да \"направят всичко възможно да намерят алтернативно политическо решение до 29 март\".    От ноември френските депутати обсъждат законопроект, който се отнася до последиците от Brexit, които потенциално биха упълномощили правителството да издаде спешни постановления, ако е необходимо.\r\nФренският министър по европейските въпроси Натали Луазо каза в сряда, че ЕС би могъл да удължи срока за Brexit и след 29 март ако Великобритания поиска това. Нжо тя подчерта, че други страни от ЕС разглеждат сделката, която вече е на масата, като „единствената възможна“.", "date": "2019.01.16", "title": "Франция ускорява подготовката си в случай на Brexit без сделка"}
{"url": "https://www.actualno.com/politics/cvetan-cvetanov-cenja-ekspertnite-kachestva-na-rumen-radev-i-ocenkata-mu-za-f-16-news_716518.html", "text": "  Ценя качествата на летеца на Румен Радев, който дава експертиза, че най-доброто е F-16. Това заяви председателят на ПГ на ГЕРБ Цветан Цветанов“.     Той обясни, че има промяна, когато Румен Радев е политик и е номиниран от една политическа сила и има обвързаности с нея.   „Днес българският парламент трябва да вземе важно стратегическо и политическо решение“, каза Цветанов. Много се изговориха „за“ и „против“. Иска да дам една малка хронология, както беше заявено от колеги, които се изказваха, всеки един от нас трябва да направи информиран избор“, каза още Цветанов.\r\nТой обърна внимание, че през 2010 г. в първия кабинет на премиера Борисов е започнало да се изпълнява ангажимента за инвестиционен разход и модернизация на българската армия.  „Към тогавашния момент мога да кажа, че към 2012 имаше приключена процедура, която беше гласувана от Министерския съвет. Тя трябваше да бъде гласувана в българския парламент. Поради определени събития се стигна да политически криза и отидохме на предсрочни парламентарни избори.\r\nЗа този период ценя качествата и достойнството на летеца Румен Радев, защото тогавашният период има концепция за изграждане на отбранителна способност, този доклад, за тази концепция е подписана точно от Румен Радев. Именно 2012 г. и забележете в изводите, употребяваният боен самолет в пакет, предложен от Португалия и САЩ има изразени най-добри комплексни показатели“, каза още Цветанов.   По думите му има и интервю на летеца Румен Радев, който говори точно какви биха могли да бъдат дефицитите, ако не се стигне до модернизацията и инвестиционния разход. Румен Радев е човекът, който участва в промяната за условията за наредбата P-7, свързана с инвестиционния разход\", добави още Цветанов.    ", "date": "2019.01.16", "title": "Цветан Цветанов: Ценя експертните качества на Румен Радев и оценката му за F-16"}
{"url": "https://www.actualno.com/society/zaverka-s-apostil-na-dokumenti-shte-se-plashta-zaplatata-na-shefa-na-nap-stana-po-goljama-news_716516.html", "text": "  Таксата, която ще се събира от областните администрации за заверка с \"апостил\", ще бъде в размер на 5 лева. Това стана ясно след днешното редовно заседание на правителството.     С изменението на Закона за ратифициране на Конвенцията за премахване на изискването за легализация на чуждестранни публични актове (Закон за изменение и допълнение, ДВ, бр. 45 от 2018 г.) всъщност беше направена реформа при извършването на заверки с \"апостил\" на документи, издавани от общинските администрации.   Същевременно правителството реши да увеличи заплатата на изпълнителния директор на Националната агенция за приходите (НАП) Галя Димитрова - на 5 000 лева. Причината - добрата ѝ, според правителството, работа. Освен това заплатата на Димитрова става по-висока и заради повечето отпуснати за чиновниците пари за заплати през тази година.  ", "date": "2019.01.16", "title": "Заверка с апостил на документи ще се плаща, заплатата на шефа на НАП стана по-голяма"}
{"url": "https://www.actualno.com/business/tol-taksite-za-prevozvachite-shte-bydat-obsydeni-publichno-news_716610.html", "text": "  Екип на Световната банка разработва варианти за тарифиране, които предстои да бъдат предложени за публично обсъждане.     Това съобщиха от Министерството на регионалното развитие и благоустройството /МРРБ/ във връзка с изявления на представители на автобусния бранш, че искат да останат на винетка вместо на тол такса при движение по републиканската пътна мрежа след 16 август.   МРРБ е отворено за предложения, които ще бъдат дискутирани. Стремежът ни е да бъдат взети решения, които удовлетворяват всички заинтересовани страни\", уверяват от ведомството.\r\n\"Очакваме новата система за таксуване да осигури по-високи приходи, които ще бъдат инвестирани изцяло в модернизация на пътната инфраструктура.  Това ще осигури по-голяма безопасност, комфорт и сигурност при пътуване, както и по-ниски експлоатационни разходи за фирмите, които осъществяват междуградски превози\", посочват от МРРБ.", "date": "2019.01.16", "title": "Тол таксите за превозвачите ще бъдат обсъдени публично"}
{"url": "https://www.actualno.com/politics/shema-za-bezplatno-pridobivane-na-iztrebiteli-f-16-predloji-siderov-news_716510.html", "text": "  Парламентът да даде мандат на правителството да преговаря с всички страни,които могат да ни предложат изтребители включително и Руската федерация предложи от парламентарната трибуна лидерът на\"Атака\" и председател на групата на Обединените патриоти Волен Сидеров. \"Българският интерес е да изискваме максимално изгодните условия за България. Нека включим всички държави, които могат да ни предложат самолети, нека да включим и Руската федерация.Турция, която е член на НАТО купува руски установки“, добави Сидеров.     Имаме остър дефицит от лидери, които да казват, че което е изгодно за нас ще го правим, изтъкна той и предложи и схема, по която ако преговаряме със САЩ за самолети F-16, да ги придобием безплатно. Да се вземе предвид, че от 2006 г. има безвъзмездно ползване на български бази от страна на САЩ и изтребителите да ни бъдат предоставени безвъзмездно, настоя Сидеров. \"Вече 13-та година САЩ, не НАТО, а правителството на САЩ използва в България 4 бази  безплатно\", подчерта Сидеров и изрази съмнения дали това е прагматично и оправдано. Той е категоричен, че предложението му за безплатно придобиване на F-16 е разумно. По този начин ще спестим парите и ще ги използваме както изисква българския национален  интерес, подчерта Сидеров.   За преговорите парламентът да излъчи по един представител от всяка парламентарна група, настоя още лидерът на Обединените патриоти.\r\nПредложенията му бяха подложени на гласуване и отхвърлени.  ", "date": "2019.01.16", "title": "Схема за безплатно придобиване на изтребители F-16 предложи Сидеров"}
{"url": "https://www.actualno.com/politics/konsulstvata-ni-v-chujbina-minavat-na-gyvkavo-rabotno-vreme-news_716531.html", "text": "  Правителството прие решение, с което дава възможност за гъвкавост на приемното време на консулските служби в чужбина съобразно нуждите на българските общности и спецификите в съответната държава.     Промяната е и с оглед на нарасналия брой пребиваващи в чужбина наши сънародници.   При необходимост министърът на външните работи ще разпорежда удължаване или намаляване на приемното време на задграничните ни представителства. Това ще се прави с оглед особеностите във всяка държава.\r\nТакива например са наличието на визов режим, сезонната натовареност, броят български граждани в съответната страна и съществуването на историческа българска диаспора там.  Промяната се извършва с изменение и допълнение на Наредбата за административно обслужване и е част от последователните усилия на правителството за облекчаване на контакта между администрацията и гражданите.", "date": "2019.01.16", "title": "Консулствата ни в чужбина минават на гъвкаво работно време"}
{"url": "https://www.actualno.com/politics/parlamentyt-reshi-shte-pregovarjame-sys-sasht-za-f-16-news_716484.html", "text": "  Народното събрание одобри след бурни дебати Министерският съвет да подготви международен договор и да проведе преговори с правителството на Съединените щати за придобиване на нов тип боен самолет F-16V Block 70.     Проекторешението бе прието с гласовете на 130 народни представители, 84 бяха \"против\" и нито един \"въздържал се\". 94 народни представители от ГЕРБ подкрепиха предложението, 66 народни представители от БСП гласуваха „против”.   От 25 гласували представители на Обединени патриоти – 11 гласуваха „за”, 14 „против”. Всичките 23 депутати на ДПС гласуваха „за”. Четиримата депутати на „Воля” гласуваха „против”. Двамата независими депутати също гласуваха „За”.\r\nДокладът за закупуване на F-16 влезе в  пленарната зала след като вчера две парламентарни комисии - по отбрана и по бюджет и финанси, подкрепиха започването на преговори със САЩ.  В преговорния екип ще  участват четирима ключови министри - на отбраната Красимир Каракачанов, на икономиката Емил Караниколов, на външните работи Екатерина Захариева и на финансите Владислав Горанов. въпреки вчерашните обсъждания в комисиите по отбрана и финанси.         и на България като цяло\". \"Ако вземем решението правителството да преговаря за F-16, ще имаме по-добра цена и доставка, която ще ни гарантира бъдеще на авиацията за следващите 40-50 години, заяви народният представител от ГЕРБ Владимир Тошев. “Ние продължаваме един процес, който е стартирал 2004-2005 г. Обстановката коренно се е променила.\" По думите му преди ГЕРБ е взето правилното и кардинално стратегическо решение страната ни да членува в НАТО и ЕС. „Оттам нататък нещата, които трябва да решаваме не са толкова трудни“, добави Тошев. Според него днешното решение ще даде тласък на останалите два модернизационни процеса за бойната машина и за кораба. „Разликата е кардинална. В останалите модернизационни проекти процедурите са различни. Тук, колеги, нямаме никакво съмнение защо не става въпрос за конкурсна процедура, а за преговори между държава и държава“, допълни Тошев. Той призова да се даде възможност на правителството за преговори. \" , който дава експертиза, че най-доброто е F-16, заяви от своя страна председателят на ПГ на ГЕРБ Цветан Цветанов“. По думите му, държавният глава е определил F-16 има най-добри комплексни качества. \"Дискусията не може да бъде около техническите характеристики, защото всяко едно от предложенията отговаря на тези изисквания. Нашето искане беше и е едно – да бъде направен избор, който в най-голяма степен отговаря на нуждите на Българската армия, заяви парламентарната трибуна секретарят на БСП Кристиан Вигенин. \"БСП продължава да подкрепя модернизацията на Българската армия, за да повишим боеспособността ѝ и да бъдем адекватен партньор. Отговорността за това е на мнозинството и днес вие сте на прага на провал. Искате от нас решение, с което да подпишем празен чек на правителството. Не можем да го подкрепим. Смятаме, че изискванията са внимателно изработени и отчитат всички важни въпроси. Отклоняването от тях е отклоняване от изискванията и интересите на българите\", заяви Вигенин. \"Остана привкус за бързане и външен натиск, за да се напасне България към един от кандидатите. Това за нас е неприемливо\", подчерта социалистът. \"Неприемливи са например игрите със стотици милиони в името на неясно формулирани ползи. Дали сме таван от 1,8 млрд. лева и няма да отстъпим от тази позиция. Смятаме, че правителството само се поставя в слаба позиция, приемайки отклонения от този таван\", посочи Вигенин. \"Ако резултатът е бил предрешен, защо разигравахме останалите компании, не можеше ли да се вземе изцяло политическо решение.\"\r\nЗаради гласуването, попита дали не се формира нова коалиция - ! . \"Категорично подкрепяме решението и ще гласуваме „за“. Позицията ни е ясна и строго последователна, заяви председателят на ДПС Мустафа Карадайъ. „Когато става въпрос за национална сигурност, няма място за популизъм. Когато се говори по темата, не трябва да има популизъм. Говорим за купуване на сигурност, не за купуване на техника. Решението е политическо и стратегическо за страната и го подкрепяме, отчете Карадайъ. . От НФСБ категорично ще гласуват против решението, за разлика от ВМРО-БНД. \"Това решение по никакъв начин няма да обезпечи суверенитета на българското въздушно пространство\", заяви лидерът на НФСБ и бивш вицепремиер Валери Симеонов. \"За съжаление по този въпрос ние ще имаме различни позиции в партиите в „Обединени патриоти“. Ние категорично ще гласуваме против това решение по редица причини“, подчерта той. По думите му . Той посочи, че другата причина да не подкрепят предложението е, че се нарушава парламентаризмът на страната и тя вече се превръща в нещо доста по-различно от парламентарна република. Според него е явно желанието е да се извърши политически пирует и да се прехвърли отговорността към Народното събрание. „Когато се изопачават първоначалните условия в полза на един от участниците, това е позорно, унизително“, допълни той. Симеонов заяви, че не трябва да се нарушават цената, техническите параметри на инвестиционното предложение. Според него, ако тези първоначални параметри бъдат спазени, НФСБ ще подкрепи предложението за преговори със САЩ. \"      \" \". За това призова лидерът на „Атака“ . По думите му няма значение дали министър-председателят е в пленарната зала или не, защото каквото му се възложи от парламента, той трябва да го изпълнява. „Следваща точка, която предлагаме, е в тези преговори да взима участие Народното събрание - да излъчи по един представител от всяка една парламентарна група. Иначе ние какъв контрол имаме“, попита Сидеров. Лидерът на „Атака“ предложи, ако се спрем на самолети F-16, те да ни бъдат предоставени безвъзмездно, тъй като САЩ има полза от нашите военни бази. По думите му, ако се приеме решението, както сега е представено, политиците се фиксират, ограничават и предрешават вече една сделка, която не се знае дали е добра. „Има един фолклорен израз, че в България всички разбират от политика и от футбол“, коментира той и уточни, че всички разбират и от самолети. „Темата е да вземем решение да възложим на правителството да преговаря с правителството на САЩ за закупуване на точно определен самолет. Ние трябва да решим дали да възложим на правителството или да не му възлагаме. Всичко друго е патос, емоции“, каза още Сидеров. Той обясни, че САЩ и Русия имат президенти, които твърдят, че важно за държавите им е това, което е изгодно за тях. „Ние имаме остър дефицит в Европа от лидери, които да казват, което изгодно за нас, за европейските държави, ще го правим. Кое е изгодно за България? Нека да гледаме сметките“, заяви още Сидеров. . Това призна лидерът на партията Веселин Марешки. Той призова по темата да бъде чут гласът на народа. „Нека наистина бъдем представители на българския народ и да се придържаме към неговите интереси“, подчерта той. „Целесъобразен ли е този харч?“, попита още лидерът на \"Воля\". „Ние, както многократно сме заявявали, никога и по никакъв начин няма да подкрепим харченето на български пари. В предизборните програми на всички партии се говори за справяне с демографския срив, за по-добро и качествено образование и здравеопазване, за подпомагане на полицаите, за да могат те да свършат така работата, че всеки български гражданин да живее спокойно и мирно. Нито едно от тези неща, както виждам през всичките тези години, не са изпълнени“, допълни още той.", "date": "2019.01.16", "title": "Парламентът реши: Ще преговаряме със САЩ за F-16"}
{"url": "https://www.actualno.com/health/6-fakta-za-jadkite-i-dietite-koito-nepremenno-trjabva-da-znaete-news_716519.html", "text": "  Ядките са много вкусни, удобни за бързо хапване и полезни хранителни продукти. Те съдържат много витамини, минерали, протеини и полезни мазнини, които са нужни на тялото ни. Знаете ли обаче, че не можете да хапвате по колкото си поискате и от които си поискате ядки, защото могат да ви повлияят негативно, ако са в големи количества.     Също така се опитвайте да не ядете обработвани ядки, а сурови. Всички добавки по тях намаляват полезните им свойства и увеличават калориите. От друга страна суровите ядки са чудесно решение, ако искате да водите здравословен начин на живот. Опитвайте се да не хапвате повече от 30 грама ядки на ден. Също така не си въобразявайте, че шоколада с лешник например е полезен колкото няколко сурови лешника. Ако обичате сладко, то можете да хапвате стафиди заедно с ядките или други сушени плодове.       Те съдържат най-голямо количество алфа-линоленова киселина, което ги прави много полезни за сърцето ви. Тя намалява възпалението и оксидацията в сърцето, а това значително подобрява здравето ви. Те също са много достъпни, все пак навсякъде има орехови дръвчета. Можете да си позволите да хапвате по няколко на ден. Те засищат и с около 30 грама от тях, можете да намалите апетита си и да утолите глада си за дълъг период от време. Също така не забравяйте, че те са ядките, които съдържат най-малко калории, но въпреки това не бива да прекалявате и с тях. Избирайте винаги сурови ядки, особено ако става въпрос за диета, защото при печенето се използват мазнини и много от полезните свойства биват унищожени.        Най-неподходящите ядки за диетата ви са макадамия и американски орех, защото те съдържат прекалено много калории, спрямо останалите ядки и също така не съдържат достатъчно полезни вещества.  Ето защо, ако искате да се отървете от излишните килограми, избягвайте тези ядки. Най-добрите ядки за мозъка са фъстъците, защото съдържат много голямо количество фолиева киселина, която е много важна за развитието на мозъка. Те също са полезни за вегетарианци и бременни, които се нуждаят от фолиева киселина. Хубаво е да ги консумирате често, ако искате да подхраните мозъка си с ценни, хранителни вещества.       Най-добрите ядки за мъжете са бразилски орех и американски орех, защото съдържат голямо количество селен. Той от своя страта предпазва от рак на простатата и множество други болести. Достатъчно е да се хапва само една ядка на ден, за да бъде набавено нужното количество селен. Представяте ли си колко много съдържат тези ядки? Именно заради голямото количество селен в тях е добре и да не се прекалява с тях. Ако много ги обичате, хапвайте всеки ден, но по малко. Най-добрите ядки за имунната система са бадемите. Те съдържат малко калории, тоест можете да си ги позволите, дори да спазвате диета. Също така са богати на витамин Е, който ни помага да се борим с възпаленията в организма. Опитайте се да ги приемате сурови. Ако не ви харесват по този начин, то можете да си ги позволите, само ако са печени на жар.", "date": "2019.01.16", "title": "6 факта за ядките и диетите, които непременно трябва да знаете"}
{"url": "https://www.actualno.com/politics/ninova-formira-li-se-nova-koalicija-mejdu-gerb-dps-i-vmro-news_716523.html", "text": "  Стратегическото за България решение за F- 16 - прилича ли това на нова управленска коалиция, попита лидерът на БСП Корнелия Нинова.     „Уважаеми български граждани, днес наистина е важен ден за България. Рядко в парламента се взимат такива стратегически решения с дългосрочен резултат. Гласуването . Вероятно това решение ще мине.    По начина, по който българското правителство проведе тази процедура, убедена съм, злепостави американските ни партньори от САЩ.  Второ, злепостави България пред европейските ни партньори, като отказа разговори с държави-членки на ЕС, европейски фирми за продължаване на тази процедура.\r\nТрето, може би най-важното – “, допълни Нинова. По думите ѝ това взема неопределено количество пари от всички български данъкоплатци в разрез с решението на парламента.   „Тази процедура и това решение добави допълнително вода в мелницата на междуинституционалната война \"управляващи – президентска институция\".    Четвърто за държавността – тежък удар, след като изпълнителната власт кара законодателната да ѝ даде правомощия да не изпълнява законите на България. Решението на парламента, взето през 2018 г., има силата на закон.\r\nДнес, ако бяхте по-умни, може би трябваше да предложите да отменим онова решение и да приемем друго, а не да дадем правомощия да се нарушава закона на държавата.\r\nПоследен ефект – това стратегическо за България решение ще се вземе от ГЕРБ, ДПС и ВМРО. Прилича ли това на нова управленска коалиция в политическото пространство на България? Това исках да кажа на българското общество, на българските граждани. Позицията на БСП, колкото и да се опитвате да очерняте, е последователна“, допълни лидерът на БСП.   ", "date": "2019.01.16", "title": "Нинова: Формира ли се нова коалиция между ГЕРБ, ДПС И ВМРО?"}
{"url": "https://www.actualno.com/curious/3-neshta-koito-ne-dyljite-na-shefa-si-news_716486.html", "text": "  Технологиите са нещо прекрасно, но забелязвате ли как удължиха работния ден? Чрез смартфона, имейла, приложенията за комуникация шефът ви вече има достъп до вас по всяко време на денонощието. Доста началници се възползват от това, което пък води до натрупване на огромно количество стрес у служителите.     Постоянното напрежение влияе ужасно на човек и увеличава риска от сърдечни заболявания, депресия и наднормено тегло. Ако искаме да бъдем здрави и продуктивни в работата, трябва да установим ясни граници между личния и професионалния живот, пише в блог пост в LinkedIn.       Ежедневния стрес, липсата на пълноценен сън и физическа активност бавно, но сигурно създават предпоставки за здравословни проблеми. Преди да сте го сте го осъзнали, ще започнете да се оплаквате от болки в гърба и проблеми с очите.\r\nКлючът към превенцията на тези проблеми е в създаването на здравословна рутина. Помислете от какво имате нужда, за да подобрите здравето си - разходки по време на обедната почивка, пълен релакс през уикендите, използване на дните за отпуска. Създайте план, който да ви помогне да възстановите силите си след тежките работни дни, и се придържайте към него.        Лесно е да попаднете в професионалния капан, който ви кара да поставите работата на първо място и семейството на второ. Много от нас го правят, защото гледат на работата като на средство за подсигуряване на нуждите на семейството. Въпреки че в своята основа тези мисли са за доброто на нашето семейство, в действителност те само му вредят.\r\nКогато сте на смъртния си одър, няма да си спомните колко пари сте изкарали за вашата половинка в живота и за вашите деца и внуци. Ще помните всички моменти, които са ви карали да се чувствате горди и щастливи. Не се лишавайте от тези спомени в името на парите.    ", "date": "2019.01.16", "title": "3 неща, които не дължите на шефа си"}
{"url": "https://www.actualno.com/business/pravitelstvoto-prie-plan-za-razvitie-ako-imalo-dostatychno-pari-bvp-za-godina-shte-skochi-s-10-news_716533.html", "text": "  На днешното си редовно заседание, кабинетът прие план, с който да изпълнява Националната програма за развитие в периода 2019 - 2020 година.     Целите на програмата са - повишаване на жизнения стандарт чрез конкурентоспособно образование и обучение, създаване на условия за качествена заетост и социално включване и гарантиране на достъпно и качествено здравеопазване; изграждане на инфраструктурни мрежи, осигуряващи оптимални условия за развитие на икономиката и качествена и здравословна околна среда за населението; повишаване на конкурентоспособността на икономиката чрез осигуряване на благоприятна бизнес среда, насърчаване на инвестициите, прилагане на иновативни решения и повишаване на ресурсната ефективност.   За да бъдат постигнати тези цели, през следващите 12 месеца ще се работи приоритетно в осем области. Очакванията се с планираните мерки да бъдат реализирани \"значителни дългосрочни ефекти\". .\r\nПоложителни ефекти ще се наблюдават по отношение на състоянието на пътната и железопътната мрежа на страната, енергийната сигурност и подобряването на инфраструктурата на българските градове. Симулациите показват и съществен дългосрочен ефект по отношение на конкурентоспособността на икономиката. През 2020 г.одина износът на страната би нараснал съответно с 2 и 2,5%.  Същевременно, според проучване на Австрийското търговско представителство у нас, борбата с корупцията и престъпността, правната сигурност, върховенството на закона и намаляването на бюрокрацията са регулаторните области, в които са необходими подобрения и биха направили България по-атрактивна инвестиционна дестинация. Квалификацията на кадрите, наличието на работна ръка, инфраструктурата и високото качество са елементите от пазара на труда, които също трябва да се развият, смятат участниците в анкетата. По време на среща с президента Румен Радев, представителите на австрийския бизнес наблегнаха на необходимостта от по-сериозна практическа насоченост на образованието у нас и изразиха опасения, че в краткосрочен план България ще има остър недостиг на работна ръка.", "date": "2019.01.16", "title": "Правителството прие план за развитие - ако имало достатъчно пари, БВП за година ще скочи с 10%"}
{"url": "https://www.actualno.com/health/bezplatna-in-vitro-procedura-za-edna-dvojka-v-turcija-news_716538.html", "text": "  По повод предстоящия празник на влюбените фирма Karaci Tours Medical с гордост ви съобщава, че заедно с БОЛНИЦА МЕМОРИАЛ (ТУРЦИЯ) ще подарят на една двойка БЕЗПЛАТНА ИНВИТРО ПРОЦЕДУРА.     За да участвате, като за начало:   - Харесайте страницата на .\r\n- Коментирайте .  Трябва да знаете:\r\nВ играта участват коментарите, оставени единствено под този пост на фейсбук страницата на Медикъл Караджъ.\r\nВ играта НЯМА ДА УЧАСТВАТ ваши коментари, с които отговаряте на други коментари под поста.       - СПОДЕЛЕТЕ ПУБЛИЧНО на вашата фейсбук страница този пост.\r\nЕДИНСТВЕНО СЛЕД КАТО НАПИШЕТЕ КОМЕНТАР ПОД ТОЗИ ПОСТ ще получите съобщение във вашия месинджър с детайлната информация за участие.\r\nИзборът на двойка ще се осъществи между всички участвали с томбола пред нотариус.\r\nДатата на провеждане на избора ще бъде уточнена допълнително.\r\nМоже да се запознаете с общите условия на играта тук:       Пожелаваме късмет на всички участници!", "date": "2019.01.16", "title": "Безплатна ин витро процедура за една двойка в Турция"}
{"url": "https://www.actualno.com/sofia/kat-ne-sa-hvanali-i-edin-zamyrsjavasht-kamion-ili-kola-na-dizel-v-sofija-news_716472.html", "text": "  За периода 10 януари – 10 декември 2018 година КАТ са проверили 3316 автомобила, от които заради превишаване на вредните емисии от движение са спрени 115 бензинови коли, но няма нито една спряна на дизел. Друг съмнителен факт е, че уредите не са засекли и нито един товарен автомобил, който да надвишава нивата на прахови частици. Това твърди партия \"Волт\" - формацията на бившия депутат от Реформаторския блок и бивш председател на транспортната комисия в парламента Настимир Ананиев в коментар за чистотата на въздуха в София.     Партията на Ананиев повдига въпроса заради газанализаторите, с които КАТ трябва да се бори срещу замърсяването на въздуха от автомобили в София. В началото на миналата година официално мярката.   На база сегашните данни Ананиев пита дали КАТ изобщо проверява камионите. Интересен факт също е, че въпросните газанализатори са приети в експлоатация чак на 29 септември (бел. ред. - че ще се ползват беше обявено още на 4 януари, 2018 година ). От официалните документи разбираме, че са били нужни повече от 9 месеца, за да влязат в реална експлоатация, казват от \"Волт\". И задават въпроса - защо и къде са били тези анализатори 9 месеца?\r\n\"Надали някой ще поеме отговорност за мимикрията на решение, което се използва само за ПР цели. Категорични сме, че министърът на околната среда и водите Нено Димов трябва да каже и дали след подобни данни ще има дарения и на други газанализатори към регионалните дирекции на КАТ в цялата страната, както беше заявено\", завършват от \"Волт\".  ", "date": "2019.01.16", "title": "КАТ не са хванали и един замърсяващ камион или кола на дизел в София"}
{"url": "https://www.actualno.com/kustendil/njama-da-ima-uvelichenie-na-danycite-i-taksite-v-obshtina-kustendil-news_716469.html", "text": "  Вчера, в залата на общинска администрация - Кюстендил се проведе публично обсъждане на бюджета на община Кюстендил за 2019г., на което присъстваха кмета – Петър Паунов, зам. кметовете на общината, както и граждани, които задаваха своите въпроси към кмета и предлагаха идеите си за реформи в Кюстендил и региона.     Прогнозната рамка на бюджет 2019 г. надхвърля 40 милиона лева – 40 440 000 лв, което е с около 6 милиона повече от миналата година. Прогнозният ръст на постъпленията от данъчни приходи е с 444 000 лева повече, в сравнение с началния план за 2018 година. На въпрос на кметът на община Кюстендил Петър Паунов заяви, че . За сметка на това ще се предприемат по-сериозни мерки от страна на общинска администрация за повишаване на събираемостта на местните данъци.\r\n\"Акцент в бюджет 2019 на община Кюстендил ще бъде образованието. Също така социалното подпомагане – хората със специални потребности и в неравностойно положение.\r\nРекламата на туристическите ни обекти също ще бъде приоритет през тази година. Привличането на нови туристи. Кюстендил вече предлага туристически продукт, който не разочарова гостите си. Имаме изграден стил в областта на туризма, с което се гордеем. До преди година, туристите, които посещаваха града ни, оставаха разочаровани. От 18 месеца насам Кюстендил е на ниво в областта на туризма – ниво на обслужване, на предлаганите услуги. Бизнеса в сектора се обедини и вече не разочароваме гостите на града.  Надяваме се до Празника на черешата да бъде въведен в експлоатация и Медико- балнеоложкия комплекс (ниското тяло на бившия Партиен дом), ако процедурите на ЧЕЗ и Приемателните комисии приключат. Предвидени в бюджета са над 1 млн. лв.\r\nИмаме ръст на възнагражденията в туристическия сектор. Увеличението на заплатите е между 0-100% към брутното възнаграждение\", обясни кметът.    Има подготвен проект за цялостна реформа на образователната система в Кюстендил, заяви Петър Паунов. През изминалата седмица общината е организирала и среща между бизнеса и образователния сектор. Той обясни, че се работи по въпроса за подготовката на качествени кадри. Бизнеса се нуждае от това, а то тръгва от училището. Кюстендил предлага условия за съвременен и икономичен бизнес. Както има изграден стил в образованието и културата, вече има изграден стил и в областта на туризма.\r\n“Децата и родителите им трябва да са спокойни, че поемайки по даден път – ще имат реализация!“\r\nПредвидени са средства от капиталовите разходи и в инфраструктурата на малките населени места – около 900 000лв. През тази година се очаква и ремонта на Драматичния театър в Кюстендил да бъде окончателно завършен, очаква се откриването на ремонтираната и обновена закрита лекоатлетическа писта – на стадион “Осогово“.\r\nКметът още добави, че ще се довърши и ремонта по река Банщица – в района към плажа: “Имаме подготвени проекти, които ще превърнат Кюстендил в прекрасен град. Чакаме точния момент за тях – да се мотивират инвеститорите, да се намери финансиране, но рано или късно - те ще се реализират.“\r\n“Да се придържаме повече към реалното, не към виртуалното!“, призова той, предаде кореспондент от града за .     ", "date": "2019.01.16", "title": "Няма да има увеличение на данъците и таксите в община Кюстендил"}
{"url": "https://www.actualno.com/crime/13-godini-na-toplo-za-plovdivchanin-prebil-do-smyrt-prijatelkata-si-news_716443.html", "text": "  На 13 години и четири месеца бе осъден мъж, който е убил приятелката си с особена жестокост и по мъчителен за жертвата начин. Точно преди две години в жилището си в Пловдив, след употреба на алкохол убиецът съблякъл жената гола и я пребил до смърт в банята. След това продължил да пие и час и половина по–късно сам звъннал на Спечен телефон 112, за да съобщи за случилото се.     Пристигналите на мястото на инцидента лекари от „Спешна помощ“ само констатирали смъртта на жената. Първоначално определената присъда на убиеца е била 20 години \"лишаване от свобода\". Независимо от факта, че мъжът вече е бил осъждан седем пъти, наказанието му е намалено с 1/3 заради признанието му за извършеното деяние и проведеното съкратено съдебно следствие. На майката и сина на жертвата са присъдени по 100 000 лева, представляващи обезщетение за претърпените болки и страдания, които убиецът трябва да им изплати.   Присъдата вече е влязла в сила.", "date": "2019.01.16", "title": "13 години \"на топло\" за пловдивчанин, пребил до смърт приятелката си"}
{"url": "https://www.actualno.com/blagoevgrad/sydyt-okonchatelno-sprja-promenite-na-valeri-simeonov-i-neno-dimov-za-pirin-news_716517.html", "text": "  Върховният административен съд (ВАС) отмени окончателно промените в Плана за управление на . Те буквално три дни преди началото на 2018 година.     Сегашното решение е на петчленен състав, а мотивите на върховните съдии са изложени в 30 страници. Ключовият мотив касае чл. 21, т. 1 от Закона за защитените територии (ЗЗТ). Той гласи следното: \" В националните паркове се забраняват строителството, освен на туристически заслони и хижи, водохващания за питейни нужди, пречиствателни съоръжения, сгради и съоръжения за нуждите на управлението на парка и обслужването на посетителите, подземните комуникации, ремонт на съществуващите сгради, пътища, спортни и други съоръжения \". И тричленният, и петчленният състав на ВАС са категорични, че . А измененията на плана са такива, че попадат в обхвата на ЗЗТ и затова .   Промяната на предназначението на големи площи от парк \"Пирин\" и включването им в зоната за туризъм и зоната на сградите и съоръженията означава прекратяване на възможността тези площи да бъдат използвани пълноценно за опазване на биоразнообразието, посочват съдиите. Според тях точно това е причината и да има екооценка на промените.\r\nОсвен това, не са спазени и изискванията на Директива 2001/42 на ЕС за екологичните оценки. Директивата е част от дейността по прилагането на Орхуската конвенция в ЕС. През 2003 година е публикувана и Директива 2003/35/ЕС, която въвежда правила за участието на обществеността при подготовката на някои планове и програми, имащи отношение към околната среда, казват съдиите.  Решението на ВАС е крайно интересно и от друга гледна точка. След като на първа инстанция стана ясно, че номерът на държавата в лицето на бившия вицепремиер и лидер на НФСБ Валери Симеонов и на екоминистъра Нено Димов не минава, Симеонов обяви, че ако съдебното решение остане такова и на втора инстанция, ще си окачи релса на врата и . пред в кулоарите на парламента, че днес \"е много тъжен ден за българската икономика\".", "date": "2019.01.16", "title": "Съдът окончателно спря промените на Валери Симеонов и Нено Димов за Пирин"}
{"url": "https://www.actualno.com/politics/valeri-simeonov-za-pirin-iskate-naistina-da-otida-i-da-skocha-ot-mosta-li-news_716536.html", "text": "  \"Тъжен, да не кажа трагичен ден за българската икономика и туризъм. Това е\". Така лидерът на НФСБ Валери Симеонов коментира в кулоарите на парламента . \"Имам съмнения, че е оказан натиск, само това ще кажа\", добави той.     Загрижени да не бърза да търси релса, от попитахме бившия вицепремиер какво ще предприемете след заканата си, че ако съдебното решение за Пирин не е в полза на държавата, в Бургас? Симеонов обаче изпреварващо контрира с въпроса: \"Искате да отида, да си сложа релсата и да скоча от моста ли?\". На уточнението, че искаме да каже как ще излезе от ситуацията, Симеонов заяви: \"Нищо не може да се предприеме. Това е окончателно решение вече\", имайки предвид решението на ВАС.\r\nЗа намеренията му в личен план каза: \"Дайте ми време да помисля. Не съм робот-всезнайко. Като се запозная с решението, ще мисля какво да правя\".\r\nПрипомняме, че Симеонов заяви следното, след като на първа инстанция на Плана за управление на парк \"Пирин\" беше спряно: \"Аз ще се върна в Бургас, ще отида на бургаския мост, ще си закача една релса на врата, ще скоча и ще се удавя\".  А днес, в 18:30 часа пред сграда на Министерския съвет се организира : \"Победа за Пирин! Да празнуваме! И оставка на Нено Димов!\"", "date": "2019.01.16", "title": "Валери Симеонов за Пирин: Искате наистина да отида и да скоча от моста ли?"}
{"url": "https://www.actualno.com/pleven/pleven-izbra-izpylnitel-na-geografskata-si-informacionna-sistema-news_716473.html", "text": "  Община Плевен избра компанията „Мапекс“ за изпълнител на обществена поръчка за изработване и инсталиране на географска информационна система. Процедурата е била проведена през декември м.г. Срокът за изпълнението на поръчката е 151 дена. Със системата ще се поддържа в цифров вид информацията за градоустройствените планове. Чрез нея ще се предоставят услуги, свързани с географската информация при проектирането, благоустройството, строителството и управлението на активите, съобщи общинската управа.     Крайната цел е да се получи единен цифров модел на устройствените планове. Той ще се използва за решаване на широк спектър от задачи, свързани с устройственото планиране, инвестиционното проектиране и др.   Географската информационна система ще улесни чувствително работата на администрацията и ще даде възможност за предоставяне на електронни услуги за гражданите и бизнеса. Със системата Община Плевен ще оптимизира времето за изпълнението на административните дейности и ще предоставя на гражданите по-бързи и по-качествени услуги, допълват от общинската управа.", "date": "2019.01.16", "title": "Плевен избра изпълнител на географската си информационна система"}
{"url": "https://www.actualno.com/europe/ispanija-pusna-informacionen-sajt-za-brexit-news_716483.html", "text": "  Испанското правителство стартира , в който са изброени различните въпроси, с които ще се сблъскат гражданите и предприятията, след като Обединеното кралство напусне Европейския съюз, пише англоезичното издание на испанския вестник El Pais.     Страницата е част от уебсайта на правителството, чиито цели включват предоставяне на информация на гражданите и предприемачите за „промените, които излизането на Великобритания от ЕС ще предизвика, както и за мерките, които се приемат на вътрешно и на европейско равнище. “   Сайтът разглежда и възможността за Brexit без споразумение за бъдещите отношения между Великобритания и ЕС, което ще представлява \"бедствие за всички\" според изявление, направено в понеделник от външния министър Хосеп Борел.\r\nВъпреки че се предлагат много практически подробности, уебсайтът избягва да уточни все още неясните последици от Brexit без споразумение, което би означавало, че няма да има преходен период за адаптиране към новата реалност на Великобритания като трета страна, допълва агенция Фокус.  Предоставя се информация за пребиваване, право на глас, здравеопазване, образование, пътуване, финансови услуги и др. Сайтът предлага и списък с често задавани въпроси и отговори.\r\nГражданите са уверени, че ще запазят правото си на глас както в Испания, така и във Великобритания. Мадрид и Лондон и работи по регламенти, които ще бъдат официално представени на 21 януари.   В секцията за пътуване по въздух един от въпросите включва полет до Великобритания с испанска авиокомпания, \"която може да загуби лиценза си, според съобщения в медиите.\" Това е косвено позоваване на бившия испански превозвач Иберия, който се бори да докаже на ЕС властите, че е базиран в Испания - той, заедно с Бритиш Еъруейз, е собственост на холдинговата група IAG, базирана в Лондон.    ", "date": "2019.01.16", "title": "Испания пусна информационен сайт за Brexit"}
{"url": "https://www.actualno.com/pernik/gripna-epidemija-v-pernik-news_716489.html", "text": "  Грипна епидемия бе обявена на територията на Община Перник. Учениците са в грипна ваканция в периода от 17 до 22 януари включително. Мерките са предприети във връзка с високата заболеваемост сред учениците, съобщиха от общината.     На този етап детските градини и яслите ще бъдат отворени. Кметът Вяра Церовска издаде заповед за строг сутрешен филтър на база предписанията на РЗИ. Сутрин децата ще бъдат преглеждани от медицинската сестра и при проявени симптоми те ще бъдат връщани в къщи. Няма да бъдат допускани и болни лица от персонала. Целта на мерките е да се ограничи разпространението на грипа в детските заведения.   ", "date": "2019.01.16", "title": "Грипна епидемия в Перник"}
{"url": "https://www.actualno.com/europe/es-e-gotov-za-tvyrd-brexit-i-otnovo-potvyrdi-che-njama-da-predogovarja-sdelkata-s-london-news_716481.html", "text": "   . Това стана ясно по време на дебата в Европейския парламент (EП) в Страсбург, на който бе обсъден развода на Брюксел с Лондон, предаде репортер на .      Припомняме, че снощи (15 януари) Камарата на общините в Британския парламент за излизане от Европейския съюз (EС), предложено от правителството на Тереза Мей. \"Против\" сделката своя вот дадоха 432 депутати, а 202 гласуваха \"за\". Сега кабинетът има три дни да представи друг . Сред възможните сценарии е получаване на отсрочка за разработването на нови договорености или излизане на страната от ЕС без условия.    \"Това е волята на политическите сили в парламента. Трябва да разбираме положението правилно. Политическите сили, гласували против, имат различни мотиви\", заяви председателят на ЕП Антонио Таяни в началото на дебата. По думите му . Ние от наша страна сме готови да работим за бъдещите си взаимоотношения. Имаме доверие на нашия главен преговарящ Мишел Барние, заяви още Таяни. Той посочи, че ЕП ще се застъпи за \"нетвърда\" граница с Република Северна Ирландия.\r\n\"Комисията съжалява за отхвърлянето на . \", коментира и заместник-председателят на Европейската комисия (ЕК) Франс Тимерманс. Наистина се стигна до едно споразумение за оттегляне, което беше . Но нека не се залъгваме - Brexit води до много вреди и за Обединеното кралство, и за Европейския съюз. , категоричен бе още Тимерманс.   Главният преговарящ за излизането на Лондон от страна на Брюксел Мишел Барние посочи, че в този момент е много рано да се направи оценка на всички възможни последици. \" \", заяви още Барние. В края на неговата реч евродепутатите бурно го аплодираха за свършената работа по преговорите с Обединеното кралство. , изрази мнение и Манфред Вебер от Европейската народна партия (ЕНП). \" \", обърна се Вебер към депутатите в британския парламент. Вебер счита, че няма място за маневри и предоговаряне. \" \", поясни Вебер. По думите му основното послание в предизборната кампания  трябва да е: \"Не следвайте популистите!\".       Представителят на Обединеното кралство Найджъл Фараж бе категоричен, че \". Пред българските журналисти евродепутатът Емил Радев определи като за Тереза Мей гласуването в Камарата на общините. По думите му . Радев очерта възможните сценарии пред Лондон, които включват \"твърд\" Brexit, като така на практика Великобритания ще излезе от над 200 споразумения. Емил Радев подчерта, че , ще породи много въпроси за гражданите на ЕС, които остават във Великобритания. Радев припомни, че Лондон има вариант да поиска и едностранно удължаване на срока за излизане от страните членки на Общността. Но това отваря други въпроси като този, че . Радев не изключи и варианта за втори референдум, който обаче по думите му зависи от ситуацията на Острова. Българският евродепутат посочи, че , тъй като целият ЕС стои зад правата на гражданите на отделните страни членки.\r\nЕвродепутатът Момчил Неков изрази мнение, . Според него, ако се осъществи такова допитване, . По думите му хаосът около Brexit е пълен и единственото ясно нещо е, че \"няма никаква яснота\". Неков посочи, че .\r\nМеждувременно в пленарна зала голяма част от евродепутатите се обединиха около мнението, че Brexit е в задънена улица и сега всичко зависи от Обединеното кралство.      Целия дебат може да проследите във видеото.  ", "date": "2019.01.16", "title": "ЕС е готов за \"твърд\" Brexit и отново потвърди, че няма да предоговаря сделката с Лондон"}
{"url": "https://www.actualno.com/balkani/putin-predstoi-vynshen-natisk-za-chlenstvoto-na-makedonija-v-nato-news_716490.html", "text": "  \"Предстои външен натиск за членството на Македония в НАТО\", заяви руският президент Владимир Путин в навечерието на утрешното посещение в Белград в интервю за сръбския всекидневник „Политика“.     Политиката на САЩ сериозно дестабилизира Балканите и Русия ще продължи военно-техническото си сътрудничество със Сърбия, казва руският президент в интервюто, предаде агенция Фокус.   Говорейки за добрите икономически и политически отношения със Сърбия, руският президент, заяви също, че има силен външен натиск върху членството на Македония в НАТО, отговаряйки на въпроса за дестабилизиращата роля на Русия на Балканите, според западните политици.\r\n„Когато говорим за ситуацията на Балканите, сериозен дестабилизиращ фактор тук е политиката на САЩ и някои западни страни, чиято цел е да засилят своето господство в региона. Още през 1999 г. силите на НАТО без санкция на ООН в продължение на два и половина месеца бомбардираха Югославия и след това насилствено отделиха автономната провинция Косово. През 2008 г. Вашингтон и неговите съюзници подкрепиха незаконното обявяване на независимостта на Косово. През 2017 г., въпреки позицията на половината от населението, Черна гора бе вкарана в НАТО…В резултат на това страната преминава през период на политическа нестабилност“ - казва Путин.  „Миналата година“, заяви руският президент, \"заради принудителното членство на Република Македония в НАТО, беше иницииран и процесът на приемане на конституционните изменения и промяна на името на държавата, преразглеждане на основите на македонската национална идентичност\".\r\n„В същото време, волята на македонските избиратели беше игнорирана - референдумът за промяна на името на държавата се провали, но външният натиск продължи. Руската федерация, познавайки и разбирайки сложността на обстановката на Балканите и историята на този регион, винаги го разглежда като пространство за конструктивно сътрудничество. Днес Русия има много приятели на Балканите, сред които стратегическият партньор Сърбия заема специално място. Затова подпомагането и укрепването на регионалната сигурност и стабилност е нашият безусловен приоритет“ - каза Путин.\r\nРуският президент говори и за добрите отношения на Русия с Босна и Херцеговина, особено с Република Сръбска и заяви, че отношенията с Хърватия и Словения „ прогресивно напредват\".       Путин оцени превръщането на косовските сили за сигурност в армия като \"сериозен риск от напрежение в ситуацията в региона\", което нарушава международното право.\r\nВ този контекст руският президент заяви, че смята, че курсът за разширяване на НАТО е наследство от Студената война и че е погрешна и разрушителна военно-политическа стратегия.\r\n„Днес Алиансът се опитва да засили присъствието си на Балканите. Но това само подновява линиите на разделение на европейския континент и грубо нарушава принципа на общата сигурност. В крайна сметка, това не води до укрепване на стабилността, а до намаляване на доверието и увеличаване на напрежението в Европа, казва руският президент.\r\nВ интервюто си Владимир Путин се позовава на добрите отношения между Сръбската православна църква и Руската православна църква, особено по въпроса за автокефалията на Украинската православна църква.\r\nВ интервюто той се позова на военно-техническото сътрудничество между двете страни, както и на възможността за присъединяване към Сърбия като транзитна страна на газопровода „Турски поток“, която зависи от \"гаранциите на ЕС, че плановете за разширяване на „Турски поток“ няма да бъдат възпрепятствани\" от произволно политическо решение на Брюксел.      ", "date": "2019.01.16", "title": "Путин: Предстои външен натиск за членството на Македония в НАТО"}
{"url": "https://www.actualno.com/society/otkradnaha-barelef-na-djon-lenyn-v-sofija-news_716488.html", "text": "  Барелефът на Джон Ленън изчезна от сградата на бившия Нотариат преди дни.     Петър Маринов автор на барелефа, обяви в ефира на bTV че ако не го върнат, ще направи нов, даже и по-хубав, за да увековечи Джон Ленън – символът на свободата и светлината   Васко Кръпката си спомни, че на това място са се събирали старите хипари на София. Мястото е важно, защото тук се появиха първите стъпки към бунтарството през социализма,  отбеляза той.\r\nИдеята на общината е да бъде направен паметник на Джон Ленън, който да бъде поставен в градинката до Нотариата. Предстои това да бъде обсъдено и решено в петък, но ако не се одобри тази идея, Петър Маринов е готов да възстанови и стария барелеф.  ", "date": "2019.01.16", "title": "Откраднаха барелеф на Джон Ленън в София"}
{"url": "https://www.actualno.com/crime/myj-otvleche-i-iznasili-jena-v-sofija-drug-nasilval-jertvite-si-v-plovdivskija-kvartal-kuchuk-parij-news_716444.html", "text": "  Заловени са двама и от Пловдив и София. Срещу единия от мъжете са повдигнати обвинения за отвличане и за изнасилване. Според данни на прокуратурата, на 06.01.19 г. обвиняемият е определил среща в Пловдив на жена, с която се запознал във Фейсбук. След отправени заплахи, той я е принудил да се качи в неговия автомобил. Заплашена с брадва, тя била принудително отведена до дома на мъжа в София. Там той осъществил с нея насилствен полов акт, а на следващия ден я върнал обратно в Пловдив. Заплахите продължили, като той я предупредил да не подава жалба в полицията.     Двете повдигнати обвинения срещу софиянеца за извършени престъпления се наказват с лишаване от свобода, като за отвличането Наказателният кодекс предвижда от 10 до 20 години или доживотен затвор. Според Окръжен съд-Пловдив съществува реална опасност при по-лека мярка от \"задържане под стража\" обвиняемият да извърши престъпление или да се укрие и затова му бе наложена именно най-тежката. Този извод е обоснован на база, обремененото му съдебно минало, като всички престъпления, за които е осъждан, с изключение на първото, са против личността, изнудване и принуда. Съдът прие, че съществува и реална опасност да се укрие. Определението подлежи на протест и обжалване пред Апелативен съд–Пловдив.   10 години зад решетките, при първоначален строг режим, получи другия изнасилвач на жени в Пловдив. Той е признат за виновен в това, че на 7.12.17 г. в областния град, в квартал „Кючук Париж“ се е съвкупил с 19-годишно момиче, като я е принудил към това със сила и заплашване. Няколко дни по-късно - на 20.12.17 г. в Пловдив - същият мъж и 21-годишна жена. И тя е била принудена към това със сила и заплашване. За сторените две деяния съдът наложи на подсъдимия едно общо най-тежко наказание - 10 \"лишаване от свобода\", при първоначален строг режим. А на всяка от пострадалите жени подсъдимият следва да заплати и по 20 000 /двадесет хиляди/ лева обезщетение за претърпените неимуществени вреди – болки и страдания. Така, Окръжен съд–Пловдив потвърди  присъдата на Районния съд в града. Решението е окончателно и не подлежи на обжалване и протест.", "date": "2019.01.16", "title": "Мъж отвлече и изнасили жена в София, друг насилвал жертвите си в пловдивския квартал \"Кючук Париж\""}
{"url": "https://www.actualno.com/music/kak-andre-rijo-se-sreshta-s-antyni-hopkins-ili-za-istorijata-na-edin-vals-news_716500.html", "text": "        През далечната 1964 г. Антъни Хопкинс, още 27-годишен, свири и композира музика. Но в продължение на 50 години носителят на „Оскар” и един от най-знаменитите актьори на столетието изпитва свян да покаже пред света своето произведение. През 2011 година най-сетне решава да превърне партитурите в музика и да даде живот на своя валс. Сам избира да повери тази важна задача не на друг, а на холанския цигулар и диригент Андре Рийо.   Рийо разказва историята как негов колега му се обажда по телефона с предложението. Но тъй като маестрото получава стотици подобни запитвания, за малко да пропусне, че в този случай става дума за големия актьор. Двамата се срещат в студиото на Андре Рийо в Маастрихт. Разговарят, обсъждат детайлите. Голяма роля играе и съпругата на Антъни Хопкинс, която го насърчава.  Премиерата на валса се състои през 2011г. във Виена пред отбрана аудитория. С типичния си възторжен тон маестро Рийо представя историята на валса и неговия композитор. В атмосферата на виенска бална зала, сред шума на пишните рокли и възбудата на музикантите от оркестър „Йохан Щраус” валсът зазвучава. Съпругата на актьора плаче. А Антъни Хопкинс се вълнува като малко дете, лицето му изразява всякакви чувства, следвайки акцентите на собственото си творение.\r\nТака след 50 години големият актьор и големият музикант показват на света „And the waltz goes on” / И валсът продължава/. Оттогава видеото трупа милиони гледания в мрежата. Маестрото изпълнява валса в големите концертни зали и площади под хиляди аплодисменти. И винаги, когато Сър Антъни Хопкинс присъства, очите му се насълзяват. Да разчувстваш Антъни Хопкинс не е лесно, но Андре Рийо го прави.        Дали ще чуем красивия валс на Хопкинс на Билетите за концерта на Андре Рийо са вече на изчерпване.", "date": "2019.01.16", "title": "Как Андре Рийо се среща с Антъни Хопкинс или за историята на един валс"}
{"url": "https://www.actualno.com/crime/ostaviha-v-aresta-napadatelja-na-kursantite-news_716502.html", "text": "  Районният съд в Казанлък гледа мярката за неотклонение на Йордан Пенев, който преди два дни нападна с брадва курсанти от военния университет на пътя между Гурково и Сливен, предаде БГНЕС.     На свое заседание съдът реши, че Пенев може да се укрие, тъй като няма постоянен адрес и за това остава за постоянно в ареста.   Припомняме, че курсанти от Националния военен университет бяха нападнати на 13 януари вечерта докато пътуват в посока от Сливен към с. Гурково. Автомобилът им \"Ауди 80\" бил засечен Опел Корса. След принудителното спиране, нападателят излязъл от автомобила си и нанесъл удари с брадва по предното стъкло на колата на курсантите.\r\nСлед подаден сигнал на телефон 112 служителите на МВР са издирили и задържали нападателя им. Задържаният е Йордан Пенев. Лицето е от ромски произход и до момента има над 20 криминални регистрации – множество кражби, сред които кражби с взлом; хулигански прояви, сред които и нанасяне на средна телесна повреда; възпрепятстване на органите на властта и няколко влезли в сила присъди.  Има данни, че той е извършител на още 11 престъпления, за които се очаква да му бъдат повдигнати обвинения.", "date": "2019.01.16", "title": "Оставиха в ареста нападателя на курсантите"}
{"url": "https://www.actualno.com/varna/dupki-zejnaha-po-varnenska-ulica-sled-remont-news_716487.html", "text": "  Варненци се оплакаха от огромни дупки по улица \"Георги Бенковски\". След продължителни ремонтни дейности, тази пътната отсечка между булевардите „Сливница“ и „Владислав“ бе отворена за движение в края на миналата година.     \"Какъв е смисълът от всички тези ремонти по улиците, като само няколко дни след тях се появяват дупки? Потрошихме си колите! Има още много улици, които имат нужда от ремонт. Дано и там резултатът не е същият\", коментираха граждани.   От общинаха съобщиха, че ремонтът на ул. „Георги Бенковски“ във Варна, именно в този участък, ще продължи. Поставена е временна маркировка, а последният износващ слой асфалт по цялата улица, който ще компенсира разликата с нивото на шахтите,  ще бъде положен през пролетта.", "date": "2019.01.16", "title": "Дупки зейнаха по варненска улица след ремонт"}
{"url": "https://www.actualno.com/politics/dps-izrazi-podkrepa-za-startirane-na-pregovorite-za-f-16-news_716478.html", "text": "  ДПС категорично подкрепя решението и ще гласуваме „за“. Това заяви лидерът на ДПС Мустафа Карадайъ в началото на дебатите по проекторешението, предвиждащо започване на преговори със САЩ за закупуването на изтребители F-16V Block 70.     „Нашата позиция е ясна и строго последователна“, заяви Карадайъ. „Националната сигурност започва там, където свършва популизмът или по-точно – там, където започва популизмът, свършва националната сигурност. За това, когато се говори по темата, не трябва да има популизъм“, смята той.   Според Карадайъ, в случая става въпрос за купуване на сигурност, а не просто придобиване на нови самолети, а решението е стратегическо за сигурността на страната.\r\n„Довчера ГЕРБ твърдяха едно, а днес твърдят, че решението е политическо и стратегическо за националната сигурност. Е, като е така, възниква въпросът:  Може ли ГЕРБ да осигури такова политическо мнозинство от управляващата коалиция в Народното събрание по този политически и стратегически въпрос? Ако не могат, що за управление е това? В чий интерес е това? Въпросът е риторичен“, каза още Мустафа Карадайъ.", "date": "2019.01.16", "title": "ДПС изрази подкрепа за стартиране на преговорите за F-16"}
{"url": "https://www.actualno.com/tennis/grigor-dimitrov-s-vtora-pobeda-na-australian-open-news_716455.html", "text": "  Най-добрият български тенисист се класира за третия кръг на първия за годината турнир от Големия шлем . 20-ят поставен в турнира се наложи над ветерана Пабло Куевас след 6:3, 6:7, 6:3, 7:5 на корт №3 в Мелбърн.     Срещата започна отлично за Димитров и още в откриващия гейм на мача той постигна пробив, който се оказа напълно достатъчен за спечелването на частта. Във втория сет нивото на първия сервис на сънародника ни спадна, а до пробив не стигна нито един от двамата, което доведе до изиграването на тайбрек. В дългия гейм уругваецът първи стигна до мини пробив и го задържа до края, за да изравни резултата.\r\nПоследваха два много силни сета за хасковлията, в които той диктуваше играта при свой начален удар и постоянно търсеше шанс за пробив, когато на сервис бе съперника. И в двете части той направи отново по един пробив, с което успя да пречупи ветерана от Южна Америка.\r\nВсичко най-интересно за победата на Григор Димитров над Пабло Куевас може да прочетете в .  ", "date": "2019.01.16", "title": "Григор Димитров с втора победа на Australian Open"}
{"url": "https://www.actualno.com/vraza/izlojba-za-tyrnovskata-konstitucija-shte-gostuva-vyv-vraca-news_716498.html", "text": "  „140 години от Учредителното събрание, приело Търновската конституция“ се нарича документалната изложба, която представя Областна администрация – Враца.     Изложбата се провежда под патронажа на Председателя на 44 –тото Народно събрание Цвета Караянчева и със съдействието на Дирекция „Държавни архиви“.   В експозицията може да се видят 40 платна с исторически и биографични данни за народните представители от състава на Учредителното събрание, портрети и документи за тяхната дейност, моменти от работата по съставянето на Търновската конституция, както и развитието на конституционния процес на фона на историческите събития през 1879 г.\r\nИзложбата ще бъде открита от областния управител Малина Николова на 19 януари 2019 г. от 11.00 ч. в Малка зала на Художествена галерия „Иван Фунев“ при Регионален исторически музей – Враца и ще бъде на разположение на всички посетители до 24 януари.  ", "date": "2019.01.16", "title": "Изложба за Търновската конституция ще гостува във Враца"}
{"url": "https://www.actualno.com/curious/zaljaha-ot-podigravki-blago-djijzysa-i-zlatka-snimki-news_716509.html", "text": "        След като разсмя цялата България с неестествено големите си и бели зъбни протези в \"Биг Брадър“, сега Благой Георгиев отново смая всички с поредната изцепка. Новото му глуповато хрумване е да се пържи на слънце, изгаряйки кожата си до такава степен, че според някои е заприличал на представител от друга раса, пише Hot Arena.      Благо и любимата му Златка са на почивка в Дубай. Докато Райкова придобива равномерен тен, половинката й не се щади и не припарва до сянката.\r\nФеновете му го попиляха от подигравки в коментари под снимките, които бившият футболист и половинката му гордо качват в мрежата.         \"Благо, като Самюел Джаксън на млади години си“, \"Мале, Злати, Благо е като негърче“, \"Супер мангал“, \"Златка с ново гадже, ама тоя път е негър“, \"Майко, какъв тен“, \"Защо Благой е черен?“, \"Абе Благо, много си черен, брат. А си спомням как Майкъл Джексън искаше да е бял“, \"Ха-ха-ха на Благо само зъбите се личат“, \"На тъмно Благо няма да се вижда“, \"Грозна и изкуствена работа“ , гласят част от коментарите за вида на Джизъса.", "date": "2019.01.16", "title": "Заляха от подигравки Благо Джийзъса и Златка (СНИМКИ)"}
{"url": "https://www.actualno.com/politics/mareshki-prizova-za-referendum-za-novite-bojni-samoleti-news_716499.html", "text": "  \"Ще инициираме референдум за купуването на нови самолети\", обяви от парламентарната трибуна лидерът на \"ВОЛЯ\" Веселин Марешки.     Марешки призова по темата да бъде чут гласът на народа. „Нека наистина бъдем представители на българския народ и да се придържаме към неговите интереси“, подчерта той.   „Целесъобразен ли е този харч?“, попита още лидерът на ВОЛЯ. „Ние, както многократно сме заявявали, никога и по никакъв начин няма да подкрепим харченето на български пари.\r\nВ предизборните програми на всички партии се говори за справяне с демографския срив, за по-добро и качествено образование и здравеопазване, за подпомагане на полицаите, за да могат те да свършат така работата, че всеки български гражданин да живее спокойно и мирно.  Нито едно от тези неща, както виждам през всичките тези години, не са изпълнени“, допълни още той.", "date": "2019.01.16", "title": "Марешки призова за референдум за новите бойни самолети "}
{"url": "https://www.actualno.com/society/asenovgradchani-se-oplakaha-romski-deca-napadat-bylgarcheta-news_716446.html", "text": "  Поредно етническо напрежение у нас, този път в Асеновград, където масово се оплакаха от нападения над деца. След ескалацията на напрежението между българи и роми в село заради случая с пребития командос, асеновградчани започнаха масово да споделят в социалната мрежа за подобни инциденти между двата етноса. Обезверени от работата на полицията и съдебната система, обаче, всеки от оплакалите се във Facebook казва, че не е подал жалба в полицията.     Към днешна дата и според твърденията на гражданите става ясно, че нападения, от страна на спрямо български деца не са рядкост. Първа се осмели да сподели за случилото се Радина Атанасова - майка на 11-годишно момче от Асеновград. \"Как да постъпи синът ми, прибирайки се от училище и незнайно защо е нападнат от ромски деца? Той е сам, а те са седем. Кой в случаят е по-силният?\", пита обезпокоена жената.   Пред екипа ни майката сподели, че синът ѝ се прибирал от училище, когато го пресрещнали ромите, които били приблизително на негова възраст. Ромските деца започнали да ругаят момчето с нецензурни думи, без причина, по негови твърдения. Постепенно детето започнало да върви по-бързо от \"страх да не стане по-лошо и евентуално да не се стигне до физическа саморазправа\". Ромите обаче го настигнали и ситуацията се повторила. Ругаели го и го плюели. Тогава синът на Радина блъснал едното ромче с ръце и се затичал към вкъщи. Майката решила, че няма да подаде жалба в полицията, тъй като не вярва в ефективността на институцията. Тя разказва, че неколкократно е подавала сигнал на телефон 112 за ромчета, които се скитат по улиците и не са на училище. А след поредно позвъняване ѝ било съобщено, че ще я санкционират, ако се обади отново по същия въпрос.\r\nШавер Касим пък разказа за , че през миналата година синът ѝ, също прибирайки се от училище, е бил пресрещнат от няколко деца от ромски произход. Те са поискали пари или цигари от него и са го изплашили, но момчето е успяло да избяга. \"Нямаме нанесена телесна повреда. Не съм подала и сигнал никъде. Просто вече аз си го забирам от училище. И да бях подала сигнал, едва ли щеше да има полза. Всеки ден чуваме вече, че все повече си позволяват да пречат на децата ни\", обясни ситуацията Касим.  Елиф Байрам се осмели да сподели чак сега за възникнал преди няколко месеца инцидент. Тогава по-малката ѝ сестра била нападната от четири ромски деца, отново прибирайки се от училище посред бял ден. Детето се е опитало да ги изплаши, за да си тръгнат, казвайки им, че баща ѝ я чака в колата по-горе и по-добре да я оставят на мира. Ромчетата, обаче, не се \"хванали\" и са ѝ взели всичките пари, които е носила у себе си. А отделно е останала уплахата. \"Как може да се защити едно 16-годишно момиче срещу четирима роми? Това се случва на всяко трето дете. Не сме подали сигнал никъде. Тя беше доста изплашена. Просто вече отбягва улиците, в които се навъртат роми и винаги гледа да не е сама\", жалва се Елиф.\r\nОще няколко подобни истории споделиха накратко потребители в социалната мрежа, като предимно се споменава тормоз над деца. Жени пък се оплакват, че роми са опитвали да ги \"пипат\", докато си вървят по улицата. Проблемът с ромската интеграция и възпитание стои на дневен ред в цялата страна. В Асеновград той е особено наболял заради събитията от лятото на 2017 година, когато роми нападнаха гребци от местния спортен клуб по кану-каяк.   Припомняме, че тогава хиляди хора от цяла България се събраха на протест срещу ромските своеволия. След няколко съборени незаконни ромски постройки в пределите на града, множество посещения на бившия заместник-министър-председател Валери Симеонов и изграждане на полицейска приемна протестните действия бяха преустановени, а нещата притихнаха. \"Но дали това не е просто подтискане на проблема, а не решението му?\", се питат асеновградчани в момента, подчертавайки, че от дните на протестите досега ромите в града сякаш се чувстват по-защитени и си позволяват все повече своеволия и неприемливо поведение в институции и на обществени места.    Броят на ромското население в града видимо расте с всяка изминала година. Големината на незаконните сметища около махалата в Асеновград продължава да нараства, а отпадъците се чистят с парите на данъкоплатците. Заловени да изхвърлят боклук на нерегламентирани за целта места са едва шестима души. На пръв поглед не става ясно дали градскта управа на Асеновград е предприела реални превантивни мерки срещу евентуалното повторно избухване на нов конфликт.\r\nСъздаден е План за действие за интегриране на ромите (2018 г. - 2020 г.), който представлява общ анализ на населението в общината, образованието, възрастта, полът и разпределението по местоживеене на хората по населените места в региона, към декември 2017 г. Според документа, за опазване на обществения ред в районите с компактно ромско население в Асеновград полицейските служители редовно провеждат работни срещи с лидерие на ромите и живеещите в квартал \"Лозница\". Изнасят им се беседи и се осъществява поддържане на обратна връзка.\r\nВ село Боянци, което е населено с компактно ромско население, е създадено и действа читалище. Всички читалища развиват културна и просветна дейност чрез библиотеки, различни школи по изкуства и езикова подготовка. Те са едни от основните организатори на културни събития. Достъпът на ромите до дейността на читалищата и библиотеките не е ограничен и всички, които имат желание, могат да се възползват от това. В Планът за действие на интегриране на ромите са приложени и няколко приоритета, като \"Образование\" - за превенция отпадането на учениците от училище, \"Здравеопазване\" - за въвеждане на интерактивни сесии по здравно и сексуално образование в училищата с предимно ромско население, като част от задължителната учебна програма, \"Жилищни условия\" - за идентифициране и отреждане на подходящи терени - общинска собственост, за жилищно строителство, \"Заетост\" - за организиране на обучителни курсове за безработни лица, с цел  мотивация за активно търсене на работа и професионална ориентация и квалификация.   Но никъде не се споменава за справяне с точно битовата и уличната престъпност, от която страдат децата на асеновградчани. От местното управление не успяха в рамките на ден да ни кажат какъв е броят на съборените незаконни ромски постройки на територията на общината през 2017 г. и 2018 г., нито какво е планирано с цел ограничаване изграждането на такива, нито кога е извършена последната инспекция по въпроса и планирани ли са нови проверки за вбъдеще? Веднага, щом получи отговор, ще ви информира.", "date": "2019.01.16", "title": "Асеновградчани се оплакаха: Ромски деца нападат българчета"}
{"url": "https://www.actualno.com/business/na-germancite-im-e-naj-evtino-da-pochivat-v-bylgarija-kogato-stava-vypros-za-evropa-news_716440.html", "text": "  България е най-евтиното място за почивка за германците в Европа. Това показва изследване на Германската статистическа служба Destatis, предаде \" \".     Парите, които германците харчат за нощувки и храна в България, са 57,6% по-малко, отколкото при същите условия в Германия. В това отношение на второ място за германците е Турция, а Унгария е трета. След това се нареждат Малта, Хърватия, Полша, Португалия, Гърция.   Най-близко до разходите на германците в Германия са туристическите им разходи в Холандия - само с 0,8% по-ниски.\r\nВ Европа има 8 държави, в които разходите на германците са по-високи, отколкото ако си стоят вкъщи. Това са Франция, в която им излиза с 5,3% по-скъпо, Ирландия - с 10,8% повече, също така Финландия, Швеция, Дания, Швейцария, Исландия и Норвегия. В Норвегия разходите за нощувка и храна в заведение излизат на германците с 45,9% повече, отколкото в Германия.  Заради слабостта на британския паунд престоят в Англия в момента е с 2,9% по-нисък за германците.", "date": "2019.01.16", "title": "На германците им е най-евтино да почиват в България, когато става въпрос за Европа"}
{"url": "https://www.actualno.com/showbusiness/riana-sydi-bashta-si-zaradi-intelektualna-sobstvenost-news_716448.html", "text": "  Популярната в цял свят певица Риана съди баща си, защото той е мамил хора да вярват, че тя има нещо обща с компанията му, тъй като използва името Фенти (Fenty), което тя направи известно, предаде БГНЕС.     Певицата всъщност е родена с името Робин Риана Фенти, така че е логично нейния баща да реши да кръсти компанията на себе си. Но делото е за това, че бащата на певицата и неговия бизнес партньор са се опитали да лъжат инвеститори относно участието на поп дивата в бизнеса. Те двамата са обвинени \"в използване на лъжи, за да вземат милиони долари от неподозиращи трети страни, като им обещават, че те са оторизирани да действат от името на Риана и за това, че тя ще пее на различни места по света\", пише адвокат Карла Уитсчефър в жалбата.   \"По-просто казано двамата обвиняеми и тяхната фирма са нямали и нямат правомощията да използват името на Риана и нейната интелектуална собственост, както и с бранда Фенти или който и да е бизнес, който тя притежава\", пише още адвокатът.\r\nПевицата многократно е казвала на мъжете да спрат с действията, но исканията ѝ са били пренебрегвани.  ", "date": "2019.01.16", "title": "Риана съди баща си заради интелектуална собственост"}
{"url": "https://www.actualno.com/cars/volkswagen-i-ford-shte-pravjat-zaedno-pikapi-i-tovarni-modeli-news_716457.html", "text": "  Концерните Volkswagen и Ford официално обявиха за създаването на глобален алианс, в рамките на който двата автомобилни производителя се заемат с разработката на лекотоварни автомобили и пикапи. Първият проект в него ще бъде създаването на платформа за пикап със средни размери и товарен фургон, която трябва да бъде готова през 2022 г. На нея ще бъдат изградети глобални модели, които ще се предлагат в цял свят.     Освен това, американците и германците са се догоорили за съвместни изследователски проекти в областа на безпилотните автомобили, на нови мобилни сервизи, както и автомобили с изцяло електрически килови агрегати. Целта на сътрудничеството е да се икономисат милиарди долари от двата концерна   Към момента Volkswagen и Ford са лидери в сегмента на лекотоварните автомобили. Например, германците предлагат ползващите се с огромна популярност модели Transporter, Caddy и Amarok, а американците - Transit и Ranger. Сумарно двата производителя през 2018 г. са продали 1,2 млн. лекотоварни модели.\r\nСпоразумението предижда Ford да се въползва от опита на Volkswagen при електрическите модели, като вероятно американският концерн ще получи достъп до платформата MEB, създадена специално за превозни средства на ток. На свой ред, концернът от Детройт ще помогне на немците за направана на конкуретноспособен пикап, а също така и ще сподели безпилотите си технологии с германците.  Партньорството между двата водещи производителя трябва да отслаби все по-големия натиск, на който са подложени компаниите за разработка на електрически и автономни автомобили, както и за технологии, които да отговарят на все по-строгите екологичнни стандарти", "date": "2019.01.16", "title": "Volkswagen и Ford ще правят заедно пикапи и товарни модели"}
{"url": "https://www.actualno.com/politics/bsp-ot-gerb-iskat-prazen-chek-za-iztrebitelite-ostava-privkus-i-na-vynshen-natisk-news_716492.html", "text": "  \"Отговорността за модернизацията на българската армия  е на мнозинството и днес вие сте на прага на провал. Не можем да го подкрепим\". Това заяви от парламентарната трибуна секретарят на БСП Кристиан Вигенин по време на дебатите за новите изтребители за Българската армия.     \"Дискусията не може да бъде около техническите характеристики, тъй като Нашето искане беше и е едно – да бъде направен избор, който в най-голяма степен отговаря на нуждите на Българската армия.   Смятаме, че изискванията са внимателно изработени и отчитат всички важни въпроси. , заяви Вигенин.\r\n\"Остана привкус за бързане и за да се напасне България към един от кандидатите. Това за нас е неприемливо\", подчерта социалистът.  \"Неприемливи са например игрите със стотици милиони в името на неясно формулирани ползи. и няма да отстъпим от тази позиция. Смятаме, че правителството само се поставя в слаба позиция, приемайки отклонения от този таван\", посочи Вигенин.\r\n\" , не можеше ли да се вземе изцяло политическо решение. С действията си поставяте в неудобно положение и САЩ. България поставя под съмнeние своята роля в НАТО, както и смисъла от съществуването на НАТО.     да инвестират в двустранни отношения вместо в многостранни отношения под шапката на НАТО. Ако дългосрочното сътрудничество с България е важно за САЩ, надявам се след днешното решение преговорите да протекат по такъв начин, че резултатът да не се отклонява от предварителните изисквания.    \"Българският парламент трябва да бъде уважаван и опитът да бъде няма оправдание\", завърши Кристиан Вигенин.", "date": "2019.01.16", "title": "БСП: От ГЕРБ искат празен чек за изтребителите, остава привкус и на външен натиск"}
{"url": "https://www.actualno.com/society/pak-protest-zaradi-mina-do-bosilegrad-i-potencialno-zamyrsjavane-na-struma-news_716445.html", "text": "  Екологични организации от България и Сърбия излизат на протест пред Министерството на околната среда и водите, предаде БНТ.     Хората са недоволни от липсата на мерки по отношение на мина \"Караманица\" в Босилеград, както и от издаденото разрешение нова мина да започне да проучва възможностите за добив на злато в Злогош. Според организаторите на протеста, функционирането на тези мини ще отрови водите в общините Кюстендил, Трекляно и Земен, а замърсяването на българското течение на Струма с тежки метали е въпрос на време. Министърът на околната среда и водите подчерта, че към момента замърсяване на българска територия не е констатирано, но това \"не значи, че няма някой ден да дойде до нас.\" Той обаче вижда решение на въпроса само чрез комуникация през ЕС.   Според протестиращите балканската пъстърва, характерна за Драговищица, е намаляла значително, а в района на мината във водата няма живи същества.\r\nДосега жителите на Босилеград протестираха в Сърбия, като в началото на януари местните миньори им отговориха с контрапротест.  ", "date": "2019.01.16", "title": "Пак протест заради мина до Босилеград и потенциално замърсяване на Струма"}
{"url": "https://www.actualno.com/showbusiness/chestit-rojden-den-bijtyls-news_716447.html", "text": "  Днес, 16 януари, отбелязваме Световния ден на \"Бийтълс\". На тази дата през 1957 година в Ливърпул е открит клуб \"Кавърн\", където групата прави своя дебют.     Основни и постоянни членове на състава са: Джон Ленън (1940 – 1980), Пол Маккартни (1942), Джордж Харисън (1943 – 2002) и Ринго Стар (1940). „Бийтълс\" е един от най-ярките символи на контракултурата през 60-те години на XX век. През 1970 година, след излизането на последния им албум \"Let It Be\", групата се разпада и всеки от тях започва успешна солова кариера. е застрелян през 1980 година в Ню Йорк от вманиачен фен, а Харисън умира от рак на белия дроб през 2001 година. Останалите живи членове на \"Бийтълс\" – Маккартни и Стар – продължават музикалните си кариери, макар и на по-ниски обороти.\r\n\"Бийтълс\" издават общо 12 албума, 13 мини албума и 22 сингъла, продадени до днес в тираж над един милиард и 300 милиона копия! Ливърпулската четворка се превръща в един от най-ярките музикални феномени на миналия век. А според списание \"Ролинг Стоун\" групата е първенец в списъка със 100-те най-добри изпълнители на всички времена.   ", "date": "2019.01.16", "title": "Честит рожден ден, \"Бийтълс\"!"}
{"url": "https://www.actualno.com/cite/izgubihte-me-kato-slushatel-koe-e-naj-vajnoto-politicheskoto-reshenie-ili-tehnicheskite-ekspertizi-news_716450.html", "text": "  Така водещият на сутрешния блок на Нова телевизия Виктор Николаев се обърна към зам.-председателя на парламента и депутат на ГЕРБ Емил Христов по въпроса с F-16 и дали това е най-добрият вариант за българските ВВС.     ", "date": "2019.01.16", "title": "Изгубихте ме като слушател – кое е най-важното, политическото решение или техническите експертизи"}
{"url": "https://www.actualno.com/politics/bivsh-ministyr-za-objavite-za-dyrjavni-nachalnici-ela-za-minimalna-pyk-kolkoto-si-izkarash-si-e-tvoe-news_716452.html", "text": "  Това не е сериозно. Така социалният министър от времето на Иван Костов – Иван Нейков, коментира обявите на държавната администрация за търсене на експерти на ръководни позиции.     Или е грешка, но едва ли, или е нещо несериозно, или е тактика – обявили сме работа, никой не я иска, ще наемем Пешо и ще водим разговори за условията с него след това, обобщи Нейков. Той беше категоричен, че няма кой да отиде на работа за 560 лева да става например главен архитект на район Северен в Пловдив (защото се появи и такава обява, извън за мениджъри на различни позиции, както и обяви на НАП - например за ръководна длъжност в Перник, все на минимална работна заплата). Главен архитект с минимален осигурителен праг няма, категоричен беше той, като уточни, че това се отнася и до всички други популярни такива обяви, станали известни напоследък.    уточни Нейков пред Нова телевизия. Дай Боже авторите на тези обяви да получат сигнала, че това, което правят, не е коректно, каза още бившият министър.\r\nИван Нейков добави и, че за различните рангове за позиции в държавната администрация имат установени възнаграждения в определени граници. Това, което пускат като обява, не е вярно – за какво го правят тогава, попита риторично той.  Същевременно Нейков беше категоричен, че пускането на обяви онлайн е голяма помощ и за хора с увреждания, но подобни обяви опорочават целия процес.", "date": "2019.01.16", "title": "Бивш министър за обявите за държавни началници: Ела за минимална, пък колкото си изкараш, си е твое"}
{"url": "https://www.actualno.com/politics/kalfin-pravitelstvoto-trjabvashe-da-izlychi-chovek-kojto-da-otgovarja-za-brexit-u-nas-news_716453.html", "text": "  Правителството отдавна трябваше да излъчи човек, който да отговаря за Brexit у нас. Това каза бившият външен министър Ивайло Калфин.     \"Той трябваше да знае всички аспекти на излизането – от търговски отношение до правата на нашите граждани във Великобритания и правата на тези от Великобритания у нас. Един куп международни споразумения има. При Brexit без договаряне, не може да разчитаме, че ЕС ще реши наши двустранни проблеми. Не е късно да се излъчи такъв човек. Трябва да се случи максимално бързо. Вече в други страни се работи за сценарий без сделка\", обясни още той в интервю за bTV.   По думите му се е очаквало Тереза Мей да загуби гласуването за Brexit, \"но никой не очакваше да е с такъв голям резултат. Това е най-големият провал, откакто е измислен британският парламент, никога премиер не е губил с 232 гласа разлика.\"\r\nСпоред него това е историческо събитие - най-голямата загуба на британски премиер.  Великобритания иска да излезе, от формална гледна точка, ако нищо не се случи март месец тя ще излезе от само себе си от ЕС, коментира Калфин.\r\nСпоред бившия външен министър все по-възможно става излизане без споразумени.   \"Джереми Корбин не поиска оттегляне на молбата за излизане от ЕС, той поиска този вот на недоверие с идеята да направи правителство и да предоговаря нови условия\", отбеляза той.    Според него тези, които искат да спрат Brexit във Великобритания, нямат достатъчно добро политическо представителство\r\nКалфин открои и  че може да се удължи срокът за излизането на Великобритания.\r\n\"Проблем са евроизборите, ако те отложат Brexit, ще кандидатстват ли на тях. Техните места са разпределени между други страни членки\", коментира един от възможните казуси при удължаване на срока на развода с ЕС Калфин.   ", "date": "2019.01.16", "title": "Калфин: Правителството трябваше да излъчи човек, който да отговаря за Brexit у нас"}
{"url": "https://www.actualno.com/politics/gerb-iska-da-zatvori-i-plenarnoto-zasedanie-za-f-16-news_716451.html", "text": "   . Това заяви депутатът от БСП Таско Ерменков предвид очертаващата се перспектива днес (16 януари) заседанието на Народното събрание за това да има или да няма преговори за купуване на F-16 да бъде засекретено. Вчера, 15 януари, това се случи с на парламента.     Същевременно депутатът от ГЕРБ и зам.-председател на парламента Емил Христов каза пред Нова телевизия, че има класифицирана информация – данни, които \"партньорите ни\" не искат да бъдат разкривани и затова трябвало заседанието да бъде закрито. , призна Христов и моментално обърна палачинката: .   Ние решаваме процедурите, по които трябва да протече изборът на самолета, добави червеният депутат, след като беше попитан как така не са експерти, но решават кой да е самолетът. , иронизира Ерменков. Проблемът е предложението да се даде мандат на правителството да преговаря без вече приетите от парламента критерии за рамките на проекта за нов изтребител.\r\nНа въпрос дали не е било ясно, че , когато Народното събрание одобри тази рамка, Христов отговори, че . И предупреди, че \"всяко отлагане ще носи увеличение (на цената)\".  Нищо страшно няма, ако правителството е с такъв мандат – сделката пак ще влезе в парламента и пак ще я обсъждаме. Как може сега да предположим какви условия ще постигне българското правителство, попита Христов. Няма да има икономическо сътрудничество, ако пуснем правителството да преговаря с мандат извън рамките, убеден обаче е Ерменков, който предупреди, че колкото повече се забави новият изтребител, толкова повече ще плащаме за ремонти на Русия за старите ни руски самолети. Според него има – рискът от международен скандал, защото започнахме с конкурс, но завършваме с политическо решение, кой ще поеме отговорността за бъдещи повреди на все по-остаряващите ни самолети за ВВС и колко ще платим, както и кой ще плаща за новия самолет. Няма риск от скандал заради процедурата, защото не нарушаваме закона ни, настоя Христов.\r\nЗа финал Христов подчерта, че можем да купим и друг самолет. Ако бяхме купили самолет веднага след влизането ни в НАТО, нямаше да водим този разговор. Дадени са милиарди за техника, която не допринася за повишаване на бойните ни способности, категоричен е зам.-председателят на парламента.   \"Аз вярвам на най-добрите експерти, като ген. Румен Радев, който казва през 2012 година, че F-16 е по-добрият самолет в сравнение с \"Грипен\". За политика Румен Радев не му вярвам.\" Това каза бившият министър на вътрешните работи Валентин Радев. Той увери, че от \"ГЕРБ сме отговорни и го правим по най-прозрачния начин\". \"САЩ са стратегически партньор, ако нещо се случи на нашата държавица, кой ще ни помогне\", допълни още той пред bTV.    Според червения депутат Славчо Велков, след като Валентин Радев вярва на Румен Радев, би трябвало да каже конкурсът е опорочен. По думите на Велков в момента се иска да бъде подменен вотът на парламента. Той обяви, че отклонението от предварителната рамка е над половин милиард лева. \"Тези самолети са непосилна тежест, защото тези пари трябва да се вземат от някъде\", смята Велков.", "date": "2019.01.16", "title": "ГЕРБ иска да затвори и пленарното заседание за F-16"}
{"url": "https://www.actualno.com/politics/v-krajna-smetka-ns-ne-zatvori-plenarnoto-zasedanie-za-f-16-news_716461.html", "text": "  Пленарното заседание за това дали да бъде даден мандат на правителството от парламента да преговаря само за закупуване на F-16 за българските ВВС ще е явно. Това обяви председателят на парламента и депутат на ГЕРБ Цвета Караянчева.     Караянчева каза, че причината заседанието да не е е, че докладът на Министерския съвет е явен. Тя изрично помоли депутатите, които ще говорят по темата, да не изнасят класифицирана информация в подкрепа на тезите си \"за\" или \"против\" решението. Обсъжданията на ниво комисия обаче бяха при затворени врати.   ", "date": "2019.01.16", "title": "В крайна сметка - НС не затвори пленарното заседание за F-16"}
{"url": "https://www.actualno.com/viewpoint/stranata-kojato-trovi-kuchetata-si-s-antifriz-news_715716.html", "text": "  На четвърти януари осъмна с покъртителни снимки на куче от Русе, отровено с атинфриз. Кучето Кубрат е открито в парка в Русе, а след аутопсията се установило, че целият му стомах е бил пълен с антифриз, като се предполага, че веществото буквално е било наливано в устата на животното.     Това не е нито първият, нито последният случай на подобно посегателство срещу животни. Мрежата всекидневно ни предлага редица снимки на животни, което са били убити от хора, по неясни причини.\r\nДържавата, от една страна като представител на законността, не предприема никакви мерки, нито се интересува от тези смъртни случаи. Те се превръщат в призраци, от една хроника на смърт, която всеки е очаквал, и на никой не му пука.\r\nЗаконът за защита на животните в България определя за особена жестокост умишленото причиняване на смърт на животни, умишленото причиняване на тежко и трайно увреждане на животни, както и стрелбата по безстопанствени животни (чл. 10 от ЗЗЖ). Въпреки това доколко се спазва самия закон и доколко хората са запознати с него?  Отвеждането на безстопанствени животни в приюти на много места се осъществява само на теория. Животните се взимат от улицата, кастрират се (по хуманен, или не особено хуманен начин), след което в повечето случаи отново се връщат там, откъдето са взети. На никой не му пука за тях, никой не се интересува от продължаващата им съдба. А жителите на кварталите и махалите из цяла България, решили да вземат съдбата и живота в своите ръце, разпръскват различни отрови, за да се справят сами с популацията сред животните.\r\nГрупа доброволци кръстосват цялата страна с призиви да се намери дом на това или онова куче. Качват се негови снимки, дори се търсят осиновители в чужбина. Това обаче е като игла в купа сено, в сравнение с високата популация и пълната липса на достатъчно институции и приюти, които да приютят беззащитните животни.\r\nИ докато по телевизията, особено в студеното време, дават репортажи за социални патронажи, които търсели по цели нощи хора, които са бездомни, за да ги приютят – кой търси и приютява бездомните животни?       А докато в България се борим собственоръчно с кучета, убивайки ги демонстративно, в Истанбул им създават петзвездни приюти. През 2011 година истанбулските власти създават приют, който прилича на хотел. Кучетата, настанени в него се лекуват с термална вода, имат изграден басейн и най-високо технологични екстри. Капацитетът на приюта е 600 животни, а неговият директор Хасан Гюнеш казва пред : \"Приютът ни за животни е като петзвезден хотел. Всеки месец обгрижваме между 250-30 животни, спасени от улицата\". Жителите на Истанбул, които искат да осиновят куче, могат да отидат в хотела, да го видят, и след това го вземат в дома си.\r\nДокато в България ги убиват.\r\nТака че, глобално погледнато, нация, която убива бездомните си животни с антифриз никога няма да стигне европейските и световни стандарти – каквото и да прави по-въпроса. А докато все пак правим опити за това, всекидневно някое куче умира, отровено от човек, решил да поеме контрола в своите ръце! Това за контрола да ви е познато от поредното раздухване на истерия по темата \"ромска интеграция\"?  Костадин Костов ", "date": "2019.01.16", "title": "Страната, която трови кучетата си с антифриз"}
{"url": "https://www.actualno.com/sliven/zapochva-izgrajdaneto-na-obshtejitie-kym-nacionalnata-hudojestvena-gimnazija-v-sliven-news_716432.html", "text": "  Едно от най-елитните училища в региона – Националната художествена гимназия „Димитър Добрович”, започва изграждането на общежитие за своите възпитаници.     Първата копка беше направена в присъствието на сливенския митрополит Иоаникий, областния управител Чавдар Божурски, директора на Дирекция „Сценични изкуства и художествено образование“ в Министерството на културата Елиянка Михайлова, представители на местната власт, образователните институции, преподаватели и ученици.\r\nОбщежитието ще бъде изградено в двора на Националната художествена гимназия и ще завърши отдавна замисления комплекс, включващ ателиета, изложбена зала и пансион. Към момента Министерството на културата е отпуснало 200 хиляди лева за първия етап на строителството. Предстои гимназията да кандидатства за финансиране по „Красива България“, а през месец март да стартира дарителска кампания за завършване на обекта. Двуетажната сграда ще има 12 стаи и ще осигурява битов комфорт и модерни условия за творчество и забавления на младите творци.\r\nМитрополит Иоаникой благослови начинанието и изтъкна неразривната връзка между таланта и патриотизма, духовността и България. Той оцени високо приноса на гимназията за съхраняване на културната традиция и мяра. Сливенският владика подари на училището картина на поморийския манастир „Свети Георги”, рисувана през 1996 г. от тогавашната деветокласничка Йордана Кунчева, сега преподавател в гимназията, с научна степен „доктор“. Това се превърна в мил акцент на събитието.          Елиянка Михайлова поднесе приветствие от името на министъра на културата Боил Банов и подчерта, че гимназията е едно от най-добрите училища по изкуствата у нас.  И изрази надеждата, че новата сграда ще бъде уютен дом за нейните възпитаници и ще насърчи повече талантливи ученици да развиват творческите си дарби да вървят по стъпките на своите преподаватели.\r\n„Много е лесно да подкрепяш хора, които са талантливи, трудолюбиви и упорито следват своите мечти и стремежи. Ние работим заедно през последните години, и постигаме успешни и красиви резултати“, изтъкна заместник-кметът по хуманитарни дейности Пепа Чиликова.\r\nВ основите на новата сграда ще бъде вградено послание към идните поколения от сегашните възпитаници на Национална художествена гимназия „Димитър Добрович” - Сливен.", "date": "2019.01.16", "title": "Започва изграждането на общежитие към Националната художествена гимназия в Сливен"}
{"url": "https://www.actualno.com/smolyan/kmetyt-na-zlatograd-s-novija-budjet-shte-izpylnim-mnogo-jelanija-no-i-shte-prodyljim-bezuprechnata-finansova-disciplina-news_716384.html", "text": "         Да, всички общини сме длъжни да проведем обществено обсъждане за бюджетите си. Искам да отбележа, че ние не правим бюджет \"на крак\" - за една седмица. През годината провеждаме редица срещи по квартали и населени места. Почти всички проблеми, споменавани на тези срещи, са намерили място в бюджета. Бюджетът за 2019-та година е най-големият откак съм кмет, тоест от 12 години. Той е на стойност близо 11,8 млн. лв. - с около 2,5 млн. лв. повече от предходния. Между другото бюджетът ни винаги в края на годината е повече, отколкото е бил по план. Надявам се и този да бъде увеличен значително. В голяма степен това се дължи и на европейските средства, и на правителството, и благодарение на екипа ми.   Една сериозна рехабилитация на общински път Аламовци - Златоград, махала Боево - Печинско. Това са два обекта по Програмата за развитие на селските райони на стойност над 5 млн. лв. Имаме предвидена реконструкция и рехабилитация на повече от 17 улици по ПРСР. С постановление на МС са ни осигурени средства за още 9 улици. И стават общо 26 улици за тази година. Имаме изграждане на канализационна мрежа под част от улиците, благоустрояване на улици в селата Долен и Старцево. Със собствени средства ще ремонтираме още няколко улици в Златоград. Осветление е предвидено в Ерма река и Долен, благоустрояване на площад в Долен. Това са обекти със 100% обезпечено финансиране. Имаме една подпорна стена, чието изграждане ще осигури достъп до 4 къщи. И един много важен обект, отлаган от години - за разширяване на гробищния парк в село Старцево. И редица други дейности, свързани с подмяна на дограмата на МБАЛ, благоустрояване на общински пътища: Цацаровци-Златоград- с.Ерма река –махала Мързян; Цацаровци-махала Равно бърце. Да. И от тях около 60% са осигурени от европейски програми. Другите 40% са национално и собствено финансиране. И подчертавам, че това, което правим, не е предизборно. Почти всяка година има избори, а в Златоград работим ежегодно, включително и за да получим настоящото финансиране. Последователно работим за да подготвим подземната инфраструктура - ВиК-мрежа на тези улици е сменена вече. Остава малка част. Всяка година Златоград си поставя определени цели. И нещо, което не променяме, е стремежа към финансова стабилизация. Това е първи приоритет на мен и моя екип. Не си позволяваме да трупаме просрочени задължения. Златоград досега не е влизал в \"черния\" списък на МФ. Винаги сме спазвали принципите за финансова стабилизация. Тоест, имаш 5 лева - харчиш 5 лева. Или, колкото имаш, толкова харчиш. Не си позволяваме да поемаме необезпечени задължения. Планирали сме си погасяване на стари просрочия, разходи по поети стари дългове. Редовно плащаме задълженията си по заеми от ПУДООС и фонд ФЛАГ. И много пъти съм казвал: \"Не е само ангажиментът на общината да направи нещо, а има и сериозна поддръжка за него впоследствие - за спортни бази, зелени площи и т.н.\"     Не съм правил такава статистика, но ние използваме сериозен капацитет, за да осигуряваме средства от ЕС, защото си даваме сметка, че по друг начин няма как да станат нещата. Затова направихме интегрираните планове, Общият устройствен план и с подкрепа от държавата в Златоград се работи активно по европейските програми. Около 60% от бюджета ни е европейско финансиране. Точно днес направихме церемония за 9 години от откриването му. През 2010 г. се направи път през гранична ивица от 370 км, която беше затворена. И това стана точно през Златоград, преди \"Маказа\", преди Ивайловград. За мен пунктът е важен не само от икономическа гледна точка, а от социална гледна точка и за развитието на добрите партньорски взаимоотношения между България и Гърция. Оказа се добра реклама не само за туризма и икономиката на местно ниво, а и като цяло за региона. Да не забравяме, че Златоград беше втора гранична зона и това беше сериозно ограничение. С отварянето на границата не само се отвори мирогледа на населението от двете страни на границата, отвориха се нови възможности и за нашите съседи да видят забележителностите на планината Родопи от българска страна. И не само ние, гърците също са си имали режим на ограничаване и недопускане в региона.    В пъти повече са туристите в нашия район. През 2018 г. са преминали около 118 000 автомобила и около 320 хиляди човека. През деветте години са преминали близо 1,3 милиона автомобила и над 4 милиона пътника. Малко или много това е поток, който дава възможност да се развие туризма и сектор от икономиката - услуги и търговия. Това показва, че граничният пункт, дори да е малък, е бил доста използван. И най-важното - безаварийно, без смъртен случай, без тежки катастрофи. Днес се радвам, че за пореден път направихме молебен и водосвет за безаварийно пътуване. За мен той е изключително важен и аз се радвам, че голяма част от златоградчани го осъзнаха и се включиха в многобройните дискусии и обсъждания при създаването му. Ние отворихме много повече възможности за участие на гражданите, като не чакахме само те да дойдат на обсъжданията. Ние отидохме при тях, по квартали - с цел да му дадем гласност. Предложенията, съответно, намериха отражение в Общия устройствен план, който чертае стратегията за управление на териториите в община Златоград за 25 години. ОУП бе приет от Общинския съвет на заседанието през декември 2018-та и е влязло в сила вече. Ние имаме и генерален план на движението по улиците, с който са указани местата за паркиране, забранени за преминаване от тежки автомобили участъци, ограничения и правила. И той е приет с публични обсъждания по квартали с поредица обществени обсъждания. Вече започнахме въвеждането му. Правила трябва да се въведат, защото автомобилите се увеличават. Почти всяка къща вече има по един-два автомобила. Първо, не увеличаваме такса смет. И то не предизборно, а защото контролираме план-сметката. Тя се подготвя много внимателно и стриктно се изпълнява през годината. Има предвидимост, която дава спокойствие и сигурност на населението. Миналата година се покачи малко такса смет, заради увеличените отчисления по ЗУО. Но като цяло управляваме отпадъците така, че да са чисти градът и населените места, да е по-евтино, да е поносима таксата и да опазваме околната среда. Всички знаят, че като се оскъпи услугата, се появяват нерегламентирани сметища. С разделното събиране намалихме отпадъците от града - не само зелените, но пластмаса, хартия, стъкло, желязо. Това е основа за определянето на таксата за следващите години. Между другото, на следващия кмет, Общински съвет и администрацията се пада честта да приемат таксата по друга методика. Всяка местна общност трябва да е направила сериозни изводи, за да може, когато се определя таксата смет за 2020 г. да е справедлива. Тя не трябва ощетява населението, както сега - на основата на данък сгради. Данъкът ще се определя според количеството отпадък, размер на съдовете и брой ползватели. Всяка дейност ще е по метода, избран от общината. Но със сигурност опитът, натрупан от годините, ще помогне на Златоград да избере най-справедливото решение.", "date": "2019.01.16", "title": "Кметът на Златоград: С новия бюджет ще изпълним много желания, но и ще продължим безупречната финансова дисциплина"}
{"url": "https://www.actualno.com/society/jylt-kod-za-silen-vjatyr-e-objaven-v-18-oblasti-news_716427.html", "text": "  Жълт код за силен вятър е обявен в 18 области на страната за 16 януари, сочи справка на сайта на НИМХ.     Предупреждението за силен вятър е в сила за областите Видин, Монтана, Враца, Плевен, Ловеч, Пловдив, Пазарджик, Стара Загора, Габрово, Велико Търново, Сливен, Русе, Търговище, Разград, Шумен, Варна, Добрич и Силистра. В тези райони ще духа запад-североизточен вятър с пориви до 20-22 м/сек.   Силен вятър имаше и през вчерашния ден, като той доведе до най-големи , където беше евакуирано цяло училище.", "date": "2019.01.16", "title": "Жълт код за силен вятър е обявен в 18 области"}
{"url": "https://www.actualno.com/celebrate/sv-sveshtenomychenik-damaskin-gabrovski-news_716376.html", "text": "  Свещеномъченик Дамаскин се родил в град Габрово, Великотърновска епархия. Той приел монашество в Атонския Хилендарски манастир, гдето и бил произведен йеродякон, йеромонах и дори игумен на светата обител.     Веднъж се отправил по манастирски работи в град Свищов, гдето имало хилендарско подворие, и опитал да поиска от някои турци да изплатят дълга си към манастира. Но вместо да се издължат, турците го ограбили и се сговорили тайно да въведат в метоха една туркиня с лошо поведение, а после като нападнали метоха и като я намерили там, вързали невинния Дамаскин и го предали на съда.   Само по един начин той би могъл да се избави от смърт - да се отрече от Христа и да приеме мохамеданство. Но св. Дамаскин отговорил на това тяхно предложение:\r\n\"Аз съм се родил християнин, християнин и ще умра! Да се отрека от Христа, това за мене значи да се откажа от вечния живот: без Него няма спасение!\"  Тогава турците го завели на лобното място. Докато те готвели бесилото, св. Дамаскин поискал разрешение да се помоли Богу. Като се обърнал към изток, той се прекръстил, помолил се и заявил на убийците, че той вече е готов. Те го обесили, като с това му доставили мъченически венец.\r\nСвещеномъченик Дамаскин Габровски загинал на 16 януари 1771 година. Житието му било написано от монаси в Атон.   След неговата смърт, убийците му, плувайки по Дунвава, се удавили и по този начин получили заслужено наказание за невинно убития християнин.     © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.01.16", "title": "Св. свещеномъченик Дамаскин Габровски"}
{"url": "https://www.actualno.com/actualno/murgavijat-problem-na-bylgarija-zakonodatelen-izpylnitelen-i-sydeben-news_716319.html", "text": "  В българското публично пространство често се появяват яростни полемики по различни поводи, но с . Независимо дали става въпрос за поредното убийство, побой, корупционна схема или каквото и да било друго .     Разбира се, всичко изглежда различно, когато е намесен и мургавият оттенък. Това съвсем не е случайно, а обществото съвсем умишлено и целенасочено се разделя и владее. На \"расисти\" и \"толерасти\", както и на всякакви \"фили\" и \"фоби\".\r\nПрез цялото време си личи усещането за . , а това е първата стъпка към социалната справедливост. Политици и общественици непрекъснато хвърлят в пространството клишета и заучени фрази, които нямат нищо общо с действителността.  , в зависимост от финансовия и социален статус, от връзките с правилните хора и произхода на човек. Да, тази практика не е от вчера и не се отнася единствено до нашите географски ширини и дължини. Далеч съм от елитарното подмятане: \"Това само в България го има\". Но за да се реши даден проблем, първо трябва ясно да се назоват причините за него.   се усещат много отчетливо и това се отнася за всяка една от властите в България. Същото се отнася и за т.нар. правозащитни организации, от рода на БХК. Тяхната явна насоченост към \"уязвими групи от обществото\", определяни на база на различна сексуалност или проиход, е очевидна и дискриминационна. Нека обаче разгледаме по подробно ролята на българските власти. в лицето на политиците изглеждат тотално незаинтересовани от проблемите на гражданите. Творените от тях закони Те разглеждат хората като електорат и се интересуват единствено от гласовете по време на избори. Те имат полза от бедно и функционално неграмотно население и се възползват оптимално от това. е също толкова неефективна, колкото и законодателната. Белязана от корупция по всички етажи и също толкова безразлична към проблемите на гражданите.     която на теория би трябвало да е независима от другите две, просто затваря кръга на безотговорността. Тя е само допълнение към другите две власти и довършва това, което те са започнали.   Стигаме и до необявената . Подвластни на корпоративни и олигархични интереси, медиите се превръщат в летописци на разграбването, опустошението и нагнетяването на онова гадно чувство на несправедливост.\r\nКакво следва от всичко това? Обикновените български граждани се усещат . Трябва да се запитаме обаче, кога свидетелят се превръща в съучастник? И не можем ли да направим нещо по въпроса? Ние сме преки участници във всички тези процеси.\r\nПътят, който избраха много българи, е да оставят територията, наричащи преди това родина. Без да съдя никого за избора му, .\r\nТова е лесният път, този на индивидуалното 'спасение\", на бягството. Разбира се, той не е чужд на човешката природа. Просто е тъжно.    Тодор Беленски ", "date": "2019.01.16", "title": "Мургавият проблем на България - законодателен, изпълнителен и съдебен"}
{"url": "https://www.actualno.com/society/prognoza-za-vremeto-16-januari-srjada-news_716408.html", "text": "  Минималните температури, в повечето райони, между минус 6° и минус 1°. Днес ще бъде предимно слънчево с временни увеличения на облачността, по-значителни над северните и източните райони, но без валеж. Атмосферното налягане ще бъде по-ниско от средното за януари и през деня ще се задържи почти без промяна. Ще духа умерен и силен запад-северозападен вятър. Дневните температури ще се повишат и максималните ще бъдат предимно между 3° и 8°. Това съобщи за Агенция \"Фокус\" дежурният синоптик в Националния институт по метеорология и хидрология (НИМХ) Христо Христов.         Над Черноморието облачността също временно ще се увеличи, но ще остане без валеж. Ще духа умерен и силен запад-северозападен вятър. Максимални температури на въздуха: 5-7°. Температурата на морската вода е 6°. Вълнението на морето ще бъде 2-3 бала.\r\nНад планините ще има променлива облачност и на отделни места ще превали слаб сняг. Ще духа силен и бурен северозападен вятър. Максимална температура на височина 1200 метра около 0°, на 2000 метра – около минус 4°.  През нощта срещу четвъртък вятърът значително ще отслабне, а през деня в източните райони ще се ориентира от югозапад. Ще бъде предимно слънчево. Ще продължи да се затопля, като в Предбалкана и на места в Източна България дневните температури ще надхвърлят 10°. Минималните ще бъдат предимно между минус 5° и 0°. В петък облачността отново ще се увеличи, а в котловините и на места в Горнотракийската низина ще бъде мъгливо или с ниска облачност. В събота облачността ще бъде значителна и на отделни места ще има превалявания, предимно от дъжд, в планините над 1000-1200 метра – от сняг. Количества – незначителни. От запад температурите слабо ще се понижат, но на изток ще останат високи за средата на януари, до 10°-12°.", "date": "2019.01.16", "title": "Прогноза за времето - 16 януари (сряда)"}
{"url": "https://www.actualno.com/europe/brexit-kym-vot-na-nedoverie-sreshtu-mej-i-sled-tova-nakyde-news_716434.html", "text": "  Де факто по-малко от 24 часа - толкова има британският премиер Тереза Мей, за да намери начин да спаси работата си. Това пишат две от големите британски медии - Sky News и The Independent.     Причината, разбира се, е историческото поражение в Камарата на общините при гласуването на за Brexit. с 230 гласа разлика, 118 гласа от които дойдоха от собствената ѝ партия, което даде кураж на Корбин да опита да прокара вот на недоверие - вариант, който не беше сигурен преди гласуването, макар загубата на Тереза Мей да беше очаквана и въпреки че в края на миналата година тя оцеля при - процедура, задействана от собствената и Консервативна партия.\r\nЗа разлика от процедурата с вота на доверие, която не може да бъде повторена една година след като е проведена неуспешно, вот на недоверие може да бъде искан неограничен брой пъти. Въпросът е дали лейбъристите ще успеят, след като Мей все още има на хартия доста гласове в своя подкрепа - включително на депутатите от Демократическата юнионистка партия. Решаващо за вота ще е и, че Корбин иска да има минимум споразумение с ЕС за Brexit, а максимум дори втори референдум и оставане на Великобритания в Съюза - което, естествено, няма да му даде подкрепа от твърдите \"брекзитъри\".\r\nАко вотът на недоверие мине, ще има 14 дни, в които консерваторите да направят ново правителство, като отново Мей може да го води - въпросът е дали при такова развитие тя ще иска да остане начело на британското управление. Според Daily Telegraph кандидати за поста на Мей са Борис Джонсън, настоящият вътрешен министър Саджид Джавид, ръководителят на британската дипломация Джеръми Хънт, както и бившият министър за Brexit Доминик Рааб. Ако не бъде сформирано правителство, в рамките на още 25 работни дни ще има опит да се състави различно правителство, а ако това не стане, британският парламент ще бъде разпуснат и предстоят предсрочни парламентарни избори.  При положение, че Мей остане на работа, до 21 януари т.е. понеделник, Тереза Мей трябва да представи ново предложение за развитието на Brexit. Само че какво ще е то, след като ЕС категорично отказва повече промени?    Мей да отложи Brexit - това поиска шотландският премиер Никола Стържън, която отдавна е противник на излизането на Великобритания от ЕС. Стърджън каза, че е говорила с Мей и тя няма представа какво да прави при този развой на събитията. \"Най-малкото, което може да направи, е да удължи действието на чл. 50 от Договора на ЕС (бел. ред. - т.е. Brexit да не се случи на 29 март )\", коментира Стърджън. Идеята е да има време за повече преговори с ЕС за ново споразумение или дори да има втори референдум.    Засега от Брюксел има гласове, че е възможно Brexit да бъде отложен поне до юни и те са много силни, пишат Daily Express и The Guardian. Като цяло мнението на всички европейски лидери е, че сега Лондон трябва да каже какво иска.\r\n\"Приканвам Обединеното кралство да изясни намеренията си възможно най-бързо. Времето почти изтече. Споразумението за оттегляне е справедлив компромис и възможно  най-доброто. То намалява щетите, причинени от Brexit на граждани и  предприятия в цяла Европа. Това е единственият начин да се гарантира  правилното изтегляне на Обединеното кралство от Европейския съюз. Рискът от хаотично излизане на Обединеното кралство се увеличи след  гласуването. Макар да не искаме това да се случи, Европейската комисия  ще продължи работата си по непредвидени ситуации, за да гарантира, че ЕС  е напълно подготвен\", заяви председателят на Европейската комисия Жан-Клод Юнкер, предаде Агенция \"Фокус\".\r\n\"Ако сделка не е възможна и никой не иска да няма сделка, тогава кой ще има куража да каже кое е единственото положително решение\", попита председателят на Европейския съвет Доналд Туск, който добави, че 27 държави-членки на ЕС \"остават обединени\".   \"Сега зависи от британското правителство да каже какво следва. ЕС ще остане обединен и решен да постигне споразумение\", убеден е главният преговарящ на ЕС Мишел Барние.\r\nИрландия обяви, че ще ускори подготовката за Brexit без сделка. \"За съжаление, резултатът от гласуването ще увеличи риска от хаотичен Brexit. Затова правителството ще продължи да засилва подготовката за такъв резултат\", се казва в изявление на Дъблин.   \"Това е горчив ден за Европа. Ние сме подготвени, но твърд Brexit ще бъде най-малко желаният избор за ЕС и Великобритания\", каза министърът на финансите на Германия Олаф Шолц. \"Твърд Brexit ще бъде най-лошата от всички опции\", заяви Анегрет Крамп-Каренбауер, лидер на Християн-демократическия съюз.\r\n\"При всички случаи няма да има предоговаряне на споразумението за оттегляне\", написа в Twitter австрийският канцлер Себастиан Курц. Същата е позицията и на френския президент Еманюел Макрон, който е категоричен, че от Brexit на първо място губят британците.\r\n\"Хаотично напускане ще бъде лошо за ЕС и катастрофално за Обединеното кралство\", заяви испанският премиер Педро Санчес.", "date": "2019.01.16", "title": "Brexit: Към вот на недоверие срещу Мей и след това - накъде?"}
{"url": "https://www.actualno.com/sofia/spirat-vodopodavaneto-v-chast-ot-jk-drujba-2-news_716380.html", "text": "  Софийска вода” временно ще прекъсне водоснабдяването в някои части на столицата на 16 януари. Това съобщиха от пресцентъра на дружеството.     Във връзка с монтаж на спирателен кран на ул. „Обиколна“ в жк. „Дружба“ 2 се налага спиране на водоподаването от 09.00 до 17.00 часа на клиентите на „Софийска вода”, живеещи в района на: ул. „Обиколна“ между бл. 202 и бул. „Проф. Цветан Лазаров“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Обиколна“ до бл. 202.   Във връзка с монтаж на спирателен кран на бул. „Цариградско шосе“ в жк. „Младост“ се налага спиране на водоподаването от 09.00 до 17.00 часа на клиентите на „Софийска вода”, живеещи в района на:\r\nбул. „Цариградско шосе“ №133А и 135. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Цариградско шосе“ №133А.  Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   ", "date": "2019.01.16", "title": "Спират водоподаването в част от ж.к. \"Дружба\" 2"}
{"url": "https://www.actualno.com/showbusiness/pochina-edna-ot-legendite-na-broduej-news_716436.html", "text": "  Бродуейската звезда Карол Чанинг почина на 97 годишна възраст, съобщава BBC, цитирана от БГНЕС.     Едни от най-запомнящите ѝ роли са в комедийния мюзикъл \"Hello, Dolly!\", където тя е в главната роля и успява да спечели наградата \"Тони\" за най-добра актриса в комедиен мюзикъл, както и пробива ѝ в \"Джентълмените предпочитат блондинки\", където е в ролята на Лорелай. От този мюзикъл е и хитовата песен \"Diamonds Are a Girl's Best Friend\" по-късно изпълнена и от Мерилин Монро във филмовата адаптация на мюзикъла.   До края на живота си Карол успява да спечели още три награди \"Тони\". Освен това тя печели и \"Златен Глобус\" за най-добра поддържаща актриса за ролята ѝ във филма „Thoroughly Modern Millie“, заради тази роля е и номинирана за \"Оскар\" в същата категория.", "date": "2019.01.16", "title": "Почина една от легендите на Бродуей"}
{"url": "https://www.actualno.com/business/naj-golemijat-bylgarski-proizvoditel-na-sladoled-spira-da-raboti-v-bylgarija-news_716435.html", "text": "  Най-голямата фабрика за в България - варненската “Фронери”, затваря. Информацията беше потвърдена официално от самата компания, пише в. \" \".     \"Продължаваме да развиваме бизнеса си в България и ще продължим да бъдем лидер на този пазар, но се налага да преосмислим бъдещето на завода ни във Варна\", казаха от дружеството. Оттам увериха, че всички съкратени работници ще получат законно полагащите им се обезщетения.   Най-вероятно \"Фронери\" ще започне да внася сладолед от фабриката си в Румъния, като в България ще работи екип от около 90 души, които ще го дистрибутират. Във варненския завод, който освен сладолед произвеждаше и замразени храни, работеха 72-ма души.\r\n\"Фронери\" беше създадена преди 2 години от \"Нестле\" и британската R&R като джойнт-венчър, а \"Нестле\" е собственик на половината от дяловете. \"Нестле\" купи варненската фабрика през 2006 година, прехвърли я преди около година и половина на \"Фронери\" и впоследствие се изтегли от пряко участие в този бизнес навсякъде по света. \"Фронери\" наследи всички фабрики за сладолед на \"Нестле\" в Европа и оперира в 20 държави на Стария континент.  Варненската фабрика произвеждаше около 40% от сладоледа в България, но се оплака още преди година, че много общини забраняват поставянето на фризери на тротоари и това може да доведе до спад на продажбите от до 30%. Според анализ на КЗК след \"Фронери\" на второ място по пазарен дял в сладоледения бизнес у нас е \" \", която миналата година купи \"Сладоледена фабрика\" ООД.", "date": "2019.01.16", "title": "Най-големият български производител на сладолед спира да работи в България"}
{"url": "https://www.actualno.com/society/novini-ili-novini-kartinata-na-pechata-za-16-januari-news_716421.html", "text": "   Премиерът Бойко Борисов покани да посети страната, по-рано две комисии дадоха зелена светлина за преговори с , а Франция забрани използването на . Това бяха акцентите от вчерашния ден, а ето и кои са акцентите във вестниците днес.       Вестникът обръща внимание на тревожния въпрос колко аптеки ще останат у нас след влизането в сила на новия начин за продажба на лекарствата и искат срокът за старта на системата - 9 февруари. От Инициативния комитет на магистър-фармацевтите поискаха да се удължи срокът за въвеждане на т.нар. верификация на лекарствата с рецепта. Друг акцент на изданието е закъсненията на влаковете на БДЖ. През 2018 година те са били общо 430 хил. минути.   Вестникът акцентира върху казуса с , който от 15 януари вече се намира на бургаското пристанище. Той ще остане на рейд във връзка с възникналия частно-правен спор между “Булгаргеомин” и либийските власти. Изданието обсъжда и темата за заемите за жилища и предупреждава, че лихвите ще се покачват. То набляга и, че премиерът Бойко Борисов ще говори с държавния секретар на САЩ Майк Помпео по време на икономическия форум в Давос. Водеща новина на изданието е предстоящият пик на грипната вълна у нас. Редакцията привежда съвети за това как да се предпазим от заболяването. Друга важна новина е намерението на американския президент Доналд Тръмп да извади САЩ от НАТО.     Катя Лерца, която уби на място на 13 май 2017г., пътния полицай Делян Палазов отива в затвора за 2 г. и 4 м. при първоначален общ режим. Присъдата й бе потвърдена от Върховния касационен съд и е окончателна, информира вестникът. Изданието представя и интервю с Джеймс Робинсън, директор в „Локхийд Мартин”, който твърди, че български пилот ще докара ", "date": "2019.01.16", "title": "Новини или Novini - картината на печата за 16 януари  "}
{"url": "https://www.actualno.com/burgas/pisateli-ot-burgas-i-radovish-podpisvat-dogovor-news_716454.html", "text": "  Меморандум за културно сътрудничество ще бъде подписан в Бургас. Творци от македонския град Радовиш и Бургас ще сложат подписите си под споразумение, което ще подобри културния обмен между двете държави.     Инициативата на Бургаската писателска общност е подкрепена от ръководството на Международния литературен фестивал \"Караманови срещи на поезията\". В едно от неговите издания участва поетеса Роза Боянова, която живее и твори в Бургас.   В същото време, македонският автор Борче Панов се вдъхнови от Черно море и написа книгата \"Глождеща мида\". В нея са включени стихотворения, посветени на Бургас и остров Света Анастасия.\r\nПреводаческата дейност ще бъде част от литературното сътрудничество.То дава още една възможност на бургаски автори да представят своите книги в чужбина.  Колкото повече хора се докоснат до словото, творбите и разказите на писатели от двата народа, толкова по-близки ще са те в културно отношение, категорични са председателят на Управителния съвет на Бургаската писателската общност Росен Друмев и председателят на Творческата комисия към БПО Наталия Недялкова.", "date": "2019.01.16", "title": "Писатели от Бургас и Радовиш подписват договор "}
{"url": "https://www.actualno.com/politics/pravitelstvoto-obsyjda-plan-s-merki-po-zaetostta-prez-2019-g-news_716424.html", "text": "  Министерски съвет ще обсъди национален план за действие по заетостта през 2019 година, става ясно от дневния ред на министрите, който се състои от 13 точки.     Министрите ще обсъдят и едногодишен план за действие с мерките, произтичащи от членството на страната в ЕС.   В точките е включен и проект за промени в Закона за железопътния транспорт.", "date": "2019.01.16", "title": "Правителството обсъжда план с мерки по заетостта през 2019 г."}
{"url": "https://www.actualno.com/chronicles/v-sasht-e-vyveden-taka-narechenijat-suh-rejim-news_716373.html", "text": "  Сухият режим, известен в правото като прохибиция (англ. и фр.: prohibition, лат. prohibitio) представлява частична или пълна забрана за производство и продажба на алкохолни питиета и напитки.     Най-често това понятие се свързва с провеждането на такава държавна политика в САЩ през периода 1920 – 1933 г.   Сухият режим, като федерално право, е въведен с 18-та поправка на Конституцията, ратифицирана на 16 януари 1920 г., забраняваща продукцията, вноса, износа, превоза и продажбата на всякакви алкохолни напитки и питиета на територията на САЩ.\r\nРеформаторите открито твърдят, че прилагането на сух режим се налага заради пиянските прояви на имигрантите-работници. Такова отношение се оказва с обратен ефект, тъй като, вместо да бъдат интегрирани в обществото, новите имигрантски маси се консолидират в престъпни групировки. В действителност периодът на действие на сухия режим е период на формиране на мафията в САЩ, която започва да контролира нелегалния му внос и разпространение.  На практика пиенето на алкохол в САЩ продължава и дори се увеличава, но става в по-лоши условия, консумира се по-ниско качество и на по-високи цени.\r\nСухият режим разединява американското общество, разделяйки го на сухи, т.е. поддръжници на сухия режим, и мокри, т.е. негови противници.   Премахването на сухия режим става едно от главните обещания на кандидата за президент Франклин Рузвелт. То става през 1932 г. чрез 21-та поправка на Конституцията.    ", "date": "2019.01.16", "title": "В САЩ е въведен така нареченият сух режим"}
{"url": "https://www.actualno.com/starazagora/nad-3-miliona-leva-za-socialni-jilishta-v-stara-zagora-news_716430.html", "text": "  Цялостната реконструкция на 4-етажната сграда на бившата Метрология ще осигури 69 съвременни социални жилища - 8 гарсониери, 19 едностайни и 42 двустайни апартамента. В тях се очаква да бъдат настанени общо 232 лица от уязвими и други групи в неравностойно положение, половината от които ще са за представители на маргинализираните общности, включително роми.     Проектът „Изграждане на социални жилища в град Стара Загора“ е част от инвестиционната програма на общината по Приоритетна ос 1 „Устойчиво и интегрирано градско развитие“ на Оперативна програма „Региони в растеж“ 2014-2020. Общата му стойност е близо 3,3 милиона лева, от които 100 хиляди са собствено финансиране, а срокът му за изпълнение е 24 месеца.   Социалните жилища ще са в комплекс от затворен тип, с охрана, с денонощно видеонаблюдение, паркоместа. Наемът за мебелираните апартаменти ще е в размер на 80 на сто от този за общинско жилище, който в момента е 60 лева. Срокът за настаняване в тях ще е 3 години, а обитателите ще се определят по Наредбата за реда и условията за ползване на социалната услуга „социално жилище” на територията на община Стара Загора, която беше приета от общинския съвет през март миналата година.\r\nПотребителите на услугата ще сключват договори с общината и ще поемат конкретни ангажименти за социална реализация. Безработните да се включват в образователно-квалификационни и програми за осигуряване на заетост и за социална интеграция. Децата в училищна възраст да посещават образователна институция. Лицата трябва да имат личен лекар, а родителите да водят редовно децата си на имунизации и проверка на здравния им статус.  Целта на проекта не само да се осигурят подслон и нормални условия на живот за уязвими, малцинствени и социално слаби групи от населението, които нямат собствен дом и не могат да си позволяват жилище под наем на пазарни цени, но и ползвателите на социалните жилища успешно да бъдат интегрирани в обществото.", "date": "2019.01.16", "title": "Над 3 милиона лева за социални жилища в Стара Загора"}
{"url": "https://www.actualno.com/interest/nameriha-lubima-na-naj-samotnata-jaba-news_716442.html", "text": "  Най-самотната жаба, която се смяташе, че е последната от вида си бе спасена от изолацията си, съобщава ВВС. Ромео прекара 10 години в изолация в аквариум в Боливия.     Учените обаче съобщават, че са му намерили Жулиета след експедиция в отдалечена боливийска гора. Пет жаби Суеникас са били намерени и заловени, като целта е те да бъдат чифтосани и след това да върнат амфибиите обратно в природата.   Лидерът на експедицията Тереса Камачо Бадани е оптимистична, че противоположностите се привличат, дори и при жабите.\r\n\"Ромео е много спокоен и отпуснат и не се движи много“, казва тя и добавя, че „той е здрав и обича да яде, но е срамежлив и бавен.“  Жулиета от друга страна е много по-различна.\r\n„Тя е много енергична, плува много и обича да яде много и понякога се опитва да избяга“, казва още Бадани.   Петте намерени жаби (три мъжки и две женски) са първите от този вид, които са виждани от десетилетие.    Ромео е бил заловен преди 10 години и биолозите са знаели, че видът е застрашен, но не са очаквали той да остане сам толкова дълго време, предаде БГНЕС.\r\nТой привлече международно внимание преди година, когато в неговото търсене на половинка, учените дори му направиха профил в сайт за запознанства. Снимка: архив ", "date": "2019.01.16", "title": "Намериха любима на най-самотната жаба"}
{"url": "https://www.actualno.com/crime/nova-versija-za-napadenieto-nad-kursantite-ot-voennija-universitet-vyv-veliko-tyrnovo-news_716431.html", "text": "  Нападнатите на 13 януари във Велико Търново са предизвикали конфликта. Това твърди жената, която е пътувала със задържания за нападението. Тя твърди, че те се подигравали с тях и ги обиждали.     На 15 януари четиримата курсанти бяха разпитани по случая. Те даваха обяснения за обстоятелствата, при които в неделя вечерта (13 януари) на пътя  Сливен – Гурково е станало нападението с брадва срещу тях.   По телефона един от курсантите каза за bTV, че не са виновни и не са предизвикали нападението. Единствената реплика, която момчетата казали на мъжа, била: \"Има ли проблем?”, след което той скочил с брадва от колата, а те се заключили, защото се изплашили.\r\nСега обаче излезе и друга версия – тази на жената до нападателя. Зад волана на автомобила на 13 януари вечерта била Миглена Тодорова, а не задържаният Йордан, разказва жената. Колата с курсантите ги настигнала.  \"Шофирах и видях, че започнаха да ми присвяткат отзад, въпреки че изпреварването беше забранено. Карах си най-нормално. Половината ръка се виждаше и се виждаха военните му дрехи”, посочи приятелката на Йордан.\r\nСпоред жената започнало преследване и за да сплаши момчетата, Йордан извадил брадва.   \"Той не е искал да убие никого, просто да ги сплаши ли, не знам как да го нарека. Просто не беше редно от тяхна страна да ни застрашават на пътя. Той защитаваше мен, себе си и малкото, което нося”, подчерта Миглена.    Родителите на курсантите обаче твърдят, че децата им са жертви на агресия и искат строго наказание за нападателя.\r\n\"Този човек не трябва да бъде съден за вандализъм, а за опит за предумишлено убийство, защото с действията си е застрашил живота на нашите деца”, категоричен е Йордан Банзов, баща на курсант. \"Не може човек с 20 доказани престъпления да се разхожда на свобода. Толкова пъти задържан и пускан”, каза и Соня Атанасова, майка на курсант.\r\nМъжът е задържан за 72 часа. Очаква се съдът в Казанлък да гледа мярката му за неотклонение  \"задържане под стража”.   ", "date": "2019.01.16", "title": "Нова версия за нападението над курсантите от Военния университет във Велико Търново"}
{"url": "https://www.actualno.com/curious/kak-ni-pomagat-krystoslovicite-news_716425.html", "text": "  Младите хора могат да обогатят общата си култура чрез решаването на кръстословици. Това каза в интервю за Радио „Фокус“ – Варна един от малкото съставители на кръстословици в България – Георги Петров. Според него енигматиката крие своите плюсове за младото поколение въпреки, че те вече могат да открият всякакъв тип информация в Интернет.     \"Последните ми наблюдения е, че хора в по-късна възраст обичат да решават кръстословици и то такива, които са на хартия в издание – вестник или списание. Докато младите, знаем, повечето боравят с телефоните или таблетите. Но интересът им към кръстословиците е по-малък, макар че в Интернет има електронни кръстословици, които могат да се попълват от екрана. Според мен могат да получат някакво обогатяване на общата си култура от кръстословиците\", каза Георги Петров. Всеки съставител спазва свои собствени правили, каза още той.   \"Съобразявам се решаващия да му бъде приятно, а и някаква информация да получи от тази кръстословица. В крайна сметка това е целта – не само едно механично писане, а човек да си обогати общата култура, или да си обогати само някаква част. Не е само загуба на времето. Трябва да има във всяка кръстословица елемент на обогатяване на знанията. Аз се придържам към този принцип. Определено винаги държа да бъде разнообразно, във всеки следващ брой нещо по-различно да има\", съобщи Георги Петров.", "date": "2019.01.16", "title": "Как ни помагат кръстословиците?"}
{"url": "https://www.actualno.com/healthy/kolko-apteki-u-nas-shte-ocelejat-sled-novo-iziskvane-na-es-news_716419.html", "text": "  Близо половината от аптеките у нас не са готови за въвеждането на новия начин за продажба на лекарствата и искат срокът за старта на системата - 9 февруари, да бъде отложен. Голяма част от тях дори нямат аптечен софтуер, без който тепърва няма да могат да работят с новия вид кодове, които ще се поставят на опаковките на медикаментите. Ако не са чекирани данните от кода и пратени към обща европейска база данни, продуктът не може да бъде продаден, пише      Затова от Инициативния комитет на магистър-фармацевтите поискаха да се удължи срокът за въвеждане на т.нар. верификация на лекарствата с рецепта. Тя започва в целия ЕС на 9 февруари и трябва да спре разпространението на фалшиви медикаменти. Затова производителите ще слагат уникален двуизмерен код на всяка опаковка, а аптеките трябва да сканират кода със специален четец, преди да дадат лекарството на пациента.   Но само 2492 аптеки от общо 4323 в страната работят със здравната каса и разполагат с аптечен софтуер, сочат данни на инициативния комитет. Отделно 148 аптеки имат някакъв софтуер и компютър. 1683 нямат софтуер, а без такъв не могат да отпускат лекарства по новия начин. Отделно редица аптеки са заявили, че нямат ток или интернет по над 3 часа седмично, като най-сериозен е проблемът в малките населени места, където има по един възрастен фармацевт, който не би могъл да се справи с технологичните изисквания.\r\nФармацевтите са притеснени и от разходите по въвеждането на верификацията. Те трябва да си купят четци, които струват около 200 лв., да плащат за поддръжка на софтуера, освен това може да се наложи да наемат отделен служител, който да се занимава само с новите кодове и така месечно новите им разходи да стигнат 1200 лв.  Заради липса на софтуер и компютри аптеките не са готови за въвеждането и на другата нова система - за проследяване на липсата на лекарства на пазара. Тя беше въведена със законови промени и цели агенцията по лекарствата да има информация кои медикаменти може да са на път да изчезнат от пазара и така временно да спира износа им.\r\nЗатова фармацевтите искат правителството през оперативна програма на ЕС да поеме новите им разходи и да не плащат такси към доставчиците на IT услуги. Не е ясно обаче как може да се отложи въвеждането на верификацията, която стана задължителна за целия ЕС с директива, приета още през 2011 г. Според нея всички лекарства, отпускани с рецепта, трябва да имат на опаковките си двуизмерен 2Dmatrix баркод с 4 елемента: уникален код на лекарството, партиден номер, срок на годност, сериен номер. Той се поставя от производителя и се сканира в аптеката с баркод четец при отпускане на препарата. Националните системи са свързани в Европейски хъб, където се подава уникалният идентификационен номер на всяко лекарство с рецепта. Целта е да се осигури пълна проследяемост на лекарствата - производителите поставят баркода върху всяка опаковка, кодът се въвежда в единна европейска система, от която стига до национални хъбове, и аптеката, когато продава лекарството, с четец проверява кода.   От официалната съсловна организация на фармацевтите - Българският фармацевтичен съюз, смятат, че лекарствата, произведени без двуизмерен код, ще бъдат изчерпани от пазара за година и половина, т.е. реално новата система ще заработи напълно чак в края на 2021 г.     Тези регламенти се представят на обществото като необходими и това е пълен блъф. Тази информация не се предоставя на държавните органи, а отива в някакъв хъб, който е за корпоративно ползване\", смята Николай Костов от Асоциацията на собствениците на аптеки. Според него у нас няма толкова много фалшиви лекарства, колкото се твърди - между 2 и 4 на сто от пазара.\r\n\"Това би означавало да се продават милиони фалшиви опаковки, което е абсурдно, защото веригата за снабдяване е абсолютно сигурна\", обясни той. Според него верификацията обслужва фармацевтичната индустрия, тъй като с въвеждането й се събира голям обем търговски данни за нейните нужди.\r\nЗа да се отговори на въпроса дали има фалшиви лекарства, в Европа се правят специализирани проучвания и те показват 4% наличие на фалшиви лекарства. Първият вариант е: тъй като няма проучвания, ние просто да не знаем колко и какви фалшиви лекарства има в системата. Вторият: във всички други европейски страни да има 4% фалшифицирани лекарства, а в България да няма. Тъй като не са търсени такива лекарства, най-вероятно е да не са и откривани”, коментираха от Българската асоциация за верификация на лекарствата. \"Над 1000 аптеки вече са свързани с новата система и това е непрекъснат процес. По отношение на свързаността с интернет може би е трудно за някои аптеки, но нека погледнем от тази гледна точка: касовите апарати са свързани с НАП и би трябвало всяка аптека да има интернет свързаност, за да комуникира с НАП\", допълват оттам.   ", "date": "2019.01.16", "title": "Колко аптеки у нас ще оцелеят след ново изискване на ЕС?"}
{"url": "https://www.actualno.com/showbusiness/kardashijan-kazala-novinata-za-chetvyrtoto-dete-zashtoto-se-napila-news_716438.html", "text": "  Ким Кардашиян потвърди, че заедно с Кание Уест чакат четвъртото си дете, което ще бъде момче, съобщава предаде БГНЕС.     Риалити звездата се появи във вечерното предаване на Анди Коен, където коментира за първи път новината. Водещият попита Ким дали \"работите за още едно дете\", на което тя отговори \"да\". Кардашиян, която бе в студиото заедно със сестрите си Къртни и Клои, каза на Анди: \"Ще е момче\".   След това 38-годишната Ким призна, че новината за четвъртото им дете ѝ се е изплъзнала по време на коледното парти, когато тя е пила много.\r\n\"Напих се на коледното парти и казах на някои хора. Не мога да си спомня на кого казах, тъй като аз никога не се бях напивала\", сподели тя.  ", "date": "2019.01.16", "title": "Кардашиян казала новината за четвъртото дете, защото се напила"}
{"url": "https://www.actualno.com/health/dobrata-forma-prez-cjalata-godina-ni-pazi-i-prez-zimata-news_716426.html", "text": "  \"Трябва да поддържаме тялото си в добра форма през цялата година, за да се предпазваме от заболявания през студените месеци.\" Това каза за Радио „Фокус“ – Пирин д-р Венцислав Даскалов, общопрактикуващ лекар от Благоевград.     По думите му правилното хранене, добрият физически режим и почивката с достатъчно разходки на чист въздух са основните фактори, които държат организма здрав.   \"Хората в рискови състояния трябва да избягват излизането при студено време, трябва да са правилно облечени, тоест, дрехите им да са подходящи за околната температура\", заяви д-р Даскалов. Той добави, че е препоръчително постепенно да се адаптираме към излагане на резки температурни промени.\r\n\"В крайна сметка по-важното е човек да бъде в добро общо физическо състояние, което ще му позволи по-лесно да преодолее стреса на адаптация\", коментира д-р Даскалов.  ", "date": "2019.01.16", "title": "Добрата форма през цялата година ни пази и през зимата"}
{"url": "https://www.actualno.com/balkani/predi-da-otide-v-syrbija-putin-pak-poiska-evropejski-garancii-za-turski-potok-news_716439.html", "text": "  Европейският съюз трябва да предостави на членовете си гаранции, че Брюксел няма да възпрепятства доставката на руски газ за Европа през \" \". Това заяви руският президент Владимир Путин в интервю за сръбския вестник \"Политика\" в навечерието на посещението си в Белград, предаде БГНЕС.     \"Газпром\" работи по различни варианти за продължаване на сухопътната транзитна линия на газопровода (Турски поток) в европейска посока, като един от тях предвижда транспортиране на гориво по маршрута България - Сърбия - Унгария с достъп до газоразпределителния център в Баумгартен, Австрия. \"В този случай Сърбия не само ще използва руски газ, но и ще осигури транзита му\", каза руският президент. \"Разбира се, това ще донесе осезаеми ползи за сръбската икономика, ще създаде нови работни места, ще подсигури и енергийната безопасност на вашата страна и цяла Централна и Югоизточна Европа\", добави Путин.   \"С окончателното одобрение на маршрута за доставка на руски газ позицията на Европейската комисия ще бъде взета предвид, разбира се,\" уточни Путин. \"Ние вярваме, че държавите-членки на ЕС, заинтересовани от руския газ, трябва да получат гаранции от Европейския съюз, че плановете за продължаване на \"Турски поток\" няма да бъдат възпрепятствани от произволно политическо решение на Брюксел\", заяви руският лидер.\r\nПутин пристига в Белград на 17 януари. Според сръбския президент Александър Вучич, Русия ще подпише 21  споразумения на стойност стотици милиони евро в областта на  инфраструктурата, железниците, селското стопанство, иновациите,  образованието, цифровизацията, обновяването на водноелектрическата  централа \"Джердап 2\" и други. По отношение на енергията се очаква Сърбия  да се присъедини към газопровода \"Турски поток\", а по отношение на  военното сътрудничество - на доставката на танкове Т-72 и  противовъздушни системи. Централната тема на срещата, разбира се, ще  бъде Косово и подкрепата, която Русия оказва на Сърбия, възможното  участие на Русия в диалога в Косово и военната и политическа неутралност  на Сърбия по отношение на НАТО.  Около 7000 членове на всички служби за сигурност и около 250 руски специалисти и три сръбски изтребителя ще се грижат за сигурността. На жителите на Нов Белград се препоръчва да не излизат на терасите на домовете си и да преместят колите си, режимът на движение в някои части на Белград ще бъде променен. Всяка улица от маршрута, по който Путин ще се движи и който все още е държавна тайна, ще бъде затворена , както и съоръженията, които той ще посети. \r\nРуският президент ще премине по улиците на Белград със своя \"бункер на колела“, един от най-защитените и безопасни автомобили в света, който бе специално донесен от Москва за това посещение. Руското разузнаване вече е в Белград, с технология за предотвратяване на нападения с дрон, а най-строги ще бъдат мерките за сигурност в храма \"Св. Сава\", където руския президент да направи своето обръщение към сръбския патриарх Ириней.   ", "date": "2019.01.16", "title": "Преди да отиде в Сърбия, Путин пак поиска европейски гаранции за \"Турски поток\""}
{"url": "https://www.actualno.com/politics/zashto-borisov-i-radev-ne-uchastvat-v-debatite-za-f-16-pitat-deputati-news_716470.html", "text": "  \"Каним настоятелно министър-председателя да присъства на дебатите по решението за преговори със САЩ за F-16\", призова народният представител от „БСП за България“ Антон Кутев от парламентарната трибуна.     Според опозицията все още не е станало становището на премиера Бойко Борисов по темата.   „Не знам как ще взимаме решение, ако не ни е ясно отношението и становището на министър-председателя, който от 20 дена го няма никакъв“, заяви още Кутев.\r\nОт ГЕРБ пък излязоха с контрапредложение. „Поставеният въпрос от БСП за присъствие на премиера Бойко Борисов навежда на друг - къде е главнокомандващият на Република България, който също е участвал и има отношение по въпроса? Именно Радев е подписал документа, с който е стартирала процедурата“, заяви депутатът от управляващите и председател на Комисията по правни въпроси Данаил Кирилов.  „Спомням си, че съм го виждал само веднъж, ама беше в миналия парламент. Дойде и ни каза, че ни остават 8 дни или нещо такова“, допълни Кирилов.\r\nОт своя страна председателят на парламента Цвета Караянчева заяви, че президентската администрация ще бъде уведомена за поканата, а държавният глава винаги е добре дошъл в пленарна зала.   ", "date": "2019.01.16", "title": "Защо Борисов и Радев не участват в дебатите за F -16, питат депутати"}
{"url": "https://www.actualno.com/balkani/gyrcija-glasuva-za-dogovora-ot-prespa-v-nachaloto-na-sledvashtata-sedmica-news_716437.html", "text": "  Ратифицирането договорът за името на Македония в гръцкия парламент ще бъде гласувано на 21 или 22 януари, съобщават от гръцката телевизия \"Талма\", предаде БГНЕС.     Иначе днес, 16 януари, предстои гласуване на вот на доверие на правителството на Ципрас, след излизането от управляващата коалиция на АНЕЛ на Панос Каменос. Оказа се обаче, че както от АНЕЛ, така и от \"Потами\" има депутати, които подкрепят ратифицирането на Договора от Преспа и това дава на Ципрас както за ратификацията, така и за успешното преодоляване на вота на доверие.   По-рано гръцкият премиер Алексис Ципрас заяви, че въпросът за името първо ще бъде ратифициран и едва тогава гръцкият парламент ще се гласува протокола за членството на Македония в НАТО.\r\nИначе гръцкото издание \"Катимерини\" коментира, че излизането на АНЕЛ от управлението всъщност е предимство в международен план за Ципрас, тъй като партията на Каменос винаги е била счита за твърде крайнодясна. Това излизане може да предизвика нови опити на европейското ляво да приобщи \"Сириза\".  ", "date": "2019.01.16", "title": "Гърция гласува за Договора от Преспа в началото на следващата седмица"}
{"url": "https://www.actualno.com/business/sosiete-jeneral-ekspresbank-veche-e-sobstvenost-na-banka-dsk-news_716466.html", "text": "        \"OTP Bank Plc. („Банка ОТП“) обявява, че на база подписания договор  между „Сосиете Женерал Груп“ и „Банка ДСК“ ЕАД, българското дъщерно  дружество на „Банка ОТП“, за придобиване на 99,74% акционерно участие в  „Сосиете Женерал Експресбанк“ АД (SGEB), българското дъщерно дружество  на „Сосиете Женерал Груп“ и другите местни дъщерни дружества, на 15  януари 2019 г. приключи финансовата сделка по придобиването\", гласи  официално съобщение.   Договорът за придобиване между „Сосиете Женерал Груп“ и „ “ беше подписан на 1 август 2018 г.\r\nС пазарен дял от приблизително 6.4% „Сосиете Женерал Експресбанк“ е  7-ата по големина банка на българския банков пазар и като универсална  банка е активна както в сегмента банкиране на дребно, така и в бизнес  сегмента. В резултат на придобиването „Група ОТП“ ще засили още повече  пазарната си позиция в България.  „Банка ОТП“ присъства в България от 2003 г. и нейната дейност е печеливша.\r\nОчаква се процесът по интеграция да приключи през 2020 г., допълва се в съобщението.   За сделката стана ясно преди няколко месеца, а Комисията за защита на конкуренцията ѝ даде зелена светлина през декември.    ", "date": "2019.01.16", "title": "\"Сосиете Женерал Експресбанк\" вече е собственост на Банка ДСК"}
{"url": "https://www.actualno.com/society/dobrovolen-otkaz-ot-bylgarskite-tradicii-li-e-da-krystish-deteto-si-sys-zapadno-ime-news_716441.html", "text": "  Най-често срещаните в България съставляват около 20% от всички в страната. \"Когато говорим за тенденции, най-обичаното име е Александър, а Георги е на първо място в Пловдивско.\", каза в интервю за БНТ професор Анна Чолева-Димитров - ръководител на Секцията по ономастика (наука за значението, произхода и разпространението на имена) към Българска академия на науките (БАН).     Първенец в класацията на най-предпочитаните имена в България е Иван, като в последните 10 години тенденциите при избора, от страна на родителите, се запазват. Характерни за българската именна система при мъжете са още Божидар, Владислав и Владимир, защото от тях се образуват нови. Почти от всяко име може да се образува друго производно двуосновно, като например Светломир. В регистъра вече са записани имена, като Здравослав, Петрослав и Денислав.   Съществува и човек с три малки имена. \"Тези имена вероятно са се появили у нас, вследствие от хора, които живеят в западните страни, тъй като това е католически модел.\", посочи професор Чолева-Димитрова. Тя смята, че тенденциите за двойните имена са, че те ще се увеличават все повече. По-често срещани са те при дамите, като вече двойни имен възникват и при мъжките. Например, Виктро-Емануел. Кейтлин, пък, напоследък сменя Катя. Мъжките имена са по-консервативни, защото когато се роди момче надеждите са, че то ще бъде продължител на рода. От скоро възниква и мода мъжете да носят типично женски имена и обратно, като например - Методия, Детелин, Фидан, Емонт, Джорджи, Лаура, Тимъти, Кери, Даймънт и други.\r\nВ последните години таблицата на традиционните имена е почти една и съща и само се разместват позициите с най-често срещаните имена. От началото на XX век се появява и името Ерик. Но в днешно време не се наблюдава увлечение по имена от сериали и филми, както е било преди. По-скоро родителите предпочитат да кръщават рожбите си на хора от шоу бизнеса и спорта. Напоследък се появяват мъжки имена, като Стан и Рафаел. От друга страна, все по-често българите предпочитат имена на владетели. Съществува дори лично име Кан - от титлата.  \"Нашата именна система е трикомпонентна. Тя е установена след Освобождението на България и ползва руски образец. Цялата система е характерна за българите. Когато се каже Иван син на Петко, то е равностойно на - Петков син. И ето така се образува бащиното име. С наставка \"ов\" ние се различаваме от други народи и би било добре да се спазва. По принцип, не би трябвало тя да се премахва в бащино или фамилно име. Според закона се допуска да не бъдат поставяни наставка \"ов\" за мъжете и окончание \"а\" за жените, ако лицето е от друга народност, която не изисква това. Например, при арменските, еврейските и турските имена. Въпреки това, в един момент се установи, че може и без \"ов\". Така решиха българите. Но досега не е правено такова изследване за страната, а само за София.\", съобщи директорът на Секцията по ономастика към Българска академия на науките.\r\nРезултатите показват, че 10% от софиянци вече си записват децата без тази наставка. У нас има две основни тенденции - придържане към традицията в именната система на България, която се съставлява от около 25%-30% от хората, решили да кръстят децата си на роднини. В по-малките населени места традицията е запазена, докато нещата в София стоят малко по-различно. Другата тенденция, която се засилва в последно време, е безконтролното нахлуване на много чужди имена у нас, което според професор Чолева-Димитрова е \"отказ от традицията и доброволен отказ от това, което ни различава като българи\".   ", "date": "2019.01.16", "title": "Доброволен отказ от българските традиции ли е да кръстиш детето си със западно име"}
{"url": "https://www.actualno.com/moresport/pamporovo-mechi-chal-se-gotvi-za-svetovnija-den-na-snega-news_716465.html", "text": "  На 20 януари в 45 държави на 5 континента и общо над 250 различни локации ще се отбележи Световния ден, от който за поредна година и Пампорово ще бъде част.     По случай празника в курорта ще се организират много и най-различни забавни и спортни събития с много награди, настроение, хубава музика и приятни изненади, съобщават от „Пампорово“ АД.   Събитието ще се проведе тази неделя на плац „Студенец“ от 10.30 ч. сутринта и всеки е добре дошъл. Една от основните мисии на Световния ден на снега е да въведе децата в белите спортове и да ги приветства в снежната планина по възможно най-приятния и забавен начин. Именно това и ще се случи на 20 януари в Пампорово.  В момента курортът предлага отлични условия за ски и сноуборд, като цялата ски зона и всички съоръжения работят с пълен капацитет, а снежната покривка в Пампорово-Мечи чал е между 90 и 150 см. Всички писти са в отлична форма, включително и трасето за ски бягане, а от другата седмица започва и изграждането на специализиран „Снежен парк“ за ски и сноуборд фрийстайл дисциплини.\r\nМеждувременно тече трескава подготовка и по едно от най-големите събития в страната ни тази зима - домакинството на конгреса на Интерски. Към момента участие в мащабния форум са заявили над 1000 делегати от 35 нации. Събитието ще се проведе между 17 и 23 март и в него ще се включат някои от най-добрите и опитни ски и сноуборд инструктори в цял свят.   От „Пампорово“ АД съобщиха още, че в момента всички гости на курорта могат да се възползват от промоционални цени на пакетите за настаняване през февруари с до 40% отстъпка за някои от най-големите и популярни хотели.    ", "date": "2019.01.16", "title": "Пампорово - Мечи чал се готви за Световния ден на снега"}
{"url": "https://www.actualno.com/europe/v-poshtite-v-rusija-shte-prodavat-i-bira-news_716476.html", "text": "  В 3200 подразделения на руските пощи ще се продава бира и други по-слаби алкохолни напитки, съобщи говорителят на пощите Даниил Скидан.     Мярката е с цел да се предостави достъп на населението до качествен алкохол и да се предпази от фалшивия. Повече от 1200 души годишно умират в Русия след консумиране на фалшив алкохол. По думите на Скидман продажбата на алкохол ще подпомогне и дейността на пощите.   Хората обаче вече се оплакват, че допълнителната услуга пречи на пощенските подразделения да се занимават със същинската си дейност.", "date": "2019.01.16", "title": "В пощите в Русия ще продават и бира"}
{"url": "https://www.actualno.com/society/otkradnaha-parapeti-i-mantineli-ot-nadlezi-nad-am-marica-news_716546.html", "text": "  Откраднати са 36 м предпазни парапети и 16 м мантинели от три надлеза над АМ „Марица“ в участъка Димитровград - Харманли, съобщиха от АПИ. Демонтираните обезопасителни системи са от надлез при пресичането с общинския път Узунджово - Воден - Димитровград и от два надлеза над селскостопански пътища. За възстановяването им ще са необходими около 9 хил. лв. Предстои монтирането им в най-кратки срокове.     Кражбата е констатирана при ежедневните огледи, които се извършват от ОПУ-Хасково. За посегателството са уведомени органите на МВР.   Агенция „Пътна инфраструктура“ напомня, че премахването на предпазните огради от недобросъвестни граждани застрашава безопасността на движението на всички шофьори и граждани, пътуващи по републиканските пътища.", "date": "2019.01.16", "title": "Откраднаха парапети и мантинели от надлези над АМ \"Марица\""}
{"url": "https://www.actualno.com/politics/ot-vmro-shte-predstavjat-koncepcija-za-getoizacijata-no-obshtinite-shte-misljat-kak-da-ja-izpylnjat-news_716449.html", "text": "  Ние от ВМРО не казваме, че циганите трябва да бъдат горени на клади – казваме, че трябва да се социализират. срещу Красимир Каракачанов е ясно кой го организира – дългата ръка на ДПС, за да продължават ромите да живеят по стария начин, да има още и още пари за \"интеграция\". Това заяви депутатът от \"Обединени патриоти\" Искрен Веселинов.      , обобщи Веселинов, според който гетото не било въпрос само на строеж на определено място, а на неспазване на закони.   На тезата дали от ВМРО не говорят опозиционно, след като са в управлението и би трябвало да решават такива проблеми, не само да критикуват, Веселинов отговори, че за съжаление те не упражняват цялата власт и има предприети мерки, но са по-меки, отколкото иска ВМРО. Специално стана въпрос за феномена \"деца раждат деца\" и продажбата на булки. Сигнализирали сме прокуратурата, на места в България тя действа, добави Веселинов пред Нова телевизия. Ще внесем като предложения всяко социално плащане да се обвърже с образованието, обеща народният представител.\r\nОбвинения имаше, доказателства нямаше – така Веселинов отвърна на твърденията, че ВМРО също се е възползвало от купен ромски вот. Ние сме против гетото, против беззаконието – не съм чул някоя патриотична организация да е осъдена за купуване на ромски гласове, добави депутатът. И констатира очевидното – българите загубиха вяра, че институциите действат, но не отговори защо не действат.  Последваха дежурните обяснения за случая \" \" – защо сега се действа, след като има инцидент – защото в Община Марица ВМРО само имала общински съветници, кметът не бил от партията (но е избран с подкрепата на ВМРО), обаче подкрепата не значела, че за въпросния кмет (Димитър Иванов) отговорност носи ВМРО – по думите на Веселинов. Накарали сме всички наши общински съветници в България да действат и да изискат мерки против гетата, каза Веселинов.\r\nПо въпроса с новия изтребител F-16 Веселинов подчерта, че ВМРО стои зад експертността – изненада предвид твърденията на управляващите, включително на лидера на партията Красимир Каракачанов, че въпросът вече е политически. Така той отклони подмятането, че ВМРО ще седне в една лодка с ДПС и ще одобри мандат за преговори на правителството само за .   ", "date": "2019.01.16", "title": "От ВМРО ще представят концепция за гетоизацията, но общините ще мислят как да я изпълнят"}
{"url": "https://www.actualno.com/curious/zashto-da-imate-vtori-chift-ochila-za-vsjaka-situacija-news_716554.html", "text": "  Животът е динамичен и неповторим. Живеем на високи обороти и всеки миг за нас е единствен. За да не пропуснете момента, винаги препоръчваме да притежавате втори чифт очила, като резерва или за специфични дейности. Така ще имате по-остро и адаптирано към конкретната ситуация зрение.      И това не е лукс, а по-скоро много умен ход.\r\nКогато очилата за вас са необходимост и не можете да извършвате ежедневните си занимания без тях, наличието на втори чифт е задължително, за да не се чувствате безпомощни. Те ще са вашето спасение в екстремните ситуации, когато загубите или счупите основните си очила. среда също предполага подходящи очила, съобразени с обхвата на виждане и зрителната ви острота. Точните стъкла ще ви помогнат да се концентрирате, като направят зрението ви по-контрастно и спокойно.   Бъдете отговорни и към себе си, и всички участници в движението, . Качествените очила с поляризация ще премахнат вредните отблясъци и ще ви осигурят контрастно зрение, дори при ярко слънце.\r\nНека не пропускаме и модата – нов модел диоптрични очила ще промени осезаемо вашето излъчване и ще ви придаде по-професионален или по-фриволен външен вид. Категорични сме, че очилата трябва да са начело на всеки шопинг списък, защото няма друг аксесоар, който така забележимо да променя визията. Ако следвате тенденциите и искате да впечатлявате със стила си, съветваме ви да заложите на няколко .     Очилата вече не са проблем, дори когато спортувате. Много производители на спортни продукти предлагат очила с аеродинамична форма, които прилягат плътно на лицето и ви позволяват спокойно – било то на открито или в затворени пространства. Всеки опитен спортист знае колко са важни качествените очила, които освен филтър за УВ защита трябва и да са снабдени с покритие против изпотяване и надраскване, задължително с нечупливи стъкла, а понякога дори с вентилация. Задължителни са резервните очила и . Това може да бъде особено полезно, когато пътувате или сте на почивка. Лещите лесно се губят, а ако не виждате без тях, почивката не е така забавна, както изглежда по филмите. Особено когато намирането на идентични лещи е невъзможно. Не забравяйте, че очите се нуждаят от почивка и е желателно периодично лещите да се заместват с очила, което се отразява релаксиращо и намалява умората и главоболието.    ", "date": "2019.01.16", "title": "Защо да имате втори чифт очила за всяка ситуация"}
{"url": "https://www.actualno.com/asia/eksplozija-v-manbidj-ubi-5-amerikanski-voenni-news_716553.html", "text": "  Най-малко 5 американски войници бяха убити при експлозия в сирийския Манбидж. Тази информация бе съобщена от турския вестник \"Ени Шафак\", цитирайки собствени източници.     Отбелязва се, че експлозия е избухнала в центъра на Манбидж в ресторант „Qasr al-Umar“, в който по време на инцидента може би е имало поне 15 американски военни.   Публикацията съобщава също за пристигането на мястото на хеликоптер на американските въоръжени сили, който евакуирал пострадалите.\r\nПо-рано в сряда Ал Джазира съобщи за смъртта на 9 души при експлозия в Манбидж. Според катарския телевизионен канал още 20 души са били ранени.  ", "date": "2019.01.16", "title": "Експлозия в Манбидж уби 5 американски военни "}
{"url": "https://www.actualno.com/dobrich/obshtinski-syvetnici-ot-dobrich-iskat-ostavka-na-svoja-predsedatel-news_716525.html", "text": "  Искането си за на Общинския съвет в Добрич обявиха на пресконференция съветници от БСП, ДПС, Атака, Реформаторския блок и АБВ. Темата на заседанието отново е за довършване на започналия преди повече от три десетилетия “, след като подобно предложение беше отхвърлено на извънредната сесия във вторник от съветниците от ГЕРБ, ВМРО и НФСБ, които гласуваха „въздържал се“. Сега са променени параметрите на кредите – от 2,5 млн. лв. той вече е до 2 млн. лв., а срокът на погасяване от 6 години вече се предлага да е 10-годишен. Посочената дата на сесията е 22 януари, но за целта е необходимо да се съберат подписите на .     Освен това от БСП настояват за Иво Пенчев. Арх. Емилия Добрева мотивира искането по следния начин: „Въпрос на морален жест е председателят на Общинския съвет да си подаде оставката. Той се присъедини към подписката за провеждане на предишната извънредна сесия за довършване на блок „Добрич“ и дори внесе свои предложения за оправяне на инфраструктурата около сградата. Но в крайна сметка не гласува. Партийната отговорност надделя над разума“. Арх. Добрева заяви, че свалят доверието си от Пенчев и ако той не го направи лично, тя ще внесе искането за оставката му в залата.\r\nСъветниците от другите политически сили за оставката. Единствено Михаел Игнатов от Реформаторския блок обяви личната си позиция, че ще подкрепи това предложение. Мотивът на Игнатов е, че Пенчев „ “, затова председателят трябва да е юрист. Сесията може да бъде водена от законно избрания заместник-председател.  \r\nНа извънредното заседание вчера предложението на кмета Йордан Йорданов за теглене на дългосрочен кредит до 2,5 млн. лв. за довършване на блок „Добрич“ не беше прието. Опонентите развиха идеята сградата да се довърши със собствени средства, . По-късно от името на съветниците от ГЕРБ беше разпратено становище до медиите, в което се казва: „Довършването на жилищен блок „Добрич“ трябва да стартира част по-скоро, за да може в най-кратки срокове обезщетените там собственици да получат своите жилища, за които чакат вече 33 години“.  И още: „Общинските съветници от ГЕРБ винаги сме подкрепяли финансирането на такива мероприятия да е със собствени средства. И ще продължаваме да настояваме това да е първа опция“. потърси позицията на кмета Йордан Йорданов за исканата извънредна сесия.     Сега разбирам, че част от общинските съветници искат да свикват извънредна сесия. Общинският съвет е институция, която по всяко време може да свика извънредна сесия с 14 подписа, според правилника. Ние сме готови, независимо колко извънредни сесии има, независимо по какъв въпрос, да отреагираме с нужната информация. Разбира се, трябва поне ден-два преди свикването на такава сесия да се каже какво точно се изисква от нас като документооборот, като допълнителна информация и всичко онова, което можем да представим. Ние и преди говорихме до 2,5 млн. лв. Може би на първо четене пак ще ни устройва, тъй като след оценка на собствеността виждаме, че има достатъчно резерв, който общината може да прехвърли като собственост и да покрие крайното завършване на сградата. Тези цифри ги нямахме преди събота, затова оценителката работи много аткивно и обемът от информация е изключително голям. Вече знаем, че 2 млн. лв. плюс собственост също би било работещо. Но не мога да кажа какво би излязло след анализа на конкретните цифри. Предстои да видим каква информация ще бъде изискана. Ние сме готови да откликнем.", "date": "2019.01.16", "title": "Общински съветници от Добрич искат оставка на своя председател"}
{"url": "https://www.actualno.com/burgas/ekoaleja-shte-svyrzva-aheloj-i-pomorie-news_716534.html", "text": "  „През 2019 г. ще направим нужното, за да превърнем Ахелой в едно още по-добро място за почивка. Ще бъде извършен основен ремонт на три основи улици в Ахелой. Одобрен е проект за изграждане на екоалея, разположена между морския бряг и Поморийското солено езеро, която да свърже Ахелой с Поморие. Планирано е изграждане на буни за защита на брега. Проектът, който освен буни, включва и изграждане на пристан, вече е внесен в регионалното министерство и очаква одобрение за финансиране“.     Това заяви кметът на Поморие Иван Алексиев. Канализацията на Ахелой е друг важен проблем, който трябва да се реши тази година. Освен от екологична гледна точка, този проект е добър и за туристическото развитие на града, защото в тази сфера работят над 500 човека, а легловата база е с капацитет за над 1000 човека.  \r\nЩе бъде извършен основен ремонт и на три основи улици в Ахелой. Одобрен е проект за изграждане на екоалея, разположена между морския бряг и Поморийското солено езеро, която да свърже Ахелой с Поморие.   “Полагаме много усилия да променим Ахелой, но основното беше да се изведе трафика от града. И в тази насока нещата се се случват“, допълни Алексиев.", "date": "2019.01.16", "title": "Екоалея ще свързва Ахелой и Поморие"}
{"url": "https://www.actualno.com/society/bereanu-dobre-che-heopsovata-piramida-ne-e-v-bylgarija-biznesmenite-shtjaha-da-ja-izravnjat-s-bager-news_716540.html", "text": "  Журналистът Владо Береану лаконично коментира с разораните дюни в \"Смокиня\". Ето какво той:     \"Добре, че Хеопсовата пирамида не е в България, иначе щеше да се намери бизнесмен, който да я изравни с багер, щото му пречи на гледката.\r\nА таз пущина яко пречи на панорамата, ако имаш каравана зад нея....\"", "date": "2019.01.16", "title": "Береану: Добре, че Хеопсовата пирамида не е в България - бизнесмените щяха да я изравнят с багер"}
{"url": "https://www.actualno.com/travel/strasburg-pytuvane-do-nastojashteto-news_716566.html", "text": "   Едновременно древен и модерен, старинен и красив, Страсбург е несъмнено задължително място за туризъм, ако се намирате във Франция. Тук на всяка крачка ще срещнете различни малки и големи очарования, а в лицето на местните хора - ще получите упътвания и вежливост, ако не знаете къде отивате.      Цялата централна част на града, заобиколена от река Ил, е под закрилата на ЮНЕСКО. Буквално на една ръка разстояние от симпатичните малки заведения са институциите на Европейския съюз, а неповторимият стил на сградите, в които се вплитат различни архитектурни форми от епохите, ще ви помогне да се потопите в неподражаема атмосфера. В исторически план градът е преживял наистина много. В добавка към това централното географско положение на Страсбург играе съществена роля в определянето му за седалище на някои от най-важните институции на Европейския съюз. Тук се намира Европейският парламент, Съветът на Европа, Съдът за човешките права, както и Европейският омбудсман. Сесииите от Парламентарната асамблея на Съвета на Европа също се провеждат в Страсбург.   Като център на областта Елзас (Алзас), градът е изключително силно повлиян както от най-добрите френски, така и немски традиции. Тук ще чуете много от жителите да говорят на елзаски, който всъщност е диалект на немския език, но с немалко френски заемки. По официални данни населението достига до 250 000 души, но предвид, че в Страсбург има много млади хора от всички страни по света заради университетския център, броят на живеещите е възможно да е и по-голям. Като не броим туристите, разбира се.    Страсбург е разположен на левия бряг на река Рейн. С други думи - на границата с Германия. Историята на този необикновен град започва далеч назад във времето. Интересно е, че през 842 г. тук са произнесени знаменитите Страсбургски клетви – договор между Шарл Плешиви и Лудвиг Немски срещу брат им Лотар. Това споразумение на практика очертава политическите граници на Западна Европа за векове напред. По-малко от век по-късно, през 925 г., Страсбург влиза в състава на Свещената римска империя. Повече от 1000 г. след тези събития градът непрекъснато сменя принадлежността си. Времената са бурни - и в религиозно, и в политическо, и в икономическо отношение. Страсбург се превръща в люлката на едно от най-влиятелните течения в Европа - хуманизма. По-късно градът се утвърждава и като особено значим център за мощното религиозно движение на Реформацията. Именно в Страсбург се ражда една велика идея, променила живота ни - Гутенберг разработва концепцията си за печатарската преса. Градът непрекъснато е разменна монета между Франция и Германия. Ту част от едната, ту част от другата държава, Страсбург успява да извлече най-доброто от културните традиции на двата народа. За да остане завинаги във Франция в най-ново време.   Забележителната катедрала \"Света Богородица\", 18-метровият астрономически часовник, кварталът \"Малката Венеция\" и площад \"Клебер\" са само начални дестинации в списъка от местата, които задължително трябва да посетите, когато пристигнете в Страсбург. Неповторимата атмосфера на малките и скътани улички, величието на готическия стил и семплите традиции в характерните френски къщички покрай реката ще ви накарат да се почувствате като герои от приказка. Със своите 580 км велоалеи, Страсбург е първият велоград във Франция. Тук е изградена и най-дългата трамвайна мрежа в страната. Разходката с влаковете през града е като пътуване от миналото към настоящето,  в което всеки може да открие по нещо за себе си. ", "date": "2019.01.16", "title": "Страсбург - пътуване до настоящето"}
{"url": "https://www.actualno.com/business/narodnoto-sybranie-othvyrli-zakon-na-bsp-sreshtu-dvojnija-standart-pri-hranite-news_716462.html", "text": "  Парламентът отхвърли на БСП срещу . \"За\" промените в Закона за храните гласуваха на първо четене 95 народни представители, \"против\" - 15 и \"въздържали се\" - 89.     \"Вие все пак искате българските граждани да ядат различна храна от тази,  която ядат европейците\", коментира зам.-председателят на БСП Драгомир Стойнев и поиска прегласуване. При прегласуването 102  народни представители подкрепиха предложението на БСП, 23 се въздържаха,  а 81 гласуваха \"против\", с което то отново не бе прието.   Според червените целта на законопроекта е да се гарантира идентичност на предлаганите продукти както по отношение на качеството, така и по отношение на състава. БСП предложи .\r\nОт опозицията предложиха глоба за тези, които търгуват или внасят в страната храни, които нямат подобен сертификат. При първо нарушение БСП иска глобата да е в размер на 10 000 до 20 000 лв., а при повторно в рамките на 40 000 до 50 000 лв.  Паралелно с това, БСП иска производителите на храни на българска територия, които произвеждат храни от една и съща марка, която се произвежда и на територията на други държави, ще бъдат длъжни да произвеждат храната съгласно техническата документация на храната, чиято марка е регистрирана първа. Ако марката е регистрирана първо в България, няма да има нужда от сертификат.    Мерки срещу двойните стандарти могат да се вземат, апелът ни към управляващите е да подкрепят предложенията ни в Закона за храните. Това заяви народният представител от ПГ на „БСП за България“ проф. Светла Бъчварова по време на дебатите.    \"Повече от една година Европейската комисия установи по безспорен начин, че съществува двоен стандарт при храните. През това време отново от ЕК се дадоха препоръки в най-общ смисъл. Година и половина, констатирани сериозни нарушения и без да се вземат мерки, е сериозна критика и към изпълнителната власт, че няма предложения и към законодателната, защото мерки могат да се вземат, колкото и трудни да бъдат те в общото европейско семейство\", каза още проф. Бъчварова и поясни, че те могат да бъдат началото на един по-сериозен контрол по отношение на храните. \"Най-често проблемът е в използването на съставките на храните, които се подменят особено в страните от Източна Европа\", каза още проф. Бъчварова.\r\nПромените в Закона за храните на БСП са начало на дългосрочния процес срещу двойния стандарт, заяви Бюрхан Абазов от ДПС. Той обаче посочи, че - например, вменяването на задължение държавни органи на други страни да издават сертификат за идентичност, което без европейска директива на практика е много трудно, както и глобите за нарушение да са процент от оборота на нарушителя, а не твърда сума. Отделно .\r\nЗа финал, след гласуването, бившият земеделски министър Десислава Танева беше категорична - има гласуван на първо четене нов Закон за храните, пратен е за нотификация на ЕК, скоро се очаква отговор и ако този закон не отговаря на очакванията на БСП, то те ще могат да внесат корекции с него специално за двойния стандарт при храните.   ", "date": "2019.01.16", "title": "Народното събрание отхвърли закон на БСП срещу двойния стандарт при храните"}
{"url": "https://www.actualno.com/politics/i-prezidentskoto-veto-ne-otkaza-deputatite-da-promenjat-npk-shte-mogat-da-ni-otkazvat-obajdane-pri-arest-news_716568.html", "text": "  Народното събрание преодоля президентското вето върху промените в Наказателния кодекс и повторно гласува спорните текстове, даващи възможност за на уведомяването при арест. Остава и възможността задържани за техните родители в срок до 24 часа при арест и преценка на прокуратурата и съда.     Текстовете бяха повторно приети с гласовете на 137 народни представители, а 43 гласуваха „против“. Подкрепа за мотивите на президентското вето дойде единствено от парламентарната група на БСП.   Преди това ветото бе отхвърлено и от , като не се съобрази и с препоръките на експерта по конституционно право проф. Емилия Друмева.\r\nРешение за отказ на правото на обаждане се взема от прокурора на досъдебното производство, който се произнася с мотивирано постановление. Постановлението подлежи на обжалване от обвиняемия или от неговия защитник пред съответния първоинстанционен съд. При съдебно позволение или ако няма обжалване пред съда, прокурорът ще има право да не позволи осъществяването на всяко обаждане, за което има основание, че може да бъде до евентуален съучастник.  Този текст развързва ръцете за репресия. Защото това означава, че задържан може да иска да се обади на майка си, на приятел, на жената или мъжа, с който живее, и да му бъде отказано. Текстът категорично дава възможност на органите на досъдебното производство да откажат на задържаните контакт с всеки, посочен от тях. Не е конкретизирано и колко пъти може да има такъв отказ и за колко души. Освен това отказът може да се аргументира с понятия като \"неотложна необходимост\".\r\n\"Текстовете представят българите като граждани второ качество\", алармира червеният депутат Димитър Стоянов на ниво комисия. \"Когато задържаното лице е чужденец, веднага се уведомяват съответните консулски служби, но ако е българин не се уведомят неговите родители, а те биха могли да му осигурят качествен адвокат, поясни депутатът. Според него 48-часовото задържане, респeктивно 24-часовото за непълнолетните, говори за неспособността на правоохранителните органи да се справят с качественото разкриване на престъпления. Това е срок, в който да се преодолее защитата на задържания, за да си признае\", заподозря Стоянов. Той е категоричен, че текстовете нарушават човешките права. \"Никой не може да даде гаранции какво ще се случи със задържания в тези 48 или 24 часа\", изтъкна още Стоянов.   „Конституцията вменява на родителите да се грижат за децата си до тяхното пълнолетие и задължава държавата да ги подпомага“, написа в по отношение на разпоредбата. В тях президентът изрази подкрепа за усилията и мерките в борбата срещу тероризма, организираната престъпност и други форми на усложнена престъпна дейност като уместни и оправдани, но не е съгласен с подхода на законодателя.    Според президента, без да е очертан кръгът на лицата и на конкретните престъпления, за които може да се отлага уведомяването, се открива възможност за непропорционално засягане на права и се създава риск изключението да се превърне в правило.\r\nВетото върху промените в Закона за изменение и допълнение на Наказателния кодекс е дванадесетото за президента, като до момента парламентът е подкрепил само едно от тях - върху Закона за приватизация и следприватизационен контрол.", "date": "2019.01.16", "title": "И президентското вето не отказа депутатите да променят НПК, ще могат да ни отказват обаждане при арест"}
{"url": "https://www.actualno.com/balkani/grycki-vicepremier-aleksis-cipras-shte-specheli-vota-na-doverie-news_716569.html", "text": "  Алексис Ципрас ще спечели вота на доверие, заяви вицепремиерът Янис Драгасакис часове преди гласуването, като също така той е убеден, че и договорът от Преспа ще спечели необходимото мнозинство, предава Reuters, цитирани от \"Фокус\".     Вицепремиерът на Гърция заяви, че правителството ще стане по-силно, след като спечели вота на доверие по-късно в сряда и ще може да осигури подкрепата на парламента за споразумение за прекратяване на спора за името на Македония (Бивша югославска република Македония (БЮРМ)в материала).\r\nГръцките противници на споразумението твърдят, че новото име на БЮРМ - „Република Северна Македония“ - постигнато след десетилетия на спорове между Атина и Скопие, представлява опит за присвояване на гръцката идентичност. Македония е името на най-големия северен регион на Гърция.   Ципрас заяви, че ако спечели гласуването с абсолютно мнозинство от 151 в 300-местния парламент, той ще внесе така Договора от Преспа в Парламента за одобрение този месец. Ако загуби вота на доверие обаче, гръцкият премиер ще насрочи парламентарни избори незабавно.  Предсрочните избори могат да забавят изпълнението на реформите, приватизацията и усилията на Гърция да се върне на пазарите на облигации. Партията на Ципрас изостава с до 12 пункта зад основната консервативна партия \"Нова Демокрация\", която се противопоставя на сделката.\r\nДрагасакис заяви, че спечелването на двете гласувания (вота на доверие и ратификацията на Договора от Преспа ще възстанови политическата стабилност в страната и ще позволи на Гърция да се върне на пазарите на облигации, когато настъпи времето.\r\nВъз основа на конституцията на страната, Ципрас трябва само да осигури половината от присъстващите по време на гласуването и най-малко 120 гласа от 300 дома, за да спечели. Но той се надява да получи 151 гласа и да има абсолютно парламентарно мнозинство.    ", "date": "2019.01.16", "title": "Гръцки вицепремиер: Алексис Ципрас ще спечели вота на доверие"}
{"url": "https://www.actualno.com/politics/zaharieva-glasuvaneto-v-britanskija-parlament-po-brexit-e-losho-news_716571.html", "text": "  Гласуването в Британския парламент по Brexit е лошо, но не неочаквано. Това каза вицепремиерът и министър на външните работи Екатерина Захариева пред журналисти, предаде репортер на \"Фокус\". \"С огромна разлика депутатите в британския парламент отхвърлиха постигнатото до момента споразумение. Какви са възможностите? Знаете, че днес предстои в британския парламент гледане на вота на недоверие на правителството. В случай, че той не бъде уважен до понеделник британският кабинет трябва да представи план Б по това как ще се развива Brexit. Така или иначе часовникът тиктака\", посочи българският външен министър.     Тя заяви, че много пъти е предупреждавала, че няма време. \"Остават съвсем малко седмици до критичната дата 29 март\", каза Захариева по отношение на срока за излизане на Великобритания от ЕС. \"Знаете, че преди месец премиерът Мей отложи гласуването в британския парламент с цел да се опита да постигне повече гаранции, че няма да се активизира така наречената предпазна клауза. В случай, че в преходния период не се постигне трайно споразумение за бъдещите отношения, няма да се активизира тази клауза\", обясни министър Захариева. По думите ѝ тя се отнася до желанието за липса на твърда граница между Ирландия и Северна Ирландия.   ", "date": "2019.01.16", "title": "Захариева: Гласуването в британския парламент по Brexit е лошо"}
{"url": "https://www.actualno.com/interview/kmetyt-na-bansko-za-pirin-reshenieto-na-vas-e-da-blokira-absolutno-vsichko-news_716562.html", "text": "   Днес, 16 януари, Върховният административен съд (ВАС) относно приетите преди малко над година в Плана за управление на Национален парк \"Пирин\". Съдът реши, че промените са недопустими.       Когато правителството взе решението, основният лайтмотив беше, че с промените ще може да се построи втори лифт на Банско, макар че природозащитници бяха категорични, че всъщност се отваря и вратичка за по-масово строителство на защитена територия. Какво ще стане сега - разговаря с кмета на Банско г-н Георги Иконономов.  Естествено, с неприятно чувство, но след като съдът така е решил, че не трябва да се развива ски спорта и ски туризма, ние ще се съобразим с това негово решение. Какво мога да кажа повече?   Не мога да кажа. Все пак общината има малък дял в дружеството, решаващата роля си е на основния собственик. Предполагам, че ще се съберем и ще коментираме ситуацията след решението.     Съвети не мога да давам. За какви инвестиции въобще може да говорим?! Вие ме питате за инвестиции при положение, че се забранява строителство! Какви инвестиции да правят?! Решението на Върховния съд е да блокира абсолютно всичко! С него се казва: \"В планината не може да строите спортни съоръжения. Точка\". Оттук-насетне ще изчакаме тези лифтове да остареят, да станат като тези, които са на Витоша, на 50-60 години. И това е. Не допускам някой да се бърка на Върховния административен съд при такива важни решения. Не ми се иска да го допускам. Не знам. По всяка вероятност не. Потвърждават решението на тричленния състав. Вие ме питате за коментар на решението, аз казвам: \"Ще се съобразим с него. Точка\". И това решение е не само за Банско, а за цялата страна.\r\nНеслучайно от години време аз апелирам във всички мои интервюта - изобщо не е въпросът във втората кабинка, в Плана за управление и неговото изменение. Въпросът е в това иска ли държавата да развива ски спорта, или не. Не в Банско, а в цялата държава. Ако иска, трябваше да се промени Законът за защитените територии така, че да бъде категоричен. Не няколко състава в годините назад да имат едно тълкуване на член 21 от този закон, а този състав да има коренно противоположно тълкуване. Което означава, че самият закон не е ясен и категоричен. Толкова ли е трудно да се напише: \"Разрешава се строителството на спортни и туристически съоръжения\" или \"Забранява се строителството на спортни и туристически съоръжения\"?! Щеше да е лесно за всички. Нямаше да се занимаваме с тълкувания, с обжалвания години наред. Това е в основата. Уж всички се хвалим, че ски туризмът е на второ място след летния. Тогава защо законовата база не е направена така, че да го улесни, а не да го спира!? Все това повтарям, но не се случва.    Нищо не мисля в момента. В крайна сметка да се бориш за нещо добро за региона - колко време трябва да се бориш?! Защо?! След като не се осъзнава, явно не се възприема, че е добро. Явно пък не е добро. Тогава спираме. Да си стои както е, каквото е направено - направено. И ще мислим за алтернативи. Вижте, решението е излязло преди половин час, Вие искате да знам вече какво ще правим. Ще мислим. Има летен сезон, не по-лош от зимния. Ще гледаме да развиваме него. И това съм посъветвал всички инвеститори в Банско още преди доста време: \"Инвестирайте в лятото! Там поне няма кой да ви се бърка. Няма зелени, пембени, няма обжалвания, няма върховни съдилища\". Има алтернативи, не е станало кой знае какво. Животът продължава и без втора кабинка и без разширение на ски зоната.   \r\nСлучват се и хубави неща, не може без лошите. Продължаваме напред. Нищо фатално не е станало. Затова преди 7-8 години сме започнали да развиваме Банско като летен курорт. Все повече набира сила и така ще продължим.  ", "date": "2019.01.16", "title": "Кметът на Банско за Пирин: Решението на ВАС е да блокира абсолютно всичко!"}
{"url": "https://www.actualno.com/healthy/nzok-shte-reimbursira-lechenieto-na-pacienti-sys-spinalna-muskulna-atrofija-news_716575.html", "text": "  Заболяването (СМА) вече е вслючено в списъка на редките заболявания. Това стана факт със заповед на министъра на здравеопазването Кирил Ананиев от 10.01.2019 г. Министерството е изпратило писмо до Националната здравноосигурителна каса да реимбурсира лечението на заболяването. За да стане това факт, предстои медикаментът Nusinersen да премине през оценка на здравните технологии и да бъде включен в Позитивния лекарствен списък.     Министър Ананиев днес запозна родители на деца със с последните действия, които министерството е предприело по отношение лечението на това заболяване. В момента водещи български лекари са на обучение в Испания как да провеждат лечението на СМА с Nusinersen. Очакванията са до края на месец февруари и в България да стане възможно практическото прилагане на лекарствения продукт.   По отношение на 9 годишния Стефан Радойчев, страдащ от спинална мускулна атрофия, министър Ананиев съобщи, че Център днес е превел необходимите средства на болницата в Румъния, за да бъдат поставени първите 4 инжекции на детето. Съгласно договореното, Стефан заминава на 22 януари за поставяне на първата инжекция „Спинраза“.\r\nМинистър Ананиев и родителите на деца с мускулна атрофия се уточниха за последващи срещи, за да следят изпълнението на процедурите по реимбурсирането на лекарствения продукт и прилагането на медикамента в България.  ", "date": "2019.01.16", "title": "НЗОК ще реимбурсира лечението на пациенти със спинална мускулна атрофия"}
{"url": "https://www.actualno.com/blagoevgrad/bansko-otnovo-shte-byde-chast-ot-svetovnija-den-na-snega-news_716574.html", "text": "  На 20 януари Банско отново ще бъде част от Световния ден на снега. Празникът събира любителите на планината, снега и зимните спортове в целия свят, а първият планински курорт в България ще се включи в него с много забавления за цялото семейство.     Надуваем замък, топли напитки, музика и лакомства очакват гостите на Бъндеришка поляна. Дневните карти за лифтовете в Банско за всички деца до 12-годишна възраст ще струват само един лев.  Събитието е част от кампанията на Международната Ски Асоциация, наречена „Доведете децата при снега”. Отбелязва се в много точки на света като годишен фестивал на снега за деца и техните семейства.   ", "date": "2019.01.16", "title": "Банско отново ще бъде част от Световния ден на снега"}
{"url": "https://www.actualno.com/crime/prokuraturata-se-zae-s-otkrivaneto-na-evropejskata-stolica-na-kulturata-news_716545.html", "text": "  Окръжна прокуратура - Пловдив се самосезира от множество публикации и коментари в различни медии, свързани с изразходването на средствата за церемонията по откриването на Европейска столица на културата на 12 януари.     От институцията съобщават, че е възложена проверка на сектор \"Икономическа полиция\" при ОД на МВР. Резултатите трябва да са готови до 30 дни.   Припомняме, че едно от най-популярните мнения за откриването беше на шоумена Слави Трифонов. в официалния си профил във Facebook, че сцената за откриването, с която Пловдив впечатли, струва 681 хил. лева, а не 2 млн. лева, колкото платила Пловдивска община. Последва и от общината, като в него беше написано, че цената на сцената с прилежащите ѝ подиуми e 219 053 лева без ДДС, а цялостното техническо обезпечаване на спектакъла, което включва озвучаване, осветление, видео оборудване, екип, е с общ бюджет 880 124 лева без ДДС. общинските твърдения да бъдат подкрепени с фактури!\r\nСпектакълът по се състоя на 12 януари вечерта и продължи 1 час. Сцената имаше капацитет да побере едновременно 1500 участници, а пространството на двата булеварда – \"Цар Борис III Обединител\" и \"Мария Луиза\", се превърна в място за празненство. Заради издигането на сцената движението по двата булеварда беше спряно за доста време, което предизвика недоволството на пловдивчани. Кметът Иван Тотев обаче беше категоричен, че \" \", защото нещата са добре организирани и всякакви неуредици ще се забравят предвид много положителните емоции.  Посланията на Европейската столица на културата за тази година са \"Разнообразие\" и \"Ние сме всички цветове\", като те са обединени под мотото \"Заедно\".", "date": "2019.01.16", "title": "Прокуратурата се зае с откриването на Европейската столица на културата"}
{"url": "https://www.actualno.com/europe/merkel-syjaljavam-che-velikobritanija-othvyrli-sporazumenieto-na-mej-news_716605.html", "text": "  Все още има време за преговори между ЕС и Великобритания по излизането й от блока, заяви германската канцлерка Ангела Меркел, предаде Асошиейтед прес.     Меркел каза, че съжалява за решението на британските депутати да отхвърлят споразумението за Брекзит, което премиерът Тереза Мей договори с ЕС.   \"Разбира се, ще направим всичко за намиране на организирано решение, но сме подготвени и ако няма такова решение\", каза тя.\r\n\"Все още имаме време да преговаряме, но сега чакаме да видим какво ще предложи британският премиер\", добави Меркел.  ", "date": "2019.01.16", "title": "Меркел: Съжалявам, че Великобритания отхвърли споразумението на Мей"}
{"url": "https://www.actualno.com/tips/rubrika-za-futbolni-prognozi-sigurnite-predlojenija-ot-sveta-na-futbola-news_716608.html", "text": "  След като стартирахме секцията \" \", време е да ви представим и рубриките, с които се надяваме да помогнем на любителите на футболните залози да бъдат успешни в сайтове като , където има хиляди предложения на дневна база от света на и останалите популярни спортове в световен мащаб.     Една от рубриките, които ще се стараем да има минимални пропуски, е \"сигурни \". Ще я публикуваме между 4 и 7 пъти на седмична база, като честотата ще е по-ниска, когато дойде време за мачове на националните отбори през сезона.   Предложенията ще са между 3 и 6 на дневна база, а коефициентите - между 1.30 и 1.60. Целта е следната - да задържим 70% или повече успеваемост в прогнозите, за да може всеки месец да сме в графа \"печалби\", а не в графа \"губещи\".   Във всяка статия ще има и статистика за успеваемостта на екипа, който поддържа секцията. Ще предлагаме различни комбинации между сигурните ни предложения, като ще водим статистика както за общия брой познати срещи от всички , така и общия брой успешни колонки спрямо всичките ни предложения.\r\nПървото издание на \"Сигурни прогнози\" ще публикуваме този петък, така че следете секция \"Прогнози\", за да не изпуснете предложенията ни.   ", "date": "2019.01.16", "title": "Рубрика за футболни прогнози: Сигурните предложения от света на футбола"}
{"url": "https://www.actualno.com/bgfootball/svetovna-medija-slavisha-stojanovich-napuska-levski-poema-latvija-news_716577.html", "text": "  Треньорската сага около няма край, въпреки че от клуба няколко пъти опитаха да прекратят каквито и да било спекулации. Последната информация обаче идва от Reuters, а тя е, че Славиша Стоянович ще бъде официално представен за национален селекционер на Латвия на 1 март, позовавайки се на източници близки до случващото се.     Според информацията Стоянович се е съгласил да поеме отбора за три години. Той ще замени на поста Миксу Паателайнен, чийто договор изтече в края на миналата година. Латвия е в група \"G\" в квалификациите за Евро 2020, а първият й двубой е срещу Македония на 21 март.    Не се посочва дали Славиша Стоянович ще остане в Левски поне до лятото, докогато е договорът му, или от латвийската федерация ще заплатят някаква неустойка на Левски, за да го вземат. Самият наставник в последните си интервюта заяви, че със сигурност остава поне до юни месец в тима, като сам сподели, че е имал няколко оферти, включително и от клубове, но не назова техните имена.   ", "date": "2019.01.16", "title": "Световна медия: Славиша Стоянович напуска Левски, поема Латвия"}
{"url": "https://www.actualno.com/america/arestuvaha-iranska-jurnalistka-v-sasht-news_716609.html", "text": "  Ръководителят на иранската телевизия Прес ТВ, предаваща на английски език заяви, че нейна журналистка и синът й са били задържани в Съединените щати по неизвестни обвинения.     Родената в САЩ Марзие Хашеми е била арестувана при пристигането си на международното летище Сейнт Луис Ламберт в неделя, според семейството и приятелите й, цитирани от БГНЕС.   \"Както знаем, САЩ, особено по отношение на борбата с тероризма, могат да арестуват всеки без обвинения и да го задържат със седмици. Ние смятаме, че съдебните действия не биха били ефективни за нейното освобождаване\", заяви Пайман Джабали, ръководител на телевизията.\r\n\"Призоваваме САЩ да разяснят обвиненията срещу нея\", каза той. \"Това е скандално за така наречената американска демокрация.\"  Според Джабали Хашеми може би е нарочена заради нейните документални филми за американската дейност в Близкия изток, ислямофобията и други теми.\r\nТелевизионният служител каза, че Хашеми - мюсюлманка, променила името си от Мелани Франклин, е била на посещение на „болния си брат и други членове на семейството“.   Джабали сподели, че всичко, което й е предлагано за храна до момента, е свинско месо, забранено от религията на мюсюлманите.    Той каза, че синът й, Реза Хашеми, също е бил арестуван, но няма да бъде задържан докато очаква процеса, по който не са уточнени обвиненията.", "date": "2019.01.16", "title": "Арестуваха иранска журналистка в САЩ"}
{"url": "https://www.actualno.com/plovdiv/zadyrjaha-v-plovdiv-sypruzi-za-izmama-s-evrosredstva-news_716591.html", "text": "  Мъж на 50 години и жена на 45 са задържани в Пловдив по обвинения за измама със средства от еврофондове в особено големи размери и пране на пари. Става дума за съпрузи, които са действали в периода от 12 октомври 2017 година до сега на територията на Пловдив, Сливен, Свиленград, Раковски, Велинград, Котел, Харманли.     В съучастие те са предоставили неверни сведения пред Бюрата по труда в тези градове и в Агенцията по заетостта в София, за да получат средства от еврофондове по програмни схеми \"Работа\" и \"Обучение и заетост\" чрез ОП \"Развитие на човешките ресуси 2014-2020\", като са получили почти 100 000 лв. В условията на продължавано престъпление те са изтеглили тези пари от банкови сметки с титуляри 101 лица чрез използване на банковите им карти.   В резултат на предприетите от Икономическа полиция - Пловдив и Окръжна прокуратура - Пловдив действия, е било предотвратено неправомерното усвояване на европейски средства в размер на над 600 000 лв. Обвиняемите са задържани за срок от 72 часа, предстои съдът да определи мярка за неотклонение. За по- тежкото обвинение предвидените от закона наказания са лишаване от свобода от 5 до 15 години и глоба от 10 000 до 30 000 лв.", "date": "2019.01.16", "title": "Задържаха в Пловдив съпрузи за измама с евросредства"}
{"url": "https://www.actualno.com/pazardjik/gripna-epidemija-i-za-oblast-pazardjik-news_716580.html", "text": "  След проведено заседание на Оперативния щаб за борба с грипа и острите респираторни заболявания в Пазарджик бе взето решение да се обяви грипна епидемия на територията на областта, считано от утре – 17 януари. Това каза областният управител Стефан Мирев, съобщи \"Нова телевизия\".     По думите му има рязко увеличаване на броя на заболелите в региона. „Тъй като процентът на отсъстващите ученици е 18%, няма да се обявява грипна ваканция, но в петък – на 18 януари, от 10.30 часа ще бъде проведено ново заседание на Оперативния щаб, за да се прецени дали да бъде обявявана и грипна ваканция за учениците“, поясни Мирев.   Той допълни, че пик на заболеваемостта се очаква през следващата седмица. „Няма определен срок на грипната епидемия, когато заболеваемостта намалее, тя ще бъде отменена“, уточни областният управител на Пазарджик.", "date": "2019.01.16", "title": "Грипна епидемия и за област Пазарджик"}
{"url": "https://www.actualno.com/lovech/kmetyt-na-lukovit-obshtinata-e-finansovo-stabilna-vypreki-spornata-korekcija-ot-1-mln-leva-kojato-plashtame-news_716549.html", "text": "   Иван Грънчаров е кмет на от 2011 г. Преди това три мандата е бил общински съветник. Той е завършил висше образование по специалността „Мениджмънт на търговската дейност“ в Стопанска академия – Свищов, има и магистратура по „Икономика на търговията“. Преди да стане кмет е бил собственик на млекопреработвателни дружества, член на УС на Асоциацията на млекопреработвателите в България, председател на УС на ЛАК „Атлетик-90“ и председател на УС на ФК „Ботев“ – Луковит.       Ще бъдат доволни едва тогава, когато имаме много по-голям бюджет. Естествено, че един кмет ще е недоволен от това, с което разполага. Надявам се в следващите години бюджетът да се увеличи. Тогава и аз, и другите хора ще бъдем доволни. Оценяваме, че с решение на МС в края на годината ни бяха отпуснати 1,2 млн. лв. за асфалтиране на улици. Това е един полъх, защото от години не беше асфалтирана нито една улица в селата. Миналата година пак имахме един милион и с него асфалтирахме поне една-две улици в селата. Все пак е нещо. Не може да говорим, че от селата има приходи от данъци. Поне в 70% от селата, в 8 от 11 села парите от данък-сгради не стигат дори за уличното осветление.   Тя е отделно. Миналата година я увеличихме и изравнихме промилите със съседните общини. Така е, данъчната оценка на имотите е много ниска. Разходите са много повече за селата, защото разстоянията са по-големи, а депото се намира в Луковит. Винаги е било така - градът дотира селата, но ако питате хората там, ще кажат: \"Ние издържаме града\".     Да, но трябва да има някакво обучение по финансова култура още в училищата. Далеч назад във времето ни куца тази брънка. Винаги хората ще искат повече и ще са недоволни от това, което получават. Сигурно не е само в България, но при нас е фрапиращо, защото става въпрос за малко и крайно недостатъчно инвестиции. Да се надяваме това някога да се промени. Капиталовите разходи са незначителни. Няма смисъл да ги споменавам. А имаме наложена финансова корекция, която изплащаме във времето.    За изграждане на регионалното депо. В регионалната система за управление на отпадъците участваме пет общини, а ние сме наказани. Нашата община плаща разходи за останалите пет. Тази година се надяваме МФ да помогне по някакъв начин. Да, но това е огромна сума на фона на нашия бюджет. Около 1 000 000 лв. Субективна преценка. Те са прави за себе си, ние сме прави за себе си, но нямаше процедура, по която да жалим навремето. Но тогава нямахме право. Не. Според мен санкцията беше на общо основание - всички общини да бъдат ударени с по 5%, а в случая е още по-нечестно, защото се санкционира нашата община, а проектът е на пет общини. Вярно е, че ние сме възложители, но в крайна сметка за жителите на общината не е справедливо. Ние сме дали и земята за сметището - 8,650 декара, и никой нищо не е платил. И накрая имаме и корекция. Плащаме редовно суми по нея. И парадоксът е, че в един момент е по-добре да бъдем в несъстоятелност и да бъдем подпомогнати от финансовото министерство. А не да сме финансово стабилна община, а от това да страдат хората. Това е факт, от който страдат хората. Защото с тези един милион лева можеше да се направят инвестиции в селата и града. И най-странното е, че много общини имат натрупани големи задължения, а биват компенсирани от МФ. Тоест, финансово стабилните, които си плащат кредити и задължения, се оказват онеправдани. В момента работим по няколко проекта, които не са довършени. М. г. сменихме водопроводи в доста населени места. Това е процес, който е непрекъснат. Основно и само по селските райони. Всички проекти са трудни за управление. Нужен е сериозен административен капацитет. О, това беше отдавна, в предишния програмен период. В настоящия не сме допустими. Но най-лошото е, че няма да можем да довършим втория етап на водния цикъл в Луковит, тъй като нямаме консолидирана ВиК-асоциация за областта. Основното ВиК-дружество е в Ловеч, но има и едно общинско в Троян. А за да бъде одобрен проект по ОП \"Околна среда\", трябва да има консолидирано ВиК. Те бяха малко богопомазани, защото си изпълниха и първия, и втория етап на водния цикъл. Те нямат полза да се присъединят към общата ВиК-асоциация, респективно към ВиК - Ловеч. Ние направихме първия етап и голяма част от канализационната мрежа на града е изградена, изградихме и пречиствателна станция, но в Тетевен не е започнат и първият етап. Те са още по-прецакани. Вторият етап трябваше да е 25-30 милиона. Малка част остана от канализационната мрежа, основно водопроводите са за подмяна, а там загубите са огромни, авариите са огромни. Представете си, асфалтирана улица и в рамките на няколко месеца трябва да се копае наново. От това страдат и хората, и аз като кмет, и общинската администрация. Няма как да обясниш защо разкопаваш положен асфалт. Разберете, че става въпрос за много общини. Правителството ни помага отвреме-навреме, Министерството на регионалното развитие ни помага, но все пак не е само община Луковит, не е само Ловешка област. От тази гледна точка има разбиране от хората. А те са и в правото си да искат обновяването да стане на момента. Аз съм говорил с шефа на ВиК в Ловеч и той казва, че за дадени села е по-изгодно да закара туби с минерална вода, отколкото по тръбите, на фона на приходите. Винаги се изчислява социалната търпимост, а инвестициите, нужни на ВиК, са за милиарди в цялата държава. Иска ни се, но аз и тях ги разбирам. За себе си кметицата на Троян е права. Там консолидирането ще доведе до по-висока цена. Монетата има две страни. Хубаво им беше на Троян, когато използваха европейски средства за първи и втори етап на водния цикъл, а сега не е хубаво да се присъединят, защото ще им се вдигнат цените. И в крайна сметка потърпевши са останалите общини от областта. Да, но по-скоро това трябва да е национална политика, да има законодателство. Но както има правило, трябва да има и изключения. За съжаление обаче, за момента не е така. На фона на останалите нашата болница се справя, няма задължения. По-скоро проблем ще имаме с медицинския персонал, основно с лекарите. Те, като в цялата държава, не достигат. Това е най-големият проблем за в бъдеще. Поне последните 15 години управителят на болницата се справя доста добре. Има строга финансова дисциплина - за сметка на персонала, който е недоволен от заплатите си, но поне нямат задължения. Съществува, но за него е трудно, защото заплащането по клиничните пътеки е малко и за администрацията е проблем издръжката му. Общината не може да дотира болницата, тя е търговско дружество. И е сама. Реално пътят е готов. Остана асфалтирането, ще изчакаме да се оправи времето, но пътят е укрепен. 80 хиляди тона на година. Поне още 5 години ще има достатъчно място до запълване на първата клетка. Надявам се обаче да намалим отпадъците като направим сепарираща инсталация. Трябва да научим хората да отделят пластмаса, хартия, стъкло, метал. Не сме в графата за финансиране, ще го правим със средствата, отчислени към РИОСВ от петте общини. Тук става въпрос за пари и няма да е никак приятно да вдигаме такса смет заради недобросъвестните граждани. Установили сме, че над 50% са зелени и строителни отпадъци. Ако научим хората да ги отделят, ще падне наполовина депонираният отпадък. В близките 5-6 месеца ще изградим площадки за събиране на тези отпадъци с контейнери, за да не се изхвърлят в кошовете за битови отпадъци. Имаме компостираща инсталация, говорили сме с кметовете на другите общини да купим и трошачна машина, за да обработваме и строителните и да ги използваме впоследствие. Той е готов. Трябва да се направи само Оценка за въздействието му върху околната среда от РИОСВ и в близките 2-3 месеца ще финализираме процедурата. ", "date": "2019.01.16", "title": "Кметът на Луковит: Общината е финансово стабилна въпреки спорната корекция от 1 млн. лева, която плащаме"}
