{"url": "https://www.actualno.com/vidin/ognjan-cenkov-nagradi-sportisti-donesli-mnogo-medali-za-vidin-news_728325.html", "text": "  Огнян Ценков посрещна десетте медалисти от Спортен клуб „Бъдин-ММА” и техния треньор Любомир Гешев, за да ги поздрави за .     „Само преди около две седмици посетих една от тренировките на клуба в Спортната зала, за да се запозная с условията и да се срещна със състезателите. Видях едни мотивирани млади хора, които се обучават под вещото ръководство на своите опитни треньори. Успехът, който постигнахте, е успех за целия спортен клуб. Адмирации за това! Продължавайте напред и бъдете победители“ – каза кметът. След това той връчи почетен плакет на Община Видин на треньора на клуба и награди спортистите, завоювали престижните отличия, с индивидуални грамоти. Видинчаните се върнаха от състезанието с . Един от носителите на златен медал - Иван Иванов, е студент във филиала на Русенския университет „Ангел Кънчев“ в нашия град. В тази връзка Огнян Ценков заяви: „Това е доказателство, че спортът може успешно да се съчетава с учението“. Той информира, че в момента се ремонтира покрива на Спортната зала, в която се помещава и клуб „Бъдин-ММА“, а намерението е да бъде направен и вътрешен ремонт. По този начин Общината ще допринесе за създаването на по-добри условия за тренировки на видинските деца и младежи.  Любомир Гешев сподели, че в момента няколко момчета от клуба се подготвят усилено за Олимпиадата в Катар, която ще се проведе догодина.", "date": "2019.03.14", "title": "Огнян Ценков награди спортисти, донесли много медали за Видин"}
{"url": "https://www.actualno.com/america/trymp-e-iznenadan-ot-tova-kolko-losho-se-e-razvil-brexit-news_728322.html", "text": "  Президентът на САЩ Доналд Тръмп изрази изненадата си от това „колко лошо“ се е развила процедурата за Brexit, предава AFP.     Американският държавен глава заяви, че е „изненадан да видя колко зле се разви всичко“.   „Честно казано, мисля, че можеше да бъде договорен по различен начин“, заяви той и нарече хаотичната ситуация между Великобритания и Съюза „срамна“.\r\nПрипомняме, че вчера (13 март) представителите в британската Камара на общините без сделка. Те гласуваха със 312 гласа \"за\" и 308 \"против\" страната им да не напуска Европейския съюз без споразумение, предаде BBC. Това не е правно обвързващо решение и не изключва Великобритания да напусне ЕС. Но то означава, че депутатите вече могат да гласуват за отлагане на Brexit.  ", "date": "2019.03.14", "title": "Тръмп е изненадан от това „колко лошо“ се е развил Brexit"}
{"url": "https://www.actualno.com/vraza/66-godishen-myj-zagina-pri-katastrofa-vyv-vrachansko-news_728311.html", "text": "  Автомобил “Фолксваген” се преобърна по таван между селата Габаре и Върбица и падна  в река. Шофьорът, 66-годишен мъж от врачанското село Косталево, е пътувал сам и е загинал. Трагичният инцидент е станал рано тази сутрин, между 5 и 6 часа. Катастрофиралият  автомобил е видян от случайно преминаващ шофьор около 11  часа, който подал сигнал в полицията. Не е ясно как автомобилът е напуснал пътната лента и е попаднал в реката. На мястото на катастрофата тече акцията по изваждането на колата от реката.  До тогава пътят ще бъде затворен.     ", "date": "2019.03.14", "title": "66-годишен мъж загина при катастрофа във Врачанско"}
{"url": "https://www.actualno.com/society/brojat-na-izostavenite-deca-u-nas-namaljava-news_728315.html", "text": "  Намалява броят на изоставените деца. Това се дължи на разкритите в последните години социални услуги, които дават подкрепа и сигурност на родителите. Това каза за БГНЕС новоизбраният зам.-председател на Държавната агенция за закрила на детето Мариела Личева, която присъства на конференция, посветена на грижата в ранна възраст.     „Държавната политика за подкрепа е чрез разкритите социални услуги. Като ранна интервенция се разбира ранното откриване на здравословен проблем при майката или детето или сигнал, че една майка неуверена в своята бременност и последващо раждане дали би могла да отглежда детето, за да може социалните работници да направят оценка и да насочат към социалните услуги“, каза Личева.   Зам.-председателят обясни, че досега ранната интервенция е била насочена в подкрепа на родителите да не изоставят своите здрави или увредени деца. Според Личева родителите са били изключително уплашени и именно тази подкрепа, още в първите дни, е довела до сериозно намаляване на броя на изоставените деца.\r\nВ проекта на Националната стратегия за детето 2019-2030“ за първи път се предлага да се въведе и една нова подкрепа – патронажната грижа, от която хората са се възползвали преди години.  „Тук акцентът вече е и за патронажна грижа, която включва патронажна медицинска сестра, акушерка, която да обхожда домовете, консултации на място и една подкрепа и едно спокойствие и за бременните жени и родилките“, обясни зам.-председателят и добави, че на този етап държавата подготвя възможност общините да кандидатстват за нея и според интереса и отзвука тя ще залегне или ще бъде изключена от Националната стратегия за детето.\r\nВ стратегията се обръща и сериозно внимание на детското ранно развитие.   „Ние сме категорични, че изключително ключов момент е ранното детско развитие, грижата за детето и неговата майка още в периода на бременността, след родовия период и пълната подкрепа в този период, за да може тя да получи своите родителски умения да отгледа едно здраво дете. Всички специалисти сме убедени, че най-важният етап е ранната интервенция в най-ранния период от раждането до 7-мата година на детето. През този период то получава всички първи умения, усещания - дори на любов, грижа, привързаност, спокойствие. Първите години са от изключително значение затова какво след това ще възпитаваме и доразвиваме в децата си“, категорична е Личева.    На въпрос на БГНЕС дали разработваната от МОН Национална стратегия за ранното детско развитие ще залегне в Националната стратегия за детето, зам.-председателят обясни, че идеята е да бъде отделен документ.\r\n„В проекта за Националната стратегията първите три стратегически цели са свързани с ранното детско развитие. Тази стратегия ще допълни и ще конкретизира работата на всички специалисти и цялата политика за ранно детско развитие. Образованието е свързано с ранна интервенция в детските градини, след това предучилищно образование и училищно образование. Министерството на здравеопазването също има своя ангажимент и той е свързан с детските ясли“, обясни Личева.", "date": "2019.03.14", "title": "Броят на изоставените деца у нас намалява"}
{"url": "https://www.actualno.com/healthy/v-teteven-obsydiha-systojanieto-i-bydeshteto-na-obshtinskite-bolnici-news_728334.html", "text": "  В курорта Рибарица, община Тетевен, бе открита работна среща на Сдружението на в България на тема ,,Системата на здравеопазване като икономика на знанието“. Освен дискусия по главната тема, се обсъдиха и състоянието на системата на здравеопазване и проблемите пред общинските болници.     В нея взеха участие представители от Министерство на здравеопазването в лицето на Костадин Атанасов – председател СД ,,СБР НК“, Ирена Миланова – гл. експерт и Иван Марков – гл. експерт. Д-р Мадлена Бояджиева – Кмет на Община Тетевен, заедно с управители и представители от над 20 общински болници, сред които и д-р Ганева – управител на ,,МБАЛ Тетевен д-р А. Пешев“, също бяха част от срещата. Председателят на Сдружението на общинските болници д-р Неделчо Тотев направи кратък анонс за програмата на работната среща. Той благодари на присъстващите и покани кмета на Община Тетевен да открие събитието. Д-р Бояджиева сподели: ,,Радвам се, че Рибарица и Община Тетевен за пореден път са домакини на такава среща. Поздравявам сдружението за добрата работа и че успя да влезе в диалог с централната власт и резултатът е налице. Има още много проблеми, които трябва да се решават. Пожелавам успех на провеждането на работната среща и се надявам, че след всеки следващ форум проблемите ще бъдат все по-малко“.  След преговори през февруари тази година правителството отпусна допълнителни средства в размер на и за лечебни заведения, оказващи психиатрична и спешна помощ.\r\nОт тези средства . са предназначени за общинските лечебни заведения, включително за 71 лечебни заведения в труднодостъпни и/или отдалечени райони на страната, в която категория влиза и МБАЛ Тетевен д-р А. Пешев. Средствата са разпределени на база брой обслужвано население и брой преминали болни през предходната година.\r\nС предоставянето на допълнителните средства ще се осигури равнопоставен достъп до медицинска помощ на гражданите, включително и в труднодостъпни и/или отдалечени райони на страната и ще се даде възможност на общинските заведения да осъществяват медицинска дейност в съответствие с потребностите на населението и съобразно правилата за добра медицинска практика. Ще се подпомогне и осъществяването на дейността и достигането на определени нива на заплащане на персонала, осъществяващ медицинските дейности.    ", "date": "2019.03.14", "title": "В Тетевен обсъдиха състоянието и бъдещето на общинските болници"}
{"url": "https://www.actualno.com/business/dyrjavata-dava-600-mln-lv-za-da-spasi-tec-marica-iztok-2-news_728324.html", "text": "  Българският енергиен холдинг (БЕХ) смята да увеличи капитала на дъщерната си ТЕЦ \"Марица изток\" 2 с около 600 млн. лева. Идеята е холдингът да вдъхне \"допълнителен живот\" на задлъжнялата централа, която дължи около 1 млрд. лв. на БЕХ и ако не бъде подкрепена, още догодина може да изпадне в несъстоятелност.     За да се осъществи планираната подкрепа, е необходимо разрешение от Европейската комисия, която ще прецени дали това е държавна помощ, или не, съобщава изпълнителният му директор Петьо Иванов.   \"Ако се счете, че това не е държавна помощ, в момента, в който получим такъв документ, ще подадем документи в Търговския регистър\", уточнява Иванов, цитиран от БНР.\r\nЗадълженията най-вероятно ще се преоформят, за да започне да тече нов давностен срок. В рамките на процедурата за увеличението на капитала топлоцентралата трябва да може на пазарен принцип да покрива тази допълнителна инвестиция, обяснява Иванов.  Шефът на енергийния холдинг съобщи, че финансовият резултат на държавната въглищна ТЕЦ е положителен - отчетени са 10 млн. лв. печалба, но това е благодарение на по-високите цени на енергийната борса през този период. По предварителни отчети през 2018 г. топлоцентралата е на загуба с около 330 млн. лева.\r\nВ края на годината държавата подкрепи централата с 324 млн. лв. като купи квоти въглеродни емисии, за да може тя да продължи да работи. Държавата, подкрепяна от синдикатите, разглежда централата като стратегическа мощност, осигуряваща енергийната сигурност на страната.   ", "date": "2019.03.14", "title": "Държавата дава 600 млн. лв., за да спаси ТЕЦ \"Марица Изток\" 2"}
{"url": "https://www.actualno.com/politics/partijata-na-svetio-vitkov-se-javjava-samostojatelno-na-evroizborite-news_728337.html", "text": "  Партията „Глас народен” ще се яви със самостоятелна листа на евроизборите, каза нейният председател Светльо Витков в предаването „Лице в лице”.     А ако има депутати в европарламента, ще търси подкрепата на италианската партия „Пет звезди”.   Тя е основана от общественика и популярен комик Бепе Грило. На парламентарните избори в Италия през 2013 година партията получава 26% от гласовете, най-добрия резултат за отделна партия. В момента тя управлява с ултра дясната „Лига на Италия“.\r\nСветльо Витков коментира, че самостоятелното явяване без коалиции е по-чистоплътно:  „Научихме си урока. В коалициите не се чува мнението ти, трябва да се съгласяваш с това на другите, ще се явим сами, имаме си наша листа. Водачи са Венета Маджистрели и Ален Попович. Те не са навътре в политиката, не са лидери на партии, успели са сами със свой бизнес. А Маджистрели работи в Брюксел\", обясни председателят на \"Глас народен\".\r\nСъздадената преди последните парламентарни избори през 2017 г. коалиция между Реформаторския блок и партията на солиста на \"Хиподил\" Светослав Витков, се разпадна март месец 2018 г. Като аргумент за развода с реформаторите от \"Глас народен\" посочиха \"продължаващия разпад в традиционната десница\".", "date": "2019.03.14", "title": "Партията на Светьо Витков се явява самостоятелно на евроизборите"}
{"url": "https://www.actualno.com/america/v-sasht-syvetvat-vreme-e-trymp-da-pomogne-na-mej-i-brexit-news_728338.html", "text": "  Докато Великобритания се мъчи да се намери пътя за излизане от Европейския съюз, президентът на САЩ Доналд Тръмп трябва да се включи в процеса и да помогне на британския премиер Тереза Мей, призовава Том Роган в материал за американския вестник Washington Examiner, цитиран от \"Фокус\". А ето какво гласи текстът на Роган:     \"Тръмп със сигурност може да направи много повече. Вземете търговията. Независимо, че президентът повдигна икономическото самочувствие на британците, като обеща, че ще сключи споразумение за свободна търговия с Лондон веднага щом Brexit се реализира, той, също така, каза, че сделката на Тереза Мей ще направи подписването на добър договор по-трудно. Това обаче е точка на спорове и не е задължително да е последната дума по въпроса.   Тръмп би трябвало поне да изясни, че иска Великобритания да излезе от ЕС възможно най-скоро, за да може да се постигне взаимноизгодна търговска сделка. Това ще засили позицията на Мей спрямо консервативните членове на парламента, които в момента се противопоставят на нейната сделка за Brexit.\r\nАмериканският президент също трябва да размаха американската дипломатическа и икономическа тояга пред ЕС. Защото Съюзът, който продължава да нанася вреди на икономиката на САЩ, е силно заинтересован в собствената си сделка с Вашингтон. Това е отражение на търговския излишък на ЕС със САЩ, който възлиза на 169 млрд. долара през 2018 г. В този ред на мисли, независимо, че търговската сделка в крайна сметка ще бъде от полза и за двете страни, ЕС се нуждае повече от нея.  Тръмп би трябвало да каже на ЕС, че няма да е склонен да постигне споразумение в по-кратък срок, освен ако ЕС не направи нови отстъпки на Великобритания, които да направят Брекзит възможен, особено по въпроса за ирландската граница, която се превърна в основен проблем. Този проблем е основното препятствие пред това сделката за Brexit на Мей да получи нужните гласове, за да мине през парламента.\r\nИма и други лостове за влияние, които американският лидер може да използва. Спомнете си как през тази седмица администрацията на Тръмп предупреди Германия, че ако не извади китайската компания Хуавей от плановете си за създаване на 5G мрежата на Германия, САЩ ще съкрати обмена на разузнавателна информация с Берлин. Тръмп казва същото на други служители на ЕС и повярвайте ми, те ще го послушат. Страните от Съюза не могат да се сравняват със способностите в разузнаването на Америка, особено тези на Националната разузнавателна служба, и тези възможности многобройни атаки на „Ислямска държава“ срещу европейските градове. Много стотици, а може би и хиляди, европейски животи бяха спасени в резултат от това.   Разбира се, резонно е да се зададе въпросът, защо САЩ трябва да предприеме такива стъпки. В наш интерес ли е? Отговорът е да. Великобритания е най-близкият съюзник на САЩ и тя има нужда от нас в този момент, изпълнен с предизвикателства. Тя е заслужила тази подкрепа чрез своя дипломатически, разузнавателен и военен съюз с нас. Помнете, Великобритания е дала повече от 600 от своите синове и дъщери в Афганистан и Ирак, а още много хиляди бяха ранени сериозно.    Тръмп запазва до голяма степен положителни отношения с Тереза Май, защото и двамата лидери признават, че връзката им е по-скоро политическа, отколкото личностна. Време е да накараме американската политика да работи за Brexit.\"", "date": "2019.03.14", "title": "В САЩ съветват: Време е Тръмп да помогне на Мей и Brexit"}
{"url": "https://www.actualno.com/politics/elena-joncheva-oshte-ne-znaem-dokyde-se-stigna-s-haskovo-gejt-news_728356.html", "text": "  Все още нямаме информация докъде са стигнали разследванията на и за корупционната схема при строителството на преградното съоръжение на българо-турската граница. Това каза говорителят на БСП Елена Йончева, предаде \"Фокус\".     Тя припомни, че именно БСП са внесли сигнал до Прокуратурата във връзка с това как един областен председател на ГЕРБ назначава своя „dream team“ в общината.   „Внесохме в Прокуратурата сигнала с всички необходими документи. Все още се разследва и нямаме отговор. По същия начин все още нямаме отговор и за корупционната схема при строителството на преградното съоръжение на българо-турската граница. Преди около два месеца главният прокурор Сотир Цацаров каза в „Шоуто на Слави“, че има сигнал, че има информация за корупция при това строителство, но все още не сме уведомени до къде е стигнало разследването“, каза още Йончева. Тя напомни, че в последния доклад на Европейската комисия се казва, че 2/3 от сигналите за корупционни схеми при висшите етажи на властта и по-конкретно по отношение на знакови политици, не се разследват, тоест те не стигат до финансовото разознаване, не стигат до ДАНС и остават неразследвани.\r\n„Мисля, че това е изключително обезпокоително. Във всяка една европейска държава темата трябва да се превърне в № 1 – кои са тези политици по висшите етажи на властта, които не са разследвани. Имайте предвид, че в България проблемът не е в корупцията, а в грабежа. Според последните данни на \"Зелените\" в Европейския парламент, грабежът или корупцията в страната ни са за 11 млрд. евро всяка година. Става дума за огромна сума“, подчерта Йончева. „Това е огромна сума, която може да отиде в икономиката и да създаде реално икономика с висока принадена стойност, да направи поносими за пенсионерите пенсиите, тоест да могат с тях не просто да оцеляват, а да имат един по-достоен живот“, заяви Йончева.  \"Днес бе гласуван на второ четене Законопроекта за изменение и допълнение на Закона за концесиите. Става дума за предстоящата концесията на летище София, което ние считаме, че не отговаря на българските интереси. На практика днес се прие поправка на Закона за концесиите, която дава възможност да бъде сключен такъв концесионен договор, според който концесията да не отговаря на българското законодателство. Тоест договорът за концесия на летище София ще се счита за валиден даже ѝ да нарушава конкретни разпоредби на българското законодателство. Това е скандално и до сега няма такава практика. Това означава, че държавата не иска и не може да защити своя интерес“, каза още Йончева. Тя добави, че е направена ѝ още една поправка, която дава възможност при евентуален спор между държавата и концесионера, решение да взима не българският съд, а международен арбитражен. „Имайки предвид, че летище София е българско летище, което се намира на българска територия, то би трябвало българските интереси да са защитени и при един евентуален спор, решенията да взима българският съд, а не международен. Това вече е елемент от националната сигурност. Бих искала само да допълня, че 2017 година концесията на летище София бе спряна от служебното правителство“, отбеляза Йончева. Тя уточни, че тогава министърът на транспорта е казал, че спират концесията, тъй като тя застрашава националната сигурност. „Тогава кандидатите бяха предимно турски фирми. Затова сега ние задаваме въпроса – дали тези четвърти промени на Закона за концесиите не се правят за определена фирма? Дали тази фирма вече се знае и дали зад тази фирма не стоят турски интереси, имайки предвид, че в региона най-голямото летище, което се строи е в Турция“, подчерта Йончева.", "date": "2019.03.14", "title": "Елена Йончева: Още не знаем докъде се стигна с Хасково гейт"}
{"url": "https://www.actualno.com/politics/kandidatite-za-cik-biografii-idei-merki-news_728353.html", "text": "  Повече от 4 часа продължи изслушването на 20-те кандидати за новия състав на Централната избирателна комисия. Впечатление направи присъствието в парламента на депутат от БСП - Крум Зарков дойде, за да представи номинациите на червената партия в парламентарната правна комисия.     Всички отговарят на изискванията и са спазени процедурните , обяви председателят на комисията Данаил Кирилов. , кандидатура на Реформаторския блок, определи като нови предизвикателства за ЦИК в предстоящия евровот реалното машинно гласуване и опасностите от кибератаки. \"Въпросът на въпросите ще е доверието в ЦИК и органите, които провеждат изборите\", подчерта той. Три качества, според него трябва да притежава членът на ЦИК - независимост, безпристрастност, компетентност. Ивков е адвокат с опит в ЦИК и член на досегашната ЦИК. , кандидатура на \"Воля\", е член на ЦИК. Бе изтъкнато, че притежава много добра репутация на общественик и професионалист.    , кандидатура на  Коалиция \"България без цензура, ВМРО-БНД, Земеделски народен съюз, Движение Гергьовден\", член на все още действащата ЦИК, каза, че е била е член на секционна комисия в район Перник по повод отправен такъв въпрос от страна на граждански организации. Тя призова за последователност и изтъкна, че е радетел за по-професионален състав на комисиите. , кандидатура на ДПС, бе представена от Хамид Хамид, който изтъкна, че тя е член на ЦИК, а в момента секретар на ЦИК. Солакова, подчерта, че трябва да се гарантират правата на гражданина на България, където и да е той и да се установи стабилност на изборните правила. \"Много е направено, но много предстои. Новият състав на ЦИК може да надгражда при осигуряване на приемственост и баланс между новите и старите кадри\", убедена е тя. , кандидатура на ДПС с опит в различни издания на ЦИК, посочи като основно предизвикателство машинното гласуване, най-вече от логистична гледна точка. Складове, охрана, монтиране, разтоварване, одит, сертификация са висящи проблеми, изтъкна той и отбеляза, че за предвижданите 3000 машини за европейските избори ще трябва армия от поне 500 човека, за които да се осигури контрол и финансиране.     , кандидатура на \"Обединени патриоти\", който също е юрист с опит в ЦИК, бе изтъкнато, че притежава необходимата професионална и практическа подготовка и би бил много полезен за осъществяването на приемственост с новия състав на ЦИК. , юрист, преподавател с административен и управленски опит,  която също е кандидатура на Обединените патриоти каза, че ще се стреми към засилване на взаимодействието с други органи и институции, включително в борбата с фалшивите новини, че стриктно ще спазва закона и че ще се старае ЦИК да бъде възприемана като гарант на честни и демократични избори.\r\nПредставяйки , кандидатура на БСП, Крум Зарков изтъкна, че е опитен юрист и е била и член на ЦИК при провеждането на местни избори и европейски избори. Дюкенджиева заяви, че ще спазва закона и ще изпълнява решенията на колективния орган. Тя каза, че е била член на секционна комисия и е била наблюдател на избори. е друга кандидатура на БСП, работил в различни държавни органи, автор на монографии, който е бил избиран три пъти за общински съветник. Той изтъкна, че е много голям поддръжник на идеята за обучения и че е бил член на РИК, но не е бил член на СИК. Николов изрази опасения, че за да се направи последващ анализ, относно действителността на всяка от бюлетините, ще трябват промени в Изборния кодекс.\r\nПредседателят на комисията Данаил Кирилов отбеляза, че Николов е известен в професионалните среди с работата му в областта на антикорупционното законодателство и изрази съжаление, че ще смени попрището. На въпрос от страна на Крум Зарков в какво точно се изразява мъката му, Кирилов уточни: \"няма повече да следя негови студии и изследвания по въпроси за конфликт на интереси, вероятно няма да може да участва в обучения за предотвратяване на конфликти на интереси, а той има активна преподавателска дейност в тази област\". Самият Николов обясни стъпката си към ЦИК с пояснението: \"това е публично право и в другите си поприща съм работил 100% в публичното право\"и добави, че позицията на член на ЦИК би била за него развитие.\" Знам, че този орган би бил максимално ефикасен, ако се използва потенциала на всеки един член\", каза още той.   , кандидатура на БСП, сподели, че участва във всички изборни кампании от 1997 г. до момента като наблюдател, застъпник, представител на партия, не е била член на секционна комисия, има опит в подготовката и обучението на членове на секционни комисии. , предложен също от БСП, спeциалист по информационни комуникационни технологии, познаващ в детайли изборния процес, провеждал обучения, издал собствени методики за обучения на членове на СИК, също тестове за проверка на знанията им, заяви категорично, че за да намалеят грешките в отчитането на изборите трябва да са по-добре обучени членовете на секционните комисии. От 1252 протокола само 273 са без грешки, посочи той. За да се справи ЦИК с въвеждане на машинно гласуване, според него трябва незабавно да обяви обществена поръчка. , кандидатура на БСП с богат практически опит в изборния процес изтъкна, че за 16 години е участвала в 15 национални избора и в лично качество е кандидатствала за кмет и общински съветник. Тя каза, че е устремена към надграждане на добрите практики.\r\nЗа , предложена от БСП, досегашен член на ЦИК, бе изтъкнато, че партията разчита на нея да съдейства за осигуряването на приемственост между стария и новия състав на ЦИК      , ново лице за ЦИК, кандидатура на ГЕРБ, която е предложена за председател на ЦИК, посочи като свои ръководни принципи спазването на върховенството на закона, осъществяването на приемственост и подчерта, че трябва да се съхрани постигнатото и да се развива. Членовете на ЦИК трябва да работят свободно и да не са зависими  от партиите, подчерта тя и изтъкна и важността на обучението, което според нея трябва да бъде насочено и към гражданите, за да няма парадокси от типа 15:15. , кандидатура на ГЕРБ изтъкна сегашната ЦИК, която е успяла да свърши огромен обем работа по изцяло нов Изборен кодекс и отбеляза, че новата ЦИК ще действа при по-благоприятни условия. \"Ще бъда ревностен радетел идеята за обучителен център да бъде осъществена най-сетне\", заяви той и изтъкна, че 96 000 български граждани участват като членове в секционни комисии и ако не бъде подготвени добре се стига до несъответствия и грешки. , член на ЦИК, предложена от ГЕРБ, съобщи, че е била член и на секционна, и на районна, и на общинска избирателна комисия. Тя изказа гореща благодарност на досегашния състав на ЦИК. , предложена от ГЕРБ, която също има опит като член на ЦИК като ръководител на група жалби и сигнали в досегашната ЦИК подчерта важността на тази част от работата на структурата. Тя заяви, че е привърженик на идеята работата в секционните избирателни комисии да е въпрос на чест и обществен дълг, което според нея би вдигнало образователното равнище на членовете на комисии и би намалило грешките.  По отношение на машинното гласуване тя заяви, че е радетел на постепенното пристъпване към него. \"По-бавно, но по-сигурно; с по-малко машини, но пък по-честно\", поясни тя.    , говорителят на сегашната ЦИК , станал член на ЦИК от квотата на БСП, сега е кандидатура на ГЕРБ за новия състав на ЦИК и бе представен от Десислава Атанасова, която изтъкна, че е преподавател по право на интелектуалната собственост и международно частно право, участвал е като наблюдател в избори в различни страни и има сериозен опит в ЦИК. Като основни предизвикателства той посочи провеждането на честни, демократични и свободни избори. , предложен също от ГЕРБ, е специалист по гражданско, трудово и авторско право с дългогодишен юридически опит.  Той увери, че негов приоритет ще е спазването на закона и че също наблегна на важността на приемствеността, за да се постигне надграждане. Джеров изрази увереност, че с богата си юридическа практика би бил полезен в дейността на комисията, въпреки, че не е имал професионална ангажираност с избори. , кандидатура на ГЕРБ, е номиниран от Българска асоциация за политически науки. Той е социолог, преподавател и е бил в 4 състава на ЦИК, отбеляза при представянето му Данаил Кирилов и добави, че за ГЕРБ е чест да издигне  кандидатура на неправителствения сектор. \r\nЗа председател е предложен конституционният съдя Стефка Стоева.\r\nНито един от кандидатите няма принадлежност към Държавна сигурност е показала проверка, обяви още Данаил Кирилов.", "date": "2019.03.14", "title": "Кандидатите за ЦИК: Биографии, идеи, мерки"}
{"url": "https://www.actualno.com/europe/na-ostrova-glasuvaha-sreshtu-otlagane-na-brexit-za-vtori-referendum-no-shte-preglasuvat-sdelkata-na-mej-news_728369.html", "text": "  Британските депутати в четвъртък гласуваха категорично срещу отлагането на Brexit, за да бъде проведен втори референдум по въпроса, както се надяваха привържениците на отмяната на вота на британския народ и провеждането на второ гласуване, предава AFP, цитирани от \"Фокус\".     Три години след гласуването за излизане от Съюза, което ще остане в сила, само 85 народни представители подкрепиха предложението, а 334 гласуваха „против“, като повечето депутати от опозиционната Лейбъристка партия се въздържаха.   След това депутатите одобриха с голямо мнозинство Лондон да поиска отлагане на Brexit от Брюксел и провеждане на ново гласуване за отхвърлената вече два пъти сделка на премиера Тереза Мей в скоро време. 412 депутати гласува „за“ срещу 212 „против“ предложението на правителството.\r\nВчера британският парламент гласува   В САЩ пък започнаха , които да съветват Тръмп да окаже помощ на Великобритания в излизането от Европейския съюз. \r\n\"Най-лошият вариант за напускане на Великобритания без споразумение няма да се случи. Това каза евродепутатът от ДСБ/ЕНП Светослав Малинов пред \"Фокус\".   \"От тук нататък ще има поредица от гласувания в британския парламент. С какъв мандат ще отиде премиерът им Тереза Мей на срещата на върха на 21-22 март, за да помоли за отсрочка, въз основа на какво и колко дълга ще бъде, ще се разбере тогава. Според Малинов ще има отсрочка и тя ще е по-дълга от 6 месеца и Великобритания ще трябва да участва на евроизборите, а в момента на напускане на ЕС, те ще напуснат и ЕП. „Брекзит без споразумение щеше да постави десетки хиляди българи във Великобритания на изключителен стрес и много хора щяха да имат разбити житейски планове и усложнения на работа, щеше да се създаде нова атмосфера на крайна нетърпимост в страната от българи, румънци и поляци. Това е нещо за което общуваме с британската полиция и тя съобщава за увеличени този тип престъпления“, обясни той. Светослав Малинов каза още, че нашите сънародниците във Великобритания остават там при същите условия. Няма да има специално отношение към тях от страна на британската полиция, и вътрешно министерство, няма да кандидатстват за оставане и нов статут, таксите в университетите си остават същите, каза още той. Според него ще има втори референдум за връщане в ЕС, когато сегашното поколение – млади британци и млади професионалисти – осъзнаят, какво представлява Брекзит и вероятно ще се случи след 20-25 години. Евродепутатът допълни, че референдум през тази или през следващите години не е разумно да се провежда, защото разделението във Великобритания не позволява подобен тип политически процес.    Междувременно, анализаторът на \"Таймс\" Хюго Рифкинд заяви: \r\n„Не знам нищо. Никой не знае нищо. Правителството не знае какво прави и консерваторите от “Групата за европейски изследвания” също не знаят какво правят. Междувременно, и Лейбъристката партия не знае какво прави. Ако погледнем към бъдещето, тогава мислите ми са „ъ?“ и „а?“ И „можем ли да говорим за нещо друго?“ И „къде е водката?“ Принуден, с опрян в главата пистолет, да направя прогноза, бих казал, че в крайна сметка тази сделка под някаква форма ще се осъществи. Въпреки че не знам кога, как и защо, или благодарение на кого, нито пък някой друг знае . Уморих се от дните на дълбока драма, когато всъщност нищо не се случва, нито пък очакваш нещо всъщност да се случи. Любимата ми нова теория е моята собствена нова теория, която току-що написах в „Туитър“, която е, че “Групата за европейски изследвания” са спящи тайни агенти за „Остани“, в маниера на Сивиръс Снейп в Хари Потър. Може би сте съгласни. Може би не. Никой не знае нищо.“", "date": "2019.03.14", "title": "На Острова гласуваха срещу отлагане на Brexit за втори референдум, но ще прегласуват сделката на Мей"}
{"url": "https://www.actualno.com/society/novinite-naj-vajnoto-za-denja-14-mart-news_728300.html", "text": "  Редакционният екип на ви представя най-важните новини за изминалия ден, 14 март.      Парламентът прие окончателни промени в Закона за концесиите, улесняващи концесията на летище „София“.В Закона се ограничава възможността за преразглеждане на концесията и вероятна възможност за бъдещия концесионер да съди държавата. От БСП заявиха, че промените са в ущърб на българската държава за сметка на бъдещия концесионер. Страната ни ще се принуди да плати огромни неустойки, ако реши да прекрати концесионен договор, разкриват социалистите. Друга важна промяна е отпадането на точка, която касае недействителността на концесионния договор. Според нея концесионния договор няма да е недействителен, ако не отговаря на българското законодателство.   Правителството изля поредните 3 млн. лв. в МВР, които трябва да отидат за \"присъединяването на България към Шенгенското пространство\". Така сумите, давани на вътрешното министерство по тази линия през последните 10 години, надхвърлиха 100 млн. лв. Страната ни не похарчи толкова пари за присъединяването си към ЕС и НАТО, взети заедно, разкрива в. Сега. Партията на Веселин Марешки - \"Воля\" напуска парламента. Това съобщи в Народното събрание самият Веселин Марешки, но без да уточнява причините за крайното решение, съобщава „24 часа“. По думите му разговорите все още продължават. Марешки допълни, че ключовата роля на \"Воля\", която има 12 депутати в парламента, била да сваля маските на фалшивите политици и партии. Мотивите на депутатите да напуснат Народното събрание ще бъдат обявени в следващите дни.     България ще изрази готовност за предоставяне на допълнителни средства по механизма за подпомагане на бежанците, които са настанени в Турция за периода 2019-2023-та година Позицията ще представи в Брюксел министърът на външните работи Екатерина Захариева по време на провеждащата се в белгийската столица конференция на външните министри от Европейския съюз за ситуацията в Сирия. \"Предопределен ли е изборът на концесионера на \"Летище София\" и има ли замесени турски интереси?\" Това попита говорителят на на БСП Елена Йончева на пресконференция в централата на партията във връзка с окончателното приемане на промените в Закона за концесиите. „Днес беше приета поредна скандална поправка на Закона за концесиите. Според нея концесионния договор няма да е недействителен, ако не отговаря на българското законодателство.    България ще има първите си изтребители F-16 и обучени за тях пилоти през 2023 г., ако страната ни приключи успешно преговорите със САЩ през лятото. \"Ако двете държави се договорят, първите самолети ще пристигнат в България през 2023 г.\", потвърди пред Actualno.com директорът на програмата на Lockheed Martin за F-16 в България Джим Робинсън след представянето на версията на изтребителя, избрана от страната ни. Като \"фалшива новина\" Йорданка Фандъкова определи информация, че Столичния общински съвет (СОС) (14 март) ще бъде гледан доклад за отпускане на безлихвен заем на \"Джи Пи груп\", \"ПСТ груп\" и на обединението \"Проджeкт надзор София\". Икономиката е все по-голям заложник на демографията и това е основен проблем, на който трябва да търсим решение. Това заяви държавният глава Румен Радев, откривайки форум, посветен на конкурентоспособността на икономиката, предаде репортер на Actualno.com. Президентът повдигна въпросите изчерпана ли е икономиката ни от към човешки ресурси и технологии, готови ли сме към големите предизвикателства на бъдещето, чака ли ни наистина глобална икономическа криза и как се подготвяме за нея. Близо 7 млрд. лв. ще се инвестират в пътната инфраструктура на Северна България през следващите години. Това съобщи председателят на Управителния съвет на Агенция \"Пътна инфраструктура\" (АПИ) Георги Терзийски на форума \"Приоритетна свързаност на Северна България\", който се проведе в Русе.  Бившият министър-председател Сергей Станишев е даден на главния прокурор Сотир Цацаров за своето бездействие по отношение на т.нар. \"царските имоти\", докато е бил начело на правителството на тройната коалиция в периода 2005-2009 година. Това заяви за БГНЕС юристът Атанас Железчев, който е бивш депутати и заместник-председател на Народното събрание. Образователната система е толкова остаряла, че се превръща в нещо уродливо. Време е да се потърси промяна в качеството на образователния модел. Полша е много добър пример за това - първо в средното, после във висшето образование. Нека да знаем че има добри модели и по някакъв начин да търсим.\" Това каза бившият министър на образованието Румяна Коларова във връзка със зачестилите случаи на агресия в училище. \"Ясно е, че децата през по-голямото време са в училище и тук отговорността пада върху учителя\", категорична беше Коларова в интервю за bTV.", "date": "2019.03.14", "title": "Новините: Най-важното за деня, 14 март"}
{"url": "https://www.actualno.com/america/senatyt-v-sasht-smymri-trymp-poiska-otmjana-na-izvynrednoto-polojenie-news_728378.html", "text": "  Американският Сенат изненадващо силно порица президента Доналд Тръмп, след като няколко републиканци се присъединиха към опозиционните демократи в гласуването за прекратяване на обявеното от него извънредно положение на южната граница, предава AFP, цитирани от \"Фокус\".     Десетина републиканци подкрепиха прекратяването на извънредното положение на Тръмп, което той се надяваше да му осигури параван за алтернативно финансиране от правителството за защитната му стена по американско-мексиканската граница.\r\nОпонентите предупредиха, че ходът на Тръмп е бил пресилен настояват да се гласува за ограничаване на неговата власт, за да се запази конституционно мандатното разделение на властите във Вашингтон.\r\nКамарата на представителите вече прие законопроекта и сега той отива в Белия дом, където Тръмп е обещал за първи път да използва правото на вето. Всъщност, Тръмп веднага реагира на новините с едно-единствено съобщение, което казва: „ВЕТО!“.  ", "date": "2019.03.14", "title": "Сенатът в САЩ смъмри Тръмп, поиска отмяна на извънредното положение"}
{"url": "https://www.actualno.com/football/za-pyrvi-pyt-v-istorijata-dve-strani-shte-priemat-kopa-amerika-news_728320.html", "text": "  Аржентина и Колумбия ще имат честта да организират съвместно първата в историята Копа Америка с повече от един домакин, това стана ясно след срещата на ръководството на КОНМЕБОЛ в Маями (САЩ).     Целта е по този начин двете страни да се подготвят по-детайлно и да върнат турнира по-близо до феновете.   Така Южноамериканската футболна конфедерация отхвърли предложението на Съединените щати да домакинства на изданието догодина.\r\nКопа Америка 2020 също така ще бъде първо издание от новия цикъл, който КОНМЕБОЛ предвижда с турнир на всеки четири години по подобие на Европейското и Световното първенство.  Надпреварата догодина в рамките на шест години, след като през 2016-та се проведе юбилейното издание за стогодишнината на турнира.\r\nТова лято също ще има Копа Америка, а домакин е Бразилия. Чили е двукратният шампион, който ще защитава трофея.", "date": "2019.03.14", "title": "За първи път в историята: Две страни ще приемат Копа Америка"}
{"url": "https://www.actualno.com/crime/v-sliven-pijani-umyrtviha-kolega-po-chashka-s-metalni-trybi-news_728326.html", "text": "  Двама мъже от новозагорската село Езеро са задържани за извършено тежко криминално престъпление – убийство, съобщиха днес от Областната дирекция на МВР в Сливен.     На 13 март кметът на село Езеро е подал сигнал за . На местопроизшествието веднага пристигнали криминалисти от Районното полицейско управление в Нова Загора. При извършения оглед били открити следи от насилствена смърт. Незабавно предприетите оперативно-издирвателни и процесуално-следствени действия довели до светкавичен резултат.  За извършеното престъпление са задържани двама мъже - на 43 и 48 години, от същото село.\r\nНа брифинг днес в Областната дирекция на МВР бяха изнесени подробности по случая.\r\nПървоначално разследващите не успели да установят самоличността на убития, тъй като той не бил от селото. Убийството било извършено по особено жесток начин – множество наранявания по главата и тялото с метална тръба. Оказало се, че убитият мъж е строителен работник и бил в Езеро само от няколко дни, нает бил да ремонтира къща. Запознал се с двамата задържани, които също работели като строители. и след употребата на засега неустановено количество алкохол, се спречкали. Пиянската свада завършила трагично. „ ”, каза директорът на ОДМВР – Сливен старши комисар Димитър Величков. Но подчерта, че деянието е извършено по особено жесток за жертвата начин. Задържаните за тежкото престъпление са криминално проявени, единият от тях е осъждан за грабеж, стана ясно още на брифинга.  На двамата заподозряни са повдигнати обвинения по чл. 116 от НПК - . Окръжна прокуратура е поискала постоянен арест, Окръжен съд – Сливен е потвърдил мярката.\r\nНаказанието, което предвижда законът за тежкото криминално деяние, е от 15 до 20 години лишаване от свобода, доживотен затвор или доживотен затвор без замяна.    ", "date": "2019.03.14", "title": "В Сливен пияни умъртвиха колега по чашка с метални тръби"}
{"url": "https://www.actualno.com/smolyan/stotici-izpylniteli-se-stichat-v-zlatograd-pomagat-na-4-godishno-dete-sled-transplantacija-news_728312.html", "text": "  Стотици изпълнители ще участват в благотворителен концерт за 4-годишния Виктор Иванов от . Стотици хора са се ангажирали в мисията да помогнат на момченцето.     Вики е с едва като двумесечно бебе. Операцията в болница „Лозенец“ е първа в страната на толкова крехка възраст. Донор е бащата Венцислав Иванов.\r\nДни след раждането си Виктор . В началото всички казвали на родителите, че това е нормално, тъй като бебето е едро – 6.500 кг. Когато обаче започнало да повръща, тръгнали по лекари.\r\n„Вики беше на два месеца, когато му поставиха шествалентна ваксина. Три дена по-късно започна да повръща, загуби чувствителност и тръгнахме по болници - Златоград, Смолян, Пловдив. Разбрахме, че се е заразил с хепатит В. Лекарите казват, че не е от ваксината, а защото жена ми е с австралийски антиген и заболяването му е от нея, а по-големият ни син няма такива проблеми“, разказва бащата.  В Пловдив детето е . Там разбират, че ще е нужна трансплантация, за да живее.\r\n„След Пловдив отидохме в болница \"Лозенец\" в София. Точно на Великден през 2015 г. екипът на проф. Любомир Спасов направи трансплантацията. Той ни каза, че не ни дава големи шансове - 8%. Каза, че не знае какви ще са последствията от комата, че може да има увреждания. Оказа се прав, за съжаление“, обяснява Венцислав.\r\nЗаради крехката възраст и малкия ръст на бебето операцията е правена на два етапа – първо трансплантацията, а дни след това е затворена коремната стена, защото присаденият черен дроб е голям.     Баткото тогава казваше, че целият град се е молил да е успешна операцията на братчето му, а проф. Спасов е направил чудо.\r\nБащата винаги ще е благодарен на професора и екипа му: „Те ни спасиха детето! Те ни го върнаха! Това е най-малкото дете с чернодробна трансплантация в България. И досега продължаваме да ходим в тази болница, където следят състоянието на Вики след операцията. Но за детски невролози и рехабилитатори ходим по други болници. За съжаление тук няма как да продължим. Изследванията са му добре, но явно всичко идва от комата преди трансплантацията“.\r\nСега малкото момченце е с епилепсия, детска церебрална парализа и атрофия на мозъка. То не може да говори, не може да ходи, а родителите му са обнадеждени, че в турска клиника могат да му помогнат. Те се надяват там да приложат подходяща рехабилитация, за да проходи.   „Имаме надежда, че детето ни ще се оправи. То има желание да ходи. Прави стъпки като го държиш, да има опора. Протяга ръчички. Опитва се да ти каже нещо и като не може, се ядосва“, реди покрусен бащата.\r\nКлиниката, към която са се насочили, е в Истанбул. Там и в момента има българка, на чието дете със сходна диагноза правят рехабилитация и има много добри отзиви.\r\n„В клиниката казват, че ще му направят , което е 24-часово изследване, а тук я правят за 10-15 минути. Очакваме да ни кажат каква е точно диагнозата му, от каква рехабилитация и от какво лечение има нужда. То като стъпва, не се опира на цялото краче, а само отстрани. Може да се наложи шини да му сложат, ортопедът ще прецени“, разсъждава Венцислав.\r\nНо сумата, която им е нужна – , е непосилна за семейството му. 2400 евро ще струва само рехабилитацията на детето за две седмици. Затова се обръщат към хората за помощ.\r\nВопълът на злочестите родители не остава като в пустиня. Напротив. Местната общност е подела от началото на март благотворителна кампания за Вики. Ангажирани с нея са община Златоград, читалище „Просвета“ в Златоград, читалище „Христо Ботев“ в Смолян, фирма „Пампорово бус – Албен Чавдаров“. Из търговски обекти в града са поставени кутии за дарения.\r\nА на 27-ми март е организиран голям благотворителен концерт в Златоград. Стотици изпълнители ще вземат участие в него. Сред тях са оркестър„101 каба гайди”, гайдарски състав „Дельо Хайдутин” - Златоград, октет „Никола Кенов”, сборна фолклорна формация „Надежда Хвойнева”, детска фолклорна формация „Орфееви звуци”, сборна младежка фолклорна формация „Бойка Присадова”, танцов състав „Акрани”, младежка битова група, женска битова група за автентичен фолклор „Надежда”, мъжка битова група при ОНЧ „Просвета 1908” – Златоград. В концерта ще участват също Златина Узунова, Кина Илчева, Ани Узунова, Леда Абаджиева, Петя Драгинова, Елек Стефанов, Ани Коцева.", "date": "2019.03.14", "title": "Стотици изпълнители се стичат в Златоград, помагат на 4-годишно дете след трансплантация"}
{"url": "https://www.actualno.com/europe/predpriemach-e-obvinen-za-ubijstvoto-na-slovashkija-jurnalist-jan-kucijak-news_728256.html", "text": "  Словашките прокурори заявиха в четвъртък, че са обвинили предприемача Мариан Кочнер за поръчителството на убийството на разследващия журналист , чието убийство предизвика масови протести, които свалиха вицепремиера на страната, предаде Франс прес.     „На 8 март прокурорите обвиниха Мариан К. в поръчителство на убийството на разследващия журналист Ян Куцияк”, съобщи пред репортери неназован специализиран прокурор.   Четирима други вече са обвинени в убийството на журналиста, което се случи през февруари миналата година, предаде БГНЕС.\r\nВ края на миналата година, след запитване на всекидневника \"Sme\", Словашкият специализиран наказателен съд публикува анонимен документ, в който се описва организацията и извършването на престъплението - в детайли. Възстановката се базира в голяма степен на показанията на арестуваните преди две седмици четирима заподозрени. Золтан А. е единственият, който е готов да съдейства на разследването. Другите трима - Томаш Ш., Мирослав М. и Алена Щ. отказват да дават показания.  Според протокола, убийството е било поръчано в края на 2017 година от Алена Щ. Тогава бизнес дамата от южния словашки град Комарно се среща със своя познат Золтан А. и му предава мобилен телефон с безброй снимки на Ян Куцияк, както и обширни информации за неговото местоживеене и работа. Золтан А. от своя страна натоварва бившия полицай и частен охранител Томаш Ш. от Коларово с убийството. Алена Щ. предлага за убийството 50 000 евро в брой и се задължава да погаси дълговете на Золтан А. в размер на 20 000 евро. Томаш Ш., който по това време е управител на магазин за хранителни добавки, е работил дълго време като бодигард и охрана на различни обекти. Той умее да борави с огнестрелни оръжия. Избира за съучастник и шофьор своя братовчед Мирослав М.\r\nНай-малко седем пъти двамата проучват селото Велка Маца, в което живее Ян Куцияк. В деня на убийството, 21 февруари, Томас Ш. нахлува в жилището на Куцияк и неговата годеница през една незаключена врата и остава да чака журналиста. Първоначално не е било планирано убийството и на годеницата на Куцияк. Томаш Ш. обаче я застрелва, защото тя би могла да свидетелства пред съда. Бившият бодигард убива Куцияк с два изстрела в гърдите, а годеницата му - с изстрел в главата. Мартина Куснирова умира на място, а Ян Куцияк умира от загуба на кръв. Оръжието, с което е извършено убийството, все още не е открито. При обиска на къщата на Томаш Ш. обаче полицията намира патрони, които са идентични с 9-милиметровите патрони от убийството.   След убийството Томаш Ш. и Мирослав М. отпътуват към Комарно и получават обещаните 50 000 евро в брой. Едва на следващия ден Золтан А. информира Алена Щ., че е убита и годеницата на Куцияк. Според публикувания анонимен документ, Алена Щ. реагира гневно на тази новина. След като Томаш Ш. и Мирослав М. осъзнават какъв международен отзвук е предизвикало убийството, принуждават Алена Щ. да им даде още пари. В протокола не се споменава конкретна сума.    Според следователите, Алена Щ. няма никакъв мотив за убийството на . Куцияк изобщо не я познава и името ѝ не се среща в документите на разследващия журналист. Следователите изхождат от предположението, че тя е била само посредник. В момента на убийството Алена Щ. е била безработна, но е водила охолен живот. При ареста ѝ полицаите откриват 23 000 евро в брой.\r\nВ анонимния документ не се споменава кой би могъл да бъде поръчител на убийството и кой би могъл да има мотив за това. От известните досега информации става ясно, че Ян Куцияк е бил заплашван от съмнителния бизнесмен Мариан Кочнер - в телефонен разговор през есента на 2017 година.\r\nКочнер е замесен в много криминални престъпления, но досега е недосегаем заради добрите му връзки с висши политици и съдии. Твърди се, че той е кръстник на дъщерята на Алена Щ.. Тази седмица бяха публикувани снимки, които документират предполагаема негова среща с Алена Щ. в края на 2017. Самият Кочнер, който е в предварителния арест за измами, отрича всички обвинения и твърди, че изобщо не познава Алена Щ..   ", "date": "2019.03.14", "title": "Предприемач е обвинен за убийството на словашкия журналист Ян Куцияк"}
{"url": "https://www.actualno.com/prasspress/syveti-ot-kobilkina-kak-da-predrazpolojim-politika-news_728247.html", "text": "  Първият съвет към вас, мили ми дами, е да не очаквате политикът да ви задоволи. От мен да знаете, политиците едва минават 4-сантиметровата бариера.     Когато сте близка с някой политик, бъдете особено внимателни. Те може да откраднат вашето йони и да твърдят, че е тяхно. Истината е, че всички политици имат йони, затова личният им лекар трябва да е гинеколог.\r\nМежду секса и политиката има много общо. Не случайно урните са с цепка и приличат на срамни устни. Аз не знам защо им викат избирателни урни, а не избирателни устни.\r\nАко искате да възбудите един политик, трябва да му говорите. Например, ако сте с Волен Сидеров, трябва да му говорите с руски акцент. Кажете му: „Тавариш Волен, кагда Путин пристигне в Болгарии, той обезателно ще се снима с вас.“  За да предразположите Николай Бареков трябва да му кажете: „Ти си голям консерватор, пък аз въобще не съм консервативна. Бъди ми учител по литература и покажи на „Една българка“ какво се прави с този кол.“\r\nЗа да предразположите господин премиера, трябва да се облечете цялата в суджук. И гледайте поне един суджук да стигне до него.   Ако искате да предразположите Цветан Цветанов, трябва да му кажете: „Бойко е нищо без тебе. Ти носиш ГЕРБ на гърба си. Трябва да станеш председател на партията. Бойко не може да спечели едни избори без теб!“    Ако искате да предразположете държавния глава, трябва да му кажете: „Говори генерал Деси! Мирно! Равнис! Вдигни самолета!“ ", "date": "2019.03.14", "title": "Съвети от Кобилкина - Как да предразположим политика"}
{"url": "https://www.actualno.com/plovdiv/edinstveno-v-plovdiv-uchenici-uchat-bijuterija-news_728319.html", "text": "  Ученици от Пловдив се учат да изработват . Това се случва в първата и единствена досега ювелирна паралелка в България, която е в Средно училище \"Никола Вапцаров\". Тя функционира вече 15 години, като в нея са обучени и голяма част от тях продължават да се развиват в тази област.      Децата първо се учат на теория, след което преминават и към практическата част. \"Запознаваме подборно децата с металознание - тук те се запознават със всички по-важни такива, особено злато, сребро, бронз и платина\", казва преподавателят Анна Медарска. Първоначално децата работят основно с бронз, но в 11-ти и 12-ти клас желаещите могат вече да изработват бижута и от сребро.  Интересът към паралелката е огромен, категорични са от училището. Оттам казват, че в последните години Пловдив се е оформил като истински ювелирен център в страната и има търсене за специалисти бижутери. За това говори и фактът, че много от учениците започват да работят тази професия още докато учат - в лятната ваканция, и след завършването често получават автоматично трудови договори от подобни фирми.", "date": "2019.03.14", "title": "Единствено в Пловдив: Ученици учат бижутерия "}
{"url": "https://www.actualno.com/europe/trymp-vtori-referendum-za-brexit-shte-e-nespravedlivo-news_728336.html", "text": "  Президентът на САЩ Доналд Тръмп заяви в четвъртък, че провеждането на нов референдум за Брекзит ще бъде много несправедливо, предава AFP, цитирани от \"Фокус\".     „Не мисля, че още един вот е възможен, защото това ще бъде много несправедливо спрямо хората, които спечелиха“, заяви американският държавен глава.   ", "date": "2019.03.14", "title": "Тръмп: Втори референдум за Brexit ще е несправедливо"}
{"url": "https://www.actualno.com/tennis/jasni-sa-vsichki-14-finalisti-pri-myjete-v-indiyn-uels-news_728255.html", "text": "  Рафаел Надал и Роджър Федерер нямаха проблеми да се класират за 1/4-финалите на турнира от сериите Мастърс 1000 в Индиън Уелс (САЩ).      за трофея след отпадането на Новак Джокович се справиха лесно в два сета срещу своите съперници - квалификанта Филип Крайнович за Надал и Кайл Едмънд за Федерер.   Испанецът надделя с 6-3, 6-4 за 1 час и 26 минути игра, докато швейцарецът спечели своята среща с 6-1, 6-4 за 1 час и 3 минути.\r\nНапред в турнира продължава и Гаел Монфис, който се справи с изненадата Филип Колшрайбер по категоричен начин - 6-0, 6-2.  Германецът премина последователно през Ник Кирьос и Новак Джокович, но не успя да се противопостави на №18 в схемата Монфис. Доминик Тийм, Милош Раонич и Карен Хачанов също спечелиха своите осминафинални мачове.\r\nДвама малко очаквани четвъртфиналисти са 22-годишният поляк Хуберт Хуркач и 19-годишният сърбин Миомир Кецманович.   В горната половина на схемата един срещу друг ще играят Гаел Монфис - Доминик Тийм и Милош Раонич - Миомир Кецманович. В долната схема пък са срещите Хуберт Хуркач - Роджър Федерер и Карен Хачанов - Рафаел Надал.    ", "date": "2019.03.14", "title": "Ясни са всички 1/4-финалисти при мъжете в Индиън Уелс "}
{"url": "https://www.actualno.com/america/sasht-iztegli-vsichki-diplomati-ot-venecuela-news_728360.html", "text": "  САЩ изтегли целия си дипломатически персонал от посолството в Каракас, докато кризата във Венецуела се задълбочава, заяви в четвъртък държавният секретар на САЩ Майк Помпео, цитиран от AFP, предаде \"Фокус\".     „Днес всички останали във Венецуела американски дипломати заминаха от страната. Знам, че това е труден момент за тях“, заяви той чрез съобщение.\r\n„Те са изцяло посветени на мисията ни в подкрепа на аспирациите на венецуелския народ да живее в демокрация и да изгради по-добро бъдеще за техните семейства“.", "date": "2019.03.14", "title": "САЩ изтегли всички дипломати от Венецуела"}
{"url": "https://www.actualno.com/business/manolova-toplofikacija-trjabva-da-promeni-otnoshenieto-si-kym-stolichani-news_728372.html", "text": "  Топлофикация“ трябва да промени отношението си към столичани. Това заяви омбудсманът Мая Манолова в предаването „Още от деня“ по БНТ. Тя отбеляза, че „Топлофикация“ - София е водела съдебни дела срещу граждани, които ѝ дължат малки суми, понякога в рамките на стотинки. По думите ѝ темата не е популистка, а засяга въпроса как се управляват обществените дружества. Манолова призова депутатите да приемат промените ѝ в Гражданско-процесуалния кодекс по същество, които се борят с голямото предимство, което имат финансово силните институции и дружества пред потребителя. Тя посочи, че Европейската комисия има същото изискване и ако такава промяна не бъде въведена до края на март, ще последват наказателни процедури. Мая Манолова припомни, че съществуват много случаи, в които „Топлофикация“ - София започва съдебно производство срещу хора, които ѝ дължат суми под 100 лв., а понякога дори в рамките на стотинки.     „Има ли гражданин на София, който не би си платил десетте лева дълг към „Топлофикация“ пред „угрозата да бъде осъден с начисляване само на юрисконсултски възнаграждения за още 950 лв., плюс експертизите на съда две по 150, плюс 25 лв. съдебна такса, плюс няколко стотин лева на частен съдебен изпълнител“, попита омбудсманът. Манолова отчете, че въпреки големия екип юристи на „Топлофикация“, дружеството е наемало частни кантори, на които е изплатило 2,245 млн. лв. Тя заяви, че в цената на парното са включени тези суми. Това не е популистка тема, а въпросът е как се управляват обществените дружества, подчерта Манолова.   ", "date": "2019.03.14", "title": "Манолова: \"Топлофикация\" трябва да промени отношението си към столичани"}
{"url": "https://www.actualno.com/curious/istinata-za-mladost-kvartalyt-v-kojto-njama-obiri-news_728193.html", "text": "  София е голям град, пълен догоре с улички, булеварди и квартали. Не е тайна за никого, че всяка една част на нашата прелестна столица, има двоите почитатели и хейтъри.     Истината е, че най-привлекателният жилищен комплекс е само един и той се казва Младост! За квартала, роден през социализма и цъфнал през капитализма, написах с любов тези 5 негови характеристики:    Най-дългият булевард в историята на София минава не къде да е, а именно през жк. Младост. В случай, че не си запознат, ще ти кажа, че Цариградско е топла връзка, която ще те отведе от идеалния център до А. Малинов, съответно- и до Витоша. Ако живееш в Люлин и мислиш Младост за краен квартал, то ще ти припомня, че младостчаните имаме по-европейска инфраструктура от твоята!   Или поне не и бедни! Нашите имоти са толкова скъпи, че само елитни провинциалисти могат да си позволят да живеят в тях. Статистика сочи, че 80% от младите семейства, които биха дали всичко целият свят да разбере, че са от Младост, всъщност не са бедни! Те имат възможности, просто не умствени. Характерно за тях е, че обичат да се отнасят към панелките си ново строителство все едно са цели градове, а ако си позволиш да си от простолюдието и да закъснееш със таксата за входа, ще ти нарежат гумите на колата! Добре е да знаеш и, че ако пуснеш музика в часовете между понеделник и неделя, бебето им ще ревне. То е хлабаво, разглезено и... неваксинирано, затова внимавай да не му стане нещо, защото ще те съдят.        Квартал, в който нашите баби са ходили на шопинг по модерния начин, не може да бъде заличен. Най-старият РУМ в София все още си седи, очукан от времето, също като старите портрети на Тодор Живков. Това обаче не пречи да го държим- което си е най-хубаво, си е най-хубаво и се пази за спомен. Бузлуджа sh*t! ", "date": "2019.03.14", "title": "Истината за Младост: Кварталът, в който няма обири"}
{"url": "https://www.actualno.com/politics/kmet-evropa-shte-e-nova-sled-brexit-news_728377.html", "text": "  Европа ще бъде нова след развода с Великобритания. Това каза за  „Фокус“ кметът на Добрич Йордан Йорданов, който участва в XVIII-та Европейска среща на върха на регионите и градовете в Букурещ. „От друга страна повече от всякога Европа е изправена пред опасност от разделение, отлюспване. За мен това не е добра политика и най-важното към този ден, след като Великобритания напусне, е всички държави да положат усилия, за да бъдат обединени.     Пред нас стои изключително голямо предизвикателство на разединението. Не трябва да се позволява ЕС да се разпада по какъвто и да е начин. Трябва да защитаваме единството на този съюз“, заяви Йордан Йорданов. Той допълни, че благодарение на ЕС в Добрич през последните три години се реализират сериозни проекти. „Всички онези добри практики, които се предоставят от ЕС, те до голяма степен могат да бъдат вградени на местно ниво“, добави кметът Йордан Йорданов.   ", "date": "2019.03.14", "title": "Кмет: Европа ще е нова след Brexit"}
{"url": "https://www.actualno.com/bgfootball/levski-se-pohvali-s-novo-popylnenie-news_728267.html", "text": "  Френският бранител подписа договор с Левски до края на сезона, като контрактът е с опция за удължаване, съобщиха от клуба.     25-годишният защитник започва кариерата си във френския Рен.После е преотстъпван в Шатору и Оксер.   Следва престой в Аячо, а за последно е носил екипа на Ню Йорк Сити.\r\nВ края на януари 2019 г. напуска американския тим и става свободен агент, а от днес вече официално е играч на Левски.  При добро представяне престоят му може да бъде увеличен с още две години. Футболистът е национал на Бенин и има шест мача за африканската страна.\r\nВижте за кого става въпрос в .", "date": "2019.03.14", "title": "\"Левски\" се похвали с ново попълнение"}
{"url": "https://www.actualno.com/curious/dneven-horoskop-za-15-mart-news_728262.html", "text": "        Този петък прекарайте вечерта нестандартно. Направете обратното на това, което правите обикновено. Ако всеки път излизате - сега останете у дома. Този петък очаквайте изненадваща покана за вечерта. Не му мислете много, но и се чувствайте свободни да си тръгнете в първия момент, когато ви стане неприятно.   Този петък ще предразполагате хората да споделят свои тайни с вас. Това е добър момент да си отговорите на някои въпроси. Бъдете добър слушател.     Този петък ще ви се прииска нещо различно. Не бъдете скромни и си организирайте забавлението. Опитайте се да привлечете и половинката ви, за да е споделено. Този петък ще имате доста задачи, повечето от които неприятни. Помислете, на кого бихте могли да делегирате повече от тях и да си спестите усилията. Този петък е удачен ден за обикаляне на магазините. Сега ще имате усет за красиви дрехи на изгодна цена. Не си отказвайте да се поглезите.   Този петък си дайте повече време за почивка. Вечерта прекарана у дома с чаша вино и книга - не е лош вариант.    Този петък не си мислете, че всички имат вашия начин на мислете. Сега е важно да бъдете обективни и толерантни. Със сигурност търпението ще е ваш коз. Този петък е много вероятно да разберете, че сте имали погрешно мнение за даден човек. Не се упреквайте, но и не бързайте да си вадите крайни заключения.    Този петък е много важно да помните какво обещавате. Най-добре се въздържайте от даване на дума. Не се знае утре на какво мнение ще сте. Този петък потърсете нещо ново за занимание. В никакъв случай не се подавайте на рутината и не попадайте в плен на скуката. Потърсете интересна настолна игра. Този петък не си правете грандиозни планове. Заложете на простотата и скромността. Имате нужда от тишина и единение - осигурете си.", "date": "2019.03.14", "title": "Дневен хороскоп за 15 март"}
{"url": "https://www.actualno.com/starazagora/aerofotografija-na-gosti-v-kazanlyk-news_728297.html", "text": "  В изложбата „Аерофотография“, с която гостува на Музея на фотографията и съвременните визуални изкуства (МФСВИ) в Казанлък русенският фотограф Явор Мичев, са показани кадри, снимани от птичи поглед. След като лети за първи път с мотоделтапланер през 2007-а, той открива други хоризонти за любимата си фотография. От тогава насочва техническите си познания и творческите си търсения в това направление. Снима от парапланери, паратрайкове и малки самолети, а от 2014 година за снимките си използва основно дронове.     Преди около месец Явор Мичев печели отличието „Най-добър кадър на фотограф от България“ в раздел „Любители“ от конкурса Sony World PhotographyAwards със снимката си „Солта на морето“. Кадърът е част от организираната със съдействието на \"Фотосинтезис\" изложба в града на розите. Иначе авторът на експозицията, която ще бъде открита на 14 март (четвъртък) от 17:30 часа в казанлъшкия музей на фотографията по професия е IT специалист.   За първи път Мичев участва в изложба в Националния исторически музей на Букурещ през 2006-а и още същата година прави самостоятелна изложба в Окръжната библиотека в Русе. Подредената в Казанлък „Аерофотография“ може да бъде видяна до 25 март.", "date": "2019.03.14", "title": "\"Аерофотография\" на гости в Казанлък"}
{"url": "https://www.actualno.com/society/bylgarija-shte-ima-pyrvite-si-iztrebiteli-f-16-i-obucheni-piloti-prez-2023-g-news_728260.html", "text": "  България ще има първите си изтребители F-16 и обучени за тях пилоти през 2023 г., ако страната ни със САЩ .     \"Ако двете държави се договорят, първите самолети ще пристигнат в България през 2023 г.\", потвърди пред директорът на програмата на Lockheed Martin за F-16 в България Джим Робинсън след представянето на версията на изтребителя, .\r\nЗаводът в Грийнвил, Южна Каролина, е почти готов и ще започне производство на изтребителите през лятото. Първите произведени бройки са резервирани за Бахрейн, следващите за Словакия, а после идва ред и на тези за България.\r\nЗа да управляват модерните изтребители и да използват успешно технологиите им, българските пилоти ще преминат през специална обучителна програма в САЩ, посочи Робинсън. Опитните пилоти ще изкарат 12-месечно обучение, а колегите им с по-малко стаж – 24-месечно.  Още не е ясно кои ще са пилотите, които ще преминат през тези обучения. Те ще бъдат избрани от командването на българските ВВС според това колко време им остава да служат, съобщи военният министър Красимир Каракачанов на заседание на парламентарната Комисия по отбрана.\r\n\"Български пилоти вече използваха симулатора и се справиха невероятно добре\", сподели директорът в Lockheed Martin.      Когато стане дума за новия F-16, не можем да пропуснем супермодерната радарна система, базирана на технологии на F-22 и F-35, способна да следи над 20 цели едновременно.\r\n\"Това, което прави F-16 Block 70 невероятен, е разстоянието, на което може да прихваща цели. Той има много разширен обсег и може да прихваща множество цели едновременно при всякакви атмосферни условия\", обясни ръководителят.\r\nБойният самолет разполага и със специална спасителна система, която предпазва от сблъсък със земята, в случай, че пилотът изгуби управление над машината.\r\nЕкип на също се убеди във възможностите на изтребителя, като .     Като част от сделката, България ще получи всичко необходимо за . \"Цялата поддръжка ще бъде извършена в България от българските военновъздушни сили\", каза Робинсън.\r\nLockheed Martin предвижда и бъдещи инвестиции в страната ни, предоставяйки свои технологии в базите за поддръжка на бойните самолети. България разполага с достатъчно добра инфраструктура за използването на американските изтребители. \"База Граф Игнатиево в момента има капацитет да оперира със самолетите F-16\", категоричен бе Джим Робинсън.    Преговорите за закупуване на нов изтребител започнаха, заявихме желание поддръжката на самолетите да се извършва в България. Това каза междувременно министърът на отбраната Красимир Каракачанов пред журналисти в Народното събрание, предаде агенция „Фокус“.\r\n\" . Още миналия месец аз имах среща с изпълняващия длъжността секретар по отбраната на въоръжените сили в Брюксел, по време на среща на министрите в НАТО. След това продължихме разговори на Мюнхенската конференция по сигурността в края на февруари. В Мюнхен имах среща с изпълнителния директор на Lockheed Martin. Генерал Хупър беше няколко дни в София, така че преговорите се водят“, обясни още Каракачанов.\r\nТой уточни, че тези разговори касаят работата, която трябва да бъде свършена от Министерството на отбраната, а друга част от нея трябва да бъде изпълнена от Министерството на икономиката и Министерството на финансите. „Говоря за сроковете, начина на плащане и за индустриалното сътрудничество“, обясни той. „Ние сме изразили, аз вчера и пред генерал-лейтенант Хупър изразих нашето мнение, че максималната част от поддръжката на самолетите, ние желаем да се извършва в България. Разбира се, когато става въпрос за двигатели, това е малко по-специфична работа, но тя не е ежегодна. Това е нашата визия“, обясни Каракачанов. ", "date": "2019.03.14", "title": "България ще има първите си изтребители F-16 и обучени пилоти през 2023 г."}
{"url": "https://www.actualno.com/politics/investirat-blizo-7-mlrd-lv-v-pytishtata-na-severna-bylgarija-news_728253.html", "text": "   . Това съобщи председателят на Управителния съвет на Георги Терзийски на форума \"Приоритетна свързаност на Северна България\", който се проведе в Русе, предаде БГНЕС.     С цялостното доизграждане на автомагистрала \"Хемус\", на проектите Русе – Велико Търново, Видин - Ботевград, обходният път на Габрово и тунелът под Шипка ще има пътни комуникации, с които ще се ускори развитието на Северна България, стана ясно още на форума.   Плановете на АПИ са успоредно с \"Хемус\" да се изпълнява и автомагистралата между Русе и Велико Търново. По проекта обаче все още текат съдебни процедури, каза . Той подчерта, че имат готовност тази година да стартират търгове за 75 километра от трасето на магистралата на индикативна стойност 670 млн. лв. без ДДС.\r\nОчаква се до края на тази година да има готов проект и да са приключили процедурите за избор на изпълнител на реконструкцията на кръстовището по пътя Русе – Разград на разклона за Кубрат.  Председателят на АПИ потвърди информацията, че е заради амортизацията на съоръжението.\r\nНа форума присъства и председателят на новосъздадената държавна агенция \"Безопасност на движението по пътищата\" Малина Крумова. Според нея лошият път не води непременно до ПТП и повишен травматизъм.   В момента от Агенцията извършват системен анализ на най-опасните участъци по републиканската пътна мрежа в страната, стана ясно още по време на събитието.    ", "date": "2019.03.14", "title": "Инвестират близо 7 млрд. лв. в пътищата на Северна България"}
{"url": "https://www.actualno.com/crime/trima-bylgari-zaginaha-v-katastrofa-v-shotlandija-news_728234.html", "text": "  Трима българи са загинали в катастрофа в Шотландия, съобщиха от Министерството на външните работи. Самоличността на жертвите е установена. Българското посолство в Лондон е в контакт с местните власти по случая и оказва съдействие на близките на починалите. Катастрофата е станала на 12 март на път A90, който свързва Абърдийн с Дънди, допълва 24 часа.     Ударът е бил между две леки коли и автобус на нискотарифната компания \"Мегабус\". Загиналите трима българи - двама мъже и жена, са пътували в едната кола, в която имало още двама души. Те са били приети в болница, но няма опасност за живота им.   Шофьорът на автобуса е бил с леки наранявания. Никой от пътниците в него не е пострадал.", "date": "2019.03.14", "title": "Трима българи загинаха в катастрофа в Шотландия"}
{"url": "https://www.actualno.com/velikotarnovo/velikotyrnovskijat-obshtinski-syvet-kani-na-obshtestveno-obsyjdane-za-izpylnenieto-na-budjet-2018-news_728254.html", "text": "  На  ще се проведе на – съобщиха от пресцентъра на местната институция.     Материалите за обсъждането са качени на официалния интернет портал на община Велико Търново, секция Общински съвет. С тях можете да се запознаете Председателят на общинския съвет в старата столица Венцислав Спирдонов отправя покана към всички граждани и заинтересовани лица за участие в дискусията.", "date": "2019.03.14", "title": "Великотърновският общински съвет кани на обществено обсъждане за изпълнението на бюджет 2018 "}
{"url": "https://www.actualno.com/balkani/sasht-kosovo-e-v-stagnacija-zaradi-korupcijata-news_728289.html", "text": "  След доклада на Държавния департамент за човешките права, в който става въпрос и за Косово, се изказа и посланикът на САЩ в Прищина Филип Коснет, предава излъчващият на албански скопски телевизионен канал „Алсат – М“, цитирана от \"Фокус\".     „Косово продължава да стагнира заради корупцията, нападенията над журналисти, депортацията на хора в други държави въпреки правилата и насилието над малцинствата“, пише посланик Коснет в своя профил в „Туитър“.   Доклад на Държавния департамент за правата на човека в Косово през 2018 г. показва постоянна корупция в държавните структури, заплахи и насилие срещу журналисти и представители на малцинства и слаба възвращаемост на бежанците.", "date": "2019.03.14", "title": "САЩ: Косово е в стагнация заради корупцията"}
{"url": "https://www.actualno.com/society/protest-v-sofija-s-iskane-za-spirane-na-kariera-news_728191.html", "text": "  Инициативен комитет от жители на старозагорското село Куртово Конаре излезе на протест пред Министерството на енергетиката с искане за спиране на кариера, предаде репортер на БГНЕС.     Според протестиращите находището край селото българска фирма е концесионер за добив на варовик. Същевременно има още една, която добива нелегално.    Комитетът настоява Министерството на енергетиката да се намеси и да спре добива на варовик и да се прекрати концесията. Сигнал за проверка е внесен и до прокуратурата.  Жителите на селото категорично отказаха да разговарят с представители на Министерството на енергетиката, тъй като този разговор се води вече шеста година. Един от протестиращите заяви пред БГНЕС, че поставя срок на министерството 1 месец да спре концесионния договор на фирмата. Ако това не стане, ще поискат от Столична община разрешение за палатков протест в центъра на София.", "date": "2019.03.14", "title": "Протест в София с искане за спиране на кариера"}
{"url": "https://www.actualno.com/curious/demokratichnite-promeni-sa-polezni-za-zdraveto-news_728212.html", "text": "  Демокрацията влияе положително на сърцето, здравето и продължителността на живота, сочат резултатите от изследване на американски учени, обхванало 170 страни, пише БГНЕС     Продължителността на живота е нараснала по-бързо в страните, в които демокрацията се е установила през последните 50 години. Пак там намаля смъртността, свързана със сърдечно-съдови заболявания, рак, цироза, и дори при автомобилни злополуки.   Резултатите от изследването са публикувани в Lancet. Казва се, че положителните промени са станали възможни не само поради забогатяването на хората.\r\n\"Изглежда, че свободните и честни избори играят важна роля за подобряване здравето на възрастното население. По-скоро това е свързано с голямата отчетност на правителството и неговата способност да реагира. Демокрацията дава много повече предимства за здравословен живот, отколкото автокрацията\", цитира вестникът извод на изследването.  ", "date": "2019.03.14", "title": "Демократичните промени са полезни за здравето"}
{"url": "https://www.actualno.com/starazagora/maja-manolova-protestira-s-medicinskite-specialisti-ot-bolnicata-v-kazanlyk-news_728250.html", "text": "  Омбудсманът Мая Манолова днес е в Казанлък, за да подкрепи от Многопрофилната болница за активно лечение „Д-р Христо Стамболски”. От началото на март всеки ден те излизат да протестират пред сградата на здравното заведение, а днес с тях ще е и националният омбудсман. Исканията на персонала на казанлъшката болница са като тези, които бяха поставени на националния протест на 1 март, и беше подкрепен от работещи в здравеопазването в цялата страна. Ежедневните протести в Казанлък ще продължават до 21 март, за когато е насрочен и вторият национален протест.     Исканията на са да няма търговски дружества в здравеопазването, еднаква основна заплата за всички специалисти по здравни грижи без значение от местоработата или собствеността на болницата, която да е равна на две минимални работни заплати за страната, размерите на допълнителните възнаграждения да са по регламентирани правила в зависимост от натовареността. Протестиращите искат и връщане на медицинските стандарти, почасово заплащане на нощния труд, допълнително заплащане за работа в спешно и интензивно отделение и класът прослужено време да е в размер на 1,2 на сто на година. Те настояват и колективния трудов договор на национално ниво да е задължителен за всички структури в здравеопазването, да имат възможност за регламентирана сестринска и кинезитерапевтична практика и да има промяна в категорията труд.", "date": "2019.03.14", "title": "Мая Манолова протестира с медицинските специалисти от болницата в Казанлък "}
{"url": "https://www.actualno.com/business/rumen-radev-ikonomikata-e-vse-po-goljam-zalojnik-na-demografijata-news_728179.html", "text": "  Икономиката е все по-голям заложник на демографията и това е основен проблем, на който трябва да търсим решение. Това заяви държавният глава , откривайки форум, посветен на конкурентоспособността на икономиката, предаде репортер на .     Президентът повдигна въпросите изчерпана ли е икономиката ни от към човешки ресурси и технологии, готови ли сме към големите предизвикателства на бъдещето, чака ли ни наистина глобална икономическа криза и как се подготвяме за нея.\r\nРадев обърна внимание, че обикновено фирмите, които имат по-лесен достъп до еврофондове, са вътрешноориентирани и се усъмни дали бизнесът, който развива конкурентоспособност и на който се крепи експортът ни  е при същите условия и ползва стимули. По думите на Румен Радев за развитието на икономиката са важни предвидимостта на законотворческия процес, състоянието на инфраструктурата и ниво образование.   Според държавния глава, ако нашите цели и амбиции са да изкореним бедността и неравенствата, да достигнем държавите от Централна и Източна Европа и високо качество и стандарт на живот, те са постижими само ако изведем икономиката на нова орбита – икономка на висок и устойчив темп. Това е възможно само при производства с висока добавена стойност, при което водещи да са науката и образованието, категоричен бе президентът.  „Можем ли да постигнем такъв темп при сегашното състояние на човешкия капитал, науката, нивото на финансиране на научната и развойната дейност и при сегашното състояние на научната инфраструктура и нейната свързаност в единна информационна платформа, при сегашното състояние на образованието и неговата способност да произвежда не само знания, а и компетенции“, попита Румен Радев. „Ако приемем, че икономиката ще зависи най-вече от 4 важни играча – държавата, бизнеса, образованието и науката, най-важно е постигането на  така необходимата  синергия между тези решаващи фактори“, подчерта .\r\nВ присъствието на министри, депутати, представители на бизнеса, неправителствени организации и експерти той заяви позицията си, че икономиката трябва да се преструктурира и че очаква нов прочит на статистиките и класациите. Радев вметна, че се надява министрите да се похвалят с икономически растеж и прираст с 10% на чуждестранните инвестиции и отбеляза, че е важно с кого и как  и кога се сравняваме – „дали с постижения на предишни управляващи, дали с държавите от субсахарска Африка, с нашите съседи или държавите от Централна и Източна Европа“. повдигна въпросите защо икономическият ръст не се усеща от болшинството граждани като ниво на доходи, качество на живот, инфраструктура, здравеопазване, образование; достатъчен ли е този темп на икономически растеж при увеличаващата се дистанция със страните от ЦИЕ и каква е структурата на чуждестранните инвестиции. Част от отчитаното увеличение на чуждестранните инвестиции се дължи на внасяне на пари от една банка  в друга, отбеляза Радев и подчерта, че само инвестиции в индустрията могат да гарантират устойчив икономически темп на развитие.\r\nРадев коментира и кои са факторите, които отблъскват инвестициите и посочи къде да бъдат търсени – в инфраструктура, образование, липса на работна сила, неясно и непредсказуемо законодателство, корупция и липса на достатъчно развито електронно управление.    „Актуален е въпросът дали не продължаваме да опитваме да привличаме необходимите ни чуждестранни инвеститори с фактори, които имаха значение до преди няколко години като ниски данъци, ниско платена работна ръка“, подчерта още Радев.   Единомислие по този въпрос демонстрира вицепремиерът , изтъквайки, че ниските данъци в последните 10 години ни е позволило да стигнем до тук, където сме и че оттук нататък това не може  да е конкурентно предимство. \"То не може да ни помага, то ще ни пречи, нещо повече - то ще се самовзриви\", заяви Дончев и добави, че основното ни конкурентно предимство - ниската цена на труда ще стане безпредметно само след 4 - 5 години. \"То не може, то не бива да е конкурентно предимство\", категоричен е и Дончев. За развитието на икономика на знанието, според него не е достатъчно само финансиране от държавата и изтъкна важността на урегулирането на фините отношения държава - наука. Финансирането от страна на бизнеса е ключово подчерта той и коментира, е това е въпрос на най-фината настройка.\r\nНе само нормативната ни база, но и институционалния модел, който имаме е неадекватен на нуждите, каза още Дончев и анонсира предстоящи промени.   Според Дончев има два пакета предизвикателства -  традиционни като стабилна макроикономическа среда, добра инфраструктура, добри администрации, нисък корупционен натиск и нетрадиционни - по-добро благосъстояние и разпределение на националното богатство. Според него днес брутният вътрешен продукт е по-голям, отколкото по време на зрелия социализъм, но заради разпределението му хората мислят, че е обратното.", "date": "2019.03.14", "title": "Румен Радев: Икономиката е все по-голям заложник на демографията"}
{"url": "https://www.actualno.com/showbusiness/andjelina-djoli-se-omyjva-za-miliarder-news_728220.html", "text": "  Холивудската звезда Анджелина Джоли ще се омъжва за милиардер. Според твърдения на западни медии красавицата не само е завъртяла главата на неизвестен бизнесмен, но и планира романтична сватба с него във Франция.     Любопитното в случая е, че Анджелина е избрала да се врече във вярност на любимия си на същото място, на което е казала \"да\" на Брад Пит през 2014 година.   Въпреки всички тези слухове, източник, близък до актрисата, споделя, че всичко това са само спекулации и че тя живее щастливо сама. през септември 2016 година. Двамата прекараха заедно 10 години, но сключиха брак едва през 2014 година. Семейство има шест деца, три, от които осиновени.  ", "date": "2019.03.14", "title": "Анджелина Джоли се омъжва за милиардер?"}
{"url": "https://www.actualno.com/vraza/zapochva-sedmica-na-frankofonijata-vyv-vraca-news_728180.html", "text": "  За една седмица във Враца ще се проведе поредица от инициативи, посветена на фронкофонията. Проявите са традиционни, . Организатори на седмицата са Клуб на франкофонията и Община Враца.     Тази вечер в Градската концертна зала  е музикалното събитие, което слага началото на френските културни празници. Концертът е под надслов „Европейска музикална пролет“ и започва в 19 ч. Диригент  е Момчил Томов, с участието ще вземат Симфониета Враца, френският флейтист Оливие Лузинки, Стоймен Пеев (цигулка) и Тодор Петров (пиано).\r\nВ проявите през седмицата ще участват още  ученици от ПЕГ „Йоан Екзарх“, СУ „Васил Кънчов“,  НУ „Св. Софроний Врачански“ и ОУ „Васил Левски“. Датата на събитията е 20 март, Международния ден на франкофонията.\r\nВъв фоайето на  НЧ „Развитие“ ще бъде подредена изложба на детски рисунки по 10-те думи на Франкофонията. Откриването на експозицията и награждаването на участниците ще се състои на 20 март от 12.00 часа във фоайето на читалището. Тази година, 10-те думи на Франкофонията обединяват областите и страните, в които се говори френски. Освен това, думи като „dracher, tap-tap или fada“ са непознати за голяма част от франкофоните, но се използват в отделни страни – в този случай в Белгия, Хаити и южна Франция.  Седмицата на франкофонията във Враца се провежда под патронажа на кмета на Община Враца Калин Каменов.", "date": "2019.03.14", "title": "Започва седмица на франкофонията във Враца"}
{"url": "https://www.actualno.com/business/shefyt-na-rajfajzenbank-sled-vlizane-v-bankovija-syuz-falit-kato-na-ktb-njama-da-e-vyzmojen-news_728213.html", "text": "   Това стана ясно от думите на зам.-председателят на УС на Райфайзенбанк  България Добромир Добрев по време на годишната среща на ръководството на  банката с медиите.     „Ако  говорим за проинфлационна спирала, която да дойде от  еврозоната, такава няма да има. Ние така или иначе вече сме фиксирани  към курса и си привнасяме тази инфлация. Нещо особено като ефект не може  да се очаква. , заяви той.   По думите на Добрев „Ако  искаме да стигнем средните доходи в Европа, трябва да бъдем реалисти –  това няма как да стане, ако и цените не се повишат. По линия на  конвергенцията в средносрочен и дългосрочен план цените ще скачат, но  ефектът на еврозоната върху този скок не е толкова голям, те биха  скочили така или иначе. По-важно е доколко доходите ще скачат. Ако е  равномерно с цените, няма да е проблем за държавата, а е предпоставка за  по-добро икономическо развитие“, смята  той.\r\nСпоред председателя на УС на Райфайзенбанк България Оливиер Рьогл „Банковият съюз може да намали рисковете, защото Европейската централна банка (ЕЦБ) е най-строгият регулатор, който може да имаме, на нея не могат да ѝ влияят местните политици“, каза Рьогл.   Още подробности прочетете в ", "date": "2019.03.14", "title": "Шефът на Райфайзенбанк: След влизане в банковия съюз фалит като на КТБ няма да е възможен"}
{"url": "https://www.actualno.com/starazagora/fondacija-za-podpomagane-na-deca-registrira-starozagorskijat-vladika-news_728214.html", "text": "  Фондация, която ще носи името на Св. Киприян Цамблак Чудотворец, митрополит Киевски, Литовски, Московски и на цяла Русия, регистрира Старозагорският митрополит Киприан, предаде кореспондентът на .     Неправителствената организация ще подпомага деца с изявени таланти в областта на изкуството и науката и деца в неравностойно положение. Членовете ще работят и за развитието на културно-историческото наследство на Стара Загора, за което ще обединяват усилия с общински и държавни органи и организации и физически и юридически лица.   За осъществяване на дейностите си в обществена полза фондацията ще събира средства от доброволни вноски на членовете си, от дарения и от участия в национални и международни проекти и програми.", "date": "2019.03.14", "title": "Фондация за подпомагане на деца регистрира старозагорският владика"}
{"url": "https://www.actualno.com/starazagora/maja-manolova-iska-ot-deputatite-adekvatni-promeni-sreshtu-obezkostjavaneto-na-grajdanite-news_728287.html", "text": "  Днес Мая Манолова на тематична приемна с граждани, пострадали от банки, частни съдебни изпълнители, колекторски и фирми за бързи кредити. Пред журналисти тя съобщи, че е . Основният проблем са неравноправни клаузи, които оскъпяват многократно сумите по договори с такива институции.     В началото на март в парламента е представен законопроект, разработен от екипа на омбудсмана, който да защити гражданите срещу тези свръхпривилегии на колекторски фирми и банки. Документът е  внесен от членове на правната комисия, които политически са различно оцветени. С него се дават гаранции, че съдът служебно ще следи за неравноправни клаузи и, ако има такива, ще се обявяват за нищожни и сумите няма да бъдат събирани. За банките се дава възможност да се спира принудителното събиране. В момента по облекчена процедура банките се снабдяват със заповед за незабавно изпълнение и започват да разпродава имуществото на длъжника. В законопроекта се дава възможност гражданите да могат да спират принудителното изпълнение и да поиска съдът да направи проверка за наличието на неравноправни клаузи, както и дали дългът е изчислен правилно, както и коректно ли са пресметнати вноските, лихвите и допълнителните разноски.\r\n“За съжаление и това е моето огромно притеснение, депутати освен законопроекта, който им представихме, са внесли и друг вариант, който отново ще остави ножа и хляба у банките и който няма да реши проблема на гражданите срещу свръхправомощията на банките”, заяви още Мая Манолова.\r\nТя съобщи, че от края на януари България е в напреднала фаза на наказателна процедура от страна на Европейската комисия (ЕК) която официално е предупредила, че законодателството ни нарушава европейското за отношенията на гражданите с финансовите институции. Нарушенията са най-вече за липса на адекватна защита срещу неравноправни клаузи и възможностите длъжникът да спре принудителното изземване на негови вещи. Националният омбудсман подозира, че вместо да се съобразят с препоръките на ЕК, депутатите ще имитират промяна.  “Този път имитацията няма да мине. ЕК следи и, ако България не направи адекватни промени в законодателството, ще има и имуществени санкции”, категорична е Манолова. За съжаление, санкциите няма да се платят от парламента или от правителството, а от българските данъкоплатци. Следващата седмица според нея ще бъде крайният срок, в който депутатите да се заемат с направените от нея предложения. Омбудсманът ще бъде в парламента и ще настоява да се приемат “адекватни промени, които да защитят гражданите срещу безобразията на фирми за бързи кредити, срещу безобразията на банки, на различни монополисти - мобилни оператори, ВиК-та, топлофикации, които имат облекчени съдебни процедури, в резултат на което обезкостяват гражданите”.", "date": "2019.03.14", "title": "Мая Манолова иска от депутатите адекватни промени срещу \"обезкостяването\" на гражданите"}
{"url": "https://www.actualno.com/scene/svetovnijat-vasil-ivanov-v-nacionalnata-galerija-news_728229.html", "text": "  Днес от 18:00 часа в залите на Национална Галерия, Филиал Двореца, се открива изложба на художника Васил Иванов (1909-1975) от Колекция Борис Бекяров. Експозицията е подредена по случай 110 години от рождението на твореца. Ето какво заяви кураторът Иво Милев пред по повод изложбата.         ", "date": "2019.03.14", "title": "Световният Васил Иванов в Националната галерия "}
{"url": "https://www.actualno.com/healthy/narastva-brojat-na-in-vitro-procedurite-u-nas-news_728284.html", "text": "  С 2 441 са намалели ражданията в страната през 2018 г. в сравнение с предходната. В същото време броят на ин витро процедурите, финансирани от държавата се е увеличил. Диспропорциите в дейността на болниците в тези две направления обаче се запазват непроменени. Това показват анализите на „Индекс на болниците“, направени на база данните на НЗОК и Център за асистирана репродукция (ЦАР) за дейността на лечебните заведения през съответните периоди.     Общо 55 796 са били ражданията през 2018 г. в България. Те са били извършени в 106 болници. През предходната година ражданията са били 58 237 и са били извършени в 108 болници. Запазва се тенденцията не всички лечебни заведения, които имат договор с НЗОК за тази дейност, да осъществяват минималния брой раждания за година. Според медицинския стандарт той трябва да е между 80 и 100 за болница. През миналата година обаче 13 лечебни заведения не са отговорили на това изискване. Най-голяма част от ражданията отново са извършени в три болници в столицата - „Майчин дом“ - 3400, “Първа Св. София“ – 2442, и „Шейново“ – 2205.   Въпреки намаляването на ражданията, се увеличава процентът на тези, които са извършени чрез секцио - от 45.00% през 2017 г. на 46.90% през миналата година. Запазва се разликата в приложението на метода - в различните болници той варира от 0 до 94%. Броят на децата родени с форцепс или вакуум е 398 срещу 428 през предходната, като е най-висок в „Майчин дом“, където има и по-тежки случаи. Смъртността на децата при ражданията остава ниска - 0.53%, а процентът на недоносените бебета също е почти непроменен - 13.14%, като най-висок е в „Майчин дом“, „Аджибадем Сити Клиник Токуда“ и МБАЛ-Хасково. Броят на клиниките, където са обгрижвани най-тежките случаи на недоносеност – бебета с тегло под 1499 гр., е бил 34.\r\nУспеваемостта при ин витро процедурите, които се финансират от държавата остава почти непроменена. Броят им обаче се увеличава. Общо 3233 стимулации са били извършени у нас през 2017 г. или с 523 повече спрямо 2016 г. Броят на родените бебета също е по-висок – 1023, срещу 820 през предходната. Средната успеваемост на всички клиники през 2017 г. е била 25.51% срещу 25.05% през предходната година. Запазва се и тенденцията борят на процедурите, както и на родените бебета да варира много в отделните лечебни заведения – от 0 до над 700. На практика основната дейност, която се финансира от ЦАР е концентрирана в пет клиники, а над една трета от нея - в две от тях.  ", "date": "2019.03.14", "title": "Нараства броят на ин витро процедурите у нас"}
{"url": "https://www.actualno.com/politics/dsb-kym-jozef-dol-obsht-front-s-gerb-za-evropejskija-vot-e-nevyzmojen-news_728215.html", "text": "  Във връзка с призива на Жозеф Дол, председател на ЕНП, за общ фронт с ГЕРБ на предстоящите европейски избори, Ви информираме, че такъв е абсолютно невъзможен. Това пишат в отворено писмо до лидера на Европейската народна партия (EНП) от .     \"Ние също изразяваме своята загриженост за бъдещето на Европейския съюз, разрастващия се популизъм, национализъм и евроскептицизъм и образа на ЕНП като основен представител на демократичните проевропейски ценности\", посочват от ДСБ.\r\nОттам допълват, че \"с действията си ГЕРБ са доказали, че са част точно от тези процеси, които застрашават проевропейската линия на Европа, защото действат в синхрон с популистките и антиевропейски сили на национално и европейско ниво\".\r\nЗаради действията на Борисов и ГЕРБ, членството на българските проевропейски партии в ЕНП започна да изглежда компрометирано сред българските граждани, което може да бъде реална опасност за ЕНП на предстоящите избори.     Напомняме, че през месец септември с мнозинство от над две трети, европейският парламент констатира съществуването на ясен риск Унгария да извърши тежко нарушение на върховенството на правото и ценностите, на които е изграден Съюзът и придвижи гласуване на наказателна процедура срещу партията на - \"Фидес\".\r\n\"За разлика от противопоставянето на водещи фигури от европейската десница, петимата депутати от ГЕРБ гласуваха срещу резолюцията. Така управляващата партия у нас отново постави България в периферията на Европейския съюз.\r\nЕдинственият българин в ЕНП, който гласува срещу авторитаризма на Орбан, бе Светослав Малинов от „Демократична България“, член на ДСБ.    Не по-малко обезпокоителен е проруският курс, които ГЕРБ устойчиво поддържа - противопоставя се на санкциите срещу Русия, отказа да експулсира дори един руски дипломат във връзка със случая \"Скрипал\" и отказа да се подкрепи румънската кандидатура на Лаура Кювеши за европрокурор. Така управляващите от ГЕРБ и „Патриотите“, заедно с фалшивата опозиция на бившите комунисти, затвърждават убеждението в Европа, че не само Унгария, но и България е \"Троянски кон\" на Путин в Европейския съюз, убедени са в ДСБ.\r\n\"Поредно доказателство за тяхното позициониране извън ядрото на проевропейските представителите на ЕНП в Европейският парламент е гласуването на резолюцията за прекратяване на преговорите за членство с Турция.   Като инициатори за задействане на процедура за изключване на партията на унгарския премиер Виктор Орбан от ЕНП, Ви уведомяваме, че въпреки полученото писмо от г-н Орбан, с молба да оттеглим искането си за изключването на \"Фидес\", ние категорично запазваме настоящата си позиция и на 20 март ще гласуваме за излизането на \"Фидес\" от ЕНП.\r\nМотивите ни бяха ясно обявени, но отново подчертаваме, че за българският национален интерес е изключително важно обстоятелството, че г-н , в разрез с върховенството на закона, даде политическо убежище на бившия македонския премиер . Освен че е осъден в собствената си държава на лишаване от свобода, той е най-големия българомразец в последните години, забавил евроинтеграцията на страна си.\r\n\"Демократична България\" е единствената проевропейска политическа сила в България, която ще даде възможност за достоен избор на българските избиратели на предстоящите изборите за европейски парламент на 26 май.   Обръщаме се към българската демократична общност, която е особено чувствителна към всяко погазване на принципите на свободата и демокрацията, към проявите на корупция и потискане на свободния пазар, към опитите за разрушаване на европейското единство.\r\nНадяваме се заедно да изградим общ проевропейски фронт за възраждането на образа на ЕНП като не само на най-голяма, но и на най-принципна партия в Европейския парламент и за достойното място на българските представители в нея\", завършва отвореното писмо, разпространено и до медиите от Демократите.", "date": "2019.03.14", "title": "ДСБ към Жозеф Дол: Общ фронт с ГЕРБ за европейския вот е невъзможен"}
{"url": "https://www.actualno.com/vraza/talantlivata-lekoatletka-mihaela-mitkova-kojato-zameni-madrid-s-vraca-news_728224.html", "text": "   Тя е малка и нежна. Слабичко момиче, с дълга чуплива коса. Ако не знаех, че е лекоатлетка, можеше да я помисля за модел. Но отсреща, с нетърпение, ме следят две тъмни будни очи. Това е първото ми впечатление от Михаела Миткова, на 15 г., от Враца. Учи в СОУ „ Св. Кл. Охридски“, спортното училище на града. 2017 година за  Михаела Миткова е била особено успешна – участието й на XII Европейски игри по лека атлетика за деца до 16 години й донася второ място в бягането с препятствия. Надпреварата се провежда в Бърно – Чехия. В десетката за най-добрите спортисти на Спортното училище през 2018 г. влиза и Михаела. Нейно е 6-тото място в класацията на Училището за шампиони, както наричат СОУ Св.Климент Охридски във Враца.      Първо, за да разчупя леда, започвам разговор с треньорката й. „Михаела тренира от  5 г. и нещо“, разказва Юлияна Борисова. „ Аз си я харесах още от първия път. След състезанието отидох при майка й и попитах дали може да я запише при мен. Майка й каза: ама тя не е първа! Няма значение, че не е първа. Аз искам точно нея да тренирам. И така стана .След известно време те дойдоха и започнахме …“,спомня си Юлияна Борисова.\r\n„Още не е оформена като личност, смее се треньорката на въпроса ми каква е Михаела. . Качествата, които трябва да притежава един спортист, който смята на продължи да се състезава в по-високо от средното ниво, тя ги притежава – има цел, устрем, спортна злоба и желанието да върви към победа. Преди се оплакваше,че много се изморява на тренировките, Сега вече свикна. Разбира се, съобразяваме се със здравето й“. От 8 месеца Михаела не тренира. Едва този месец терапевтът й разрешава отново да се натоварва, след като е прекарала една травма във физкултурния салон.   „Ами то беше като любов от пръв поглед…Аз я видях и веднага поисках да я тренирам…Впоследствие вече нещата се виждат и ние в процеса на работа се опознахме, моделирам я, нали знаете, като при пластелина - за да стане хубава фигурка, трябва много работа- къде прибавяте, къде отнемате... За вбъдеще са много комплексни нещата, важно е да е здрава и да продължава да иска да се занимава с лека атлетика и да има по-високи цели. Има подкрепата на родителите и нужните условия за треноровки\"\r\nПри Ю.Борисова тренират 30 деца. „В клуба са толкова, но са повече от 30, защото малките не се картотекират. Мечтаех да имам дъщеря, сега повечето са момичета. За летния сезон предстоят състезания, не обичам да говоря предварително. Дано имаме късмет“, коментира треньорът.    Намесва се майката Диана и разказва за контузията на детето. При едно разтягане за шпагат  Михаела Миткова къса една плочка, трудно е за възстановяване.\r\n“Наскоро тя много се зарадва и се разплака от радост при визитата при доктора, защото вече  може да тренира и да се натоварва. Аз съм амбициозна майка, но виждам, че това й е страстта, има желание да се състезава, а аз никога не бих я накарала да прави нещо против волята си. За нея леката атлетика е много важна, тя е сърцето й. Така че бих  желала да я видя на международна сцена с призови места. Живот и здраве, каквото е казано. Вкъщи е послушно дете, сега е в пубертета, но е добро дете“, споделя Диана Миткова.\r\nВърви й най-много математиката и литературата в училище. Но тя си мисли  само за леката атлетика: „ или да стана треньор, или кинезитерапевт, или журналист. Всичко, обаче ще е свързано с леката атлетика. Следващата година ще започна да мисля за план Б, ако стане някоя травма…“. „Аз бях ученичка 3 клас и от училище ни бяха завели на състезание „Лъвски скок“. Станах първа за мое учудване и на 60 метра гладко бягане, и на скок дължина. Треньорката вече ме беше видяла и говори с майка ми. Най-много ми харесва сега бягането с препятствия, всичко е ритъм и има съвършенство там. Зная, че това си е моя спорт. Трябва да съм отговорна, да слушам треньорката, да имам сила в краката и в ръцете. Трябва да си силна навсякъде, защото трябва да издържиш натоварването, например, ако си на 400 метра с препятствия …,понякога е непосилно за някои хора. Да си концентриран, да не се разсейваш, техника трябва да има. Най-трудни са ми дългите метри. Защото не издържам, трудно ми е да дишам, особено  при трибой и четирибой - има 600 метра и аз не издържам, почти винаги накрая колабирах“.   Готвя се за състезанията от календара на Федерацията- май и юни месец.\r\n2016 г. е номинирана за най-млад спортист на годината за Враца.Михаела споделя,че се чувства удовлетворена , защото признават нейния труд и „чрез тези награди зная какво съм постигнала, а и другите научават“. То не е лишаване, като правиш нещо, което харесваш. Не се  излиза толкова много навън, нямам много приятели, ако са истински, ще те разберат, че тренираш и нямаш време, а ти трябва и почивка. Мислила съм за бъдещето, но не искам толкова много да споделям, защото както се казва, Бог обича да разваля някои планове. Аз съм много амбициозна.\r\nМихаела е родена в Мадрид. Семейството преди 15 години е живяло там. После  носталгията ги връща отново във Враца. „Ако бяхме останали там, тя нямаше да тренира атлетика, живеехме в едно малко село. Нямаше да се изявят тези нейни качества“, допълва майка й.\r\nВ мечтите си Михаела се вижда отново в Испания или Франция, . Лека атлетика, кинезитерапия - резервен план няма. Обича да си хапва плодове и сладкиши. „Харесва ми да чета и да гледам филми. \"Всичко, всичко\", по романа на Никола Юн, е любимия ми филм. Дискотеки – не, не ходя по купони. Имам си приятел, футбол тренира и учи в Мездра“. Толкова за личният й живот.\r\nНавярно не можем да предвидим бъдещето, но все пак има неща, които можем да начертаем в мислите си. За Михаела това са тренировките и стремителното желание да става все по-добра в спорта. Пожелава си: . Ние остава само да й стискаме палци. ", "date": "2019.03.14", "title": "Талантливата лекоатлетка Михаела Миткова, която замени Мадрид с Враца"}
{"url": "https://www.actualno.com/balkani/saraevo-sofija-napravi-mnogo-za-evrointegracijata-na-zapadnite-balkani-news_728313.html", "text": "  Министър-председателят Бойко Борисов проведе двустранна среща с Шефик Джаферович, член на Председателството на Босна и Херцеговина, в рамките на Седмия глобален бакински форум, съобщиха от правителствената пресслужба.     В началото на разговора българският премиер запозна Джаферович със задълбочаването на енергийното сътрудничество между България и Азербайджан, което бе обсъдено по време на форума. А след това министър-председателят изрази отново последователната подкрепа на България за европейската и евроатлантическата интеграция на Босна и Херцеговина.   „Приветстваме решението на Босна и Херцеговина да подпише Споразумението за намаляване на роуминг таксите между държавите от Западните Балкани, което ще даде основа за започване на преговори между Западните Балкани и ЕС за намаляване на роуминга“, посочи премиерът Борисов. Той подчерта, че това е в съзвучие с приетия на Срещата на върха през май 2018 г. Софийски дневен ред и в подкрепа на свързаността в региона - дигитална, инфраструктурна, енергийна и между хората.\r\n„Много се радвам да се видим на форума, но най-вече да ви благодарим - защото вие сте човекът, заради който по време на председателството на Съвета на ЕС вашата държава направи много по темата за интеграцията на Западните Балкани“, обърна се към българския премиер Шефик Джаферович. Той подчерта пред Борисов, че с всеки свой жест и постъпка българският премиер е показвал, че работи за сътрудничество, уважение, мир и стабилност на Балканите, показвайки как различните народи и култури живеят в единство.  ", "date": "2019.03.14", "title": "Сараево: София направи много за евроинтеграцията на Западните Балкани"}
{"url": "https://www.actualno.com/scene/fantomyt-na-operata-ot-23-mart-otnovo-na-scenata-na-nacionalnija-muzikalen-teatyr-news_728225.html", "text": "  „Фантомът на операта” се завръща на сцената на Националния музикален театър от 23 март. Зрелищният мюзикъл ще се играе само до 14 април през този театрален сезон. За да отговори на изключително големия интерес на публиката и след изчерпване на билетите до края на март Музикалният театър води продължителни преговори с фирмата –носител на авторските права и успя да договори нови дати.     Така българската публика ще има възможност да гледа култовия музикъл на родна сцена на нови десет дати от 31 март до 14 април. Това е единствената допълнителна възможност за зрителите да видят спектакъла на Музикалния театър до края на театралния сезон.\r\nСлед повече от 33 години на над 166 сцени по света, 140 милиона зрители и над 70 престижни награди, \"Фантомът на операта\" покори сърцата и на взискателната българска публика.  Уникалната музика на Андрю Лойд Уебър, продадена в над 40 милиона копия по целият свят, ще звучи отново на сцената на Националния музикален театър от 23 март до 14 април за лимитиран брой вечери. В реализирането на мащабния спектакъл участват солистите, хорът, балетът, оркестърът и всички технически звена на театъра.\r\nПоследните дати на „Фантомът на операта” в Музикалния театър през този сезон:\r\n- 31 март (неделя) - от 17.00 часа ;    - 4, 5, 6 април от 19.00 часа;\r\n- 7 април (неделя)от 17.00 часа;\r\n- 10, 11, 12, 13 април от 19.00 часа;\r\n- и 14 април(неделя)  от 17.00 часа.\r\nПодробности на сайта на Музикалния театър и на Facebook - https://www.facebook.com/events/322491241816435/   Фантомът на операта е наблизо!", "date": "2019.03.14", "title": "\"Фантомът на операта\" от 23 март отново на сцената на Националния музикален театър"}
{"url": "https://www.actualno.com/sciencelogy/smartfon-spasi-jivota-na-myj-po-kojto-streljali-s-lyk-news_728227.html", "text": "  Оказва се, че смартфонът не е само за комуникация, но може и да спасява човешкия живот – особено когато срещу човек стрелят с лък. Точно това се случило с 43-годишен австралиец, предаде BBC.     Всичко започнало с това, че мъжът-мишена не се харесал на стопанина на къща, покрай която минавал, и разгневеният изскочил навън с обтегнат лък.   Стелата била изстреляна в момент, когато атакуваният мъж извадил телефона си, за да заснеме разправията. Той го вдигнал пред очите си и смартфонът влязъл в необичайна за тази техника роля – на щит.\r\nПолицаи разказват, че стрелата пробила телефона и леко одраскала лицето на неговия собственик, но все пак мъжът останал невредим.  Стрелецът с лък бил арестуван. Това се случило в градчето Нимбин, Нов Южен Уелс, което се намира на 180 км. от Брисбейн.\r\nДвамата участници в инцидента се познавали отдавна, но така и не става ясна причината за кавгата.   На „несполучилия“ стрелец е повдигнато обвинение в нападение и увреждане на имущество, а през април съд ще се произнесе по случая.    ", "date": "2019.03.14", "title": "Смартфон спаси живота на мъж, по който стреляли с лък "}
{"url": "https://www.actualno.com/vidin/belogradchik-pokazva-turisticheskite-si-atrakcii-news_728189.html", "text": "   ще покаже туристическите си обекти чрез информационно пътуване, организирано с Асоциацията на екскурзоводите в България. То носи името  „По въздух и вода, под скали и по върхове – приключенски туризъм на граници, без граници”. По традиция то се провежда в началото на активния туристически сезон и е за три дни. Стартът се дава на 15 март и ще приключи на 17 март 2019.     Маршрутът започва от Северозападния регион – село Фалковец, Белоградчишки скали, град Белоградчик, Магурата, Дунавски бряг при Видин, Неготинска Крайна, Майданпек, Райкова пещера,  Виминациум. През първия ден гостите ще бъдат в хана при с. Фалковец, където ще имат възможност  за винена дегустация на вина от близката изба до с. Боровица. Отам туроператорите могат да се запознаят с Легендите на вкаменения свят, като вземат участие в пешеходен преход до скалата на „Богинята-майка“ и Скалата на влюбените в непознатата част на Белоградчишките скали.  Този маршрут е походящ за пешеходен туризъм или да се преминава с велосипеди. Денивелацията е до 100 м; дължина – до 1 км.; трудността е средно ниво. Организаторите съветват да се носят туристическите обувки.  Следваща спирка е Белоградчик, с посещение на  Природонаучния музей, единствен в Северозападна България, разполагащ с общ фонд от 3000 експоната. След кратка фотопауза в , гостите ще бъдат поздравени от община Белоградчик.\r\n Посетителският център предоставя  интерактивна холограмна инсталация – 3D визуализация на крепостните стени и кули в исторически аспект – от времето на Римската империя до наши дни. Тук ще бъде представен културният и фестивален афиш за 2019-та, еко-, вело – и пешеходни маршрути. Следваща точка в информационния маршрут  е пещера Магурата.\r\nОрганизаторите предлагат множество атракции с адреналин в кръвта: с планински велосипеди до Рабишкото езеро; „Магура сафари с UTV“ – майсторски клас, привързано издигане с топловъздушен балон над езерото. Атракциите са организирани от Агенция за регионално рзвитие и бизнес център Види.  Вечерта ще продължи с турлашка вечеря с много музика, веселие, сладкиши и песни от Салашките баби.  На следващия ден информационният тур продължава с приключения на „тихия син Дунав“ – на чаша гъмза и „задевки“. Домакини ще бъдат Регионалната библиотека „Михалаки Георгиев“ и Сдружение „Видински фонд „Читалища“. Третият ден от информационния тур ще ви заведе в  „царството на мамутите и римски легиони”, което е на територията на Република Сърбия.\r\nЦелта на организаторите е да се разшири обхвата на туристи, тъй като всяка година се презентират нови туристически атракции – винен, кулинарен, ловен, културен, автентичен селски и трансграничен туризъм.    ", "date": "2019.03.14", "title": "Белоградчик показва туристическите си атракции"}
{"url": "https://www.actualno.com/burgas/konna-baza-park-ezero-kani-burgazlii-na-todorovden-news_728111.html", "text": "  Православният празник, посветен на , се чества в първата съботата от Великия пост в памет на светеца. Тази година той се пада на 16 март. Част от ритуалите са свързани с конете и конните надбягвания. Празникът се отбелязва с типичните от векове за нашите земи- кушии. Конната база в парк „Езеро“ в Бургас кани всички, които обичат благородните животни да посетят базата в съботния ден.     Там ще се проведе състезание по прескачане на препятствия с коне. В него ще участват състезатели, възседнали едни от едни от най-добрите коне в страната. Професионалистите ще демонстрират пред публиката своите умения по паркури. Пламен Радославов и Сияна Базотева са от бургаската конна школа и са носители на престижни награди в дисциплините свързани с конен спорт.\r\nДецата, които ще дойдат в базата заедно със своите родители, ще могат да яздят понита, напълно безплатно и да се докоснат до красивите животни. , както народът нарича празника, ще се превърне във време за семейството, прекарано сред природата в близост до морето. И както гласи поверието, Теодор Тирон облечен със своите девет кожуха, ще измоли от Бог лятото да дойде по-скоро по нашите земи.  ", "date": "2019.03.14", "title": "Конна база парк „Езеро“ кани бургазлии на Тодоровден"}
{"url": "https://www.actualno.com/varna/ivan-portnih-s-obeshtanie-skoro-zapochvame-s-remontite-na-malkite-ulichki-vyv-varna-news_728299.html", "text": "  Основна мисия на община . В тази връзка в квартал \"Възраждане\" бе изграден , а в момента има проект за такъв във \"Виница\". Това съобщи в интервю за Дарик радио кметът Иван Портних. По думите му, след обновяването на парка в квартал „Аспарухово”, той ще се превърне в , в която в момента такът големи ремонти.     Във връзка с лошото състояние на малките Иван Портних обеща, че .\r\n\"След завършването на булевард „Левски” и на основни отсечки, усилията ще бъдат насочени към малките улици и междублоките пространства. Много скоро и те ще бъдат ремонтитирани.\", заяви Портних.\r\nТой посочи още, че изграждането на нова библиотека ще струва около . Част от средствата ще дойдат от общинския бюджет, а за останалата част от сумата ще се търси помощ от държавата. Портних съобщи също, че общината ще кандидатства по европейски проекти за обновяване на всички читалища в града. Предстои ремонт на читалището в квартал „Владиславово”. Средства са предвидени и за реконструкция на филиала на театъра в морската столица.  „Финансовото състояние на общината е изключително стабилно и това е отразено в проверките на всички институции. Кредитният рейтинг на Варна е изравнен с националния със забележката, че е по-добър от него, но такъв не може да бъде присъден. Затова и обявихме рекордна макрорамка в размер на близо половин милиард лева. При встъпването ми в първия мандат през 2013 г. макрорамка от 250 млн. лв. изглеждаше фантастични и нереално.\r\nКултурният календар на общината се адаптира към туристическия сезон и даде за пример музикалния фестивал „Варненско лято”, който тази година ще започне през месец март и ще продължи до ноември.\r\nГрадът ни направи голяма крачка с навлизането на нискобюджетните авиокомпании. Надявам се на успешен летен сезон. Засега има ръст при записванията на туристи от Великобритания, Чехия и Полша”.\", заяви още Иван Потних.    ", "date": "2019.03.14", "title": "Иван Портних с обещание: Скоро започваме с ремонтите на малките улички във Варна"}
{"url": "https://www.actualno.com/pleven/13-godishen-pianist-ot-muzikalnoto-v-pleven-ocharova-publikata-v-rim-news_728321.html", "text": "  13-годишният пианист Борил Марков от Националното училище по изкуствата „Панайот Пипков“ в Плевен завърши 2018-та на неговия музикален талант. Той спечели първа награда на конкурса Grand Prize Virtuoso, който се проведе в Рим. По покана на журито Борил замина за Вечния град и участва в гала-концерта на отличените с най-високите награди участници. Бил е единственият представител на родината си. Той е ученик от класа по пиано на Антоанета Воденичарова в плевенското НУИ „П. Пипков“.     „Конкурсът се провежда по интернет – участниците изпращат видеозаписи на свои изпълнения. Журито ги оценява и преценява кои от отличените с първа награда да покани на гала-концерта – както стана при мен. Концертът мина страхотно. Беше в зала Театро студио парк де ла музика. За първи път бях в Рим и много ми хареса. Изсвирих Шопен – „Полонез“, опус 40, № 10. Имаше музиканти от целия свят. В моята група бяха около 20 участници с различни специалности – цигулка, виолончело, флейта и пиано“, разказва Борил.\r\nТой е . Неговата баба – Кети Маринова, е един от основателите на Музикалното училище във Варна. В него тя дълги години е преподавала пиано на малки и големи ученици. Баща му – Пламен Марков, също е пианист. Той преподава камерна музика в НУИ „П. Пипков“ и е диригент на Общинския духов оркестър в Плевен. Майка му – Силвия, преподава солфеж в същото училище. Чичо му – Илиян Марков, и неговата съпруга Янита също са избрали пианото за своя съдба. И сестрата на Борил – Христея, е пианистка. Тя е студентка в Музикалната академия в Женева…  „ Сестра ми е по-голяма от мен – всяка нощ я чувах как свири и ми хареса. В първи клас започнах с флейта, но следващата година продължих с пиано“, разказва Борил.\r\nЗаради сериозната разлика във възрастта – 10 години, братът и сестрата не са имали съвместна музикална изява. Нито пък някога е имало съперничество между двамата – тя е много по-напред в обучението си и  няма как той да свири нейния материал, признава седмокласникът.      Явил се на конкурса „От Бах до джаз“ в Атина и спечелил втора награда. След това се явил на онлайн конкурса „FLYING STAGE\" в Бургас и получил трета награда.\r\nСега му предстои участие на конкурс в Крайова, Румъния. Пада си по джаза и за Крайова готви две творби на любимия си композитор – Милчо Левиев.\r\nОбикновено за пианото Борил отделял по около два часа на ден. Никога не засичал колко точно колко време му отнема да се подготви. Като всеки тийнейджър, обича да излиза с приятели, да играе на компютър, да кара колело или скейтборд. Досега не се е опитвал да композира – не изпитва такава необходимост. Затова пък много често му идва отвътре да направи своя интерпретация на произведение, което вече му е много „улегнало“ и го свири с лекота.   От големите пианисти на нашето време  му допадат Евгени Кисин и Ланг Ланг. Театърът ми е любимо хоби. От миналата година ходя в школата на плевенския театър „Иван Радоев“. Първото ми  участие в премиера беше в постановката „И в дъжд, и във вятър, пак на театър“. Тази година в школата готвим премиера на „Уестсайтска история“, допълва с усмивка Борил Марков.\r\n„Приятно ми е да работя с такава многостранна личност като него. Борил се интересува от много неща и това при всички положения ще му помогне в бъдеще - и в музиката, и в живота. Един артист трябва да има богата обща култура. Повечето днешни млади хора са свикнали с лаптопа – всичко да им е написано и те да го приемат като абсолютна даденост. Борил не е такъв – когато нещо го интересува, пита и търси отговори“, твърди неговата учителка по пиано Антоанета Воденичарова.", "date": "2019.03.14", "title": "13-годишен пианист от Музикалното в Плевен очарова публиката в Рим"}
{"url": "https://www.actualno.com/ruse/rusenska-klinika-se-griji-za-rechevoto-razvitie-na-malchuganite-news_728184.html", "text": "  Логопедични центрове „Медика“ в Русе, от 25 до 31 март спират своето внимание на важния въпрос за речевото развитие на децата от 4 до 7-годишна възраст. Децата трябва да осмислят съдържанието на всяка дума, а употребата им да не свежда само до нейното механично и фонетично овладяване.     Речникът на малчуганите трябва да се обогатява, за да се подобри изразителността, образността и емоционалността при комуникиране. За тази цел трябва да се търсят подходящи форми и методи на работа.\r\nНеправилното речево развитие в ранна възраст могат да доведат до сериозни последици. Това произтича от факта, че всички психични процеси са силно свързани с натрупания активен и пасивен речников запас. Речниковият багаж играе важна роля във формирането на мисленето и общуването при хората.\r\nЗа диагностициране на проблеми в речевото развитие на детето Логопедични центрове „Медика“ предлагат платени прегледи, с предварително записване на тел. 0887 676 752 при логопед Силвия Пасева.  ", "date": "2019.03.14", "title": "Русенска клиника се грижи за речевото развитие на малчуганите"}
{"url": "https://www.actualno.com/crime/mvr-izdirva-66-godishnata-genoveva-ivanova-news_728231.html", "text": "  По молба на близките полицията издирва 66-годишата Геновева Параскевова Иванова. На 8 март тя е излязла от дома си в село Нивянин, обл. Враца, и оттогава е в неизвестност. Има данни, че за последен път е била забеляна около 11 часа на 10 март на автогара в град Вършец, обл. Монтана.     Жената е висока 160-165 см, с къса, чуплива коса с червен оттенък, овално лице и кафяви очи. Облечена е с тъмен анцуг и светложълта блуза с дълъг ръкав.   Хората, които разполагат с информация за издирваната жена, могат да сигнализират на тел.: 112, 092/692393, 692318 или в най-близкото поделение на МВР.  ", "date": "2019.03.14", "title": "МВР издирва 66-годишната Геновева Иванова"}
