{"url": "https://www.actualno.com/faces/toma-markov-bez-poezija-shte-se-pobyrkame-news_1384869.html", "text": "              Не мога да не пиша, защото за това съм създаден. Беше много хубаво, че Рене Ранев от група „Хибрид“ ми предложи да направи песни по мои стихове. А пък и аз все пак от 4-годишен свиря на пиано и щеше да стане чудесен музикант от мене, ако не бях мързелив човек. За поезия и за писане човек може да бъде мързелив, но като музикант човек не може да бъде мързелив, защото се изисква едно определено време свирене. Този чудесен човек, блестящ китарист, ме спря и ме пита „Може ли да направя песни по твоите стихове?“ и аз казах „Аз съм правил текстове за песни, но доколкото знам първо се дава музиката на срички и тогава се пишат песните“. Той каза: „За мен няма значение“ и когато съм му давал стихотворения, не ми е махана една дума. И съм много доволен и щастлив, откакто съществува групата „Рене/Макаронов“ - за две години сме написали 37 песни (б.а. - две от тях: и .). Песни, казвам, не парчета. Щото парчета пише всеки, песни пишат малко хора. Така че в момента единственото нещо, което ме държи на крака и жив, е „Рене/Макаронов“, тоест – музиката.   Ее, много са. „Шоколад“ на „Остава“ (смее се). Не, променям. Play With Fire на Кийт Ричардс, за „Ролинг Стоунс“. Не, просто поствам стихове във фейсбук, защото от години съм в жестока литературна изолация. Предполагам, че аз съм виновен, защото съм много устат и много крив човек. Обиждам много хората и такива глупости. Но някои грешки не могат да се превъзмогнат. Това са грешки, които са верни. Аз не обиждам всеки. Има хора, с които просто не мога да се скарам. Просто няма какво да деля с тях. А България не е като нормалния останал свят, където примерно писателят е по-важен от издателя или от редактора. Аз имам доста почитатели, в това пространство продължава да има доста нормални хора, които знаят, че майката на етиката е естетиката и като има хора, които разбират от естетика, означава, че има хора, които разбират от моите неща, които са доста високи като вкус.     Преди години написах едно там нещо, дето звучи: „Жена ти да избяга с най-добрия ти приятел и той да ти липсва“. Казва се „Блуус“ стихотворението и това действително е блуус.      Неее, в никакъв случай, аз да не съм нещооо... В началото на 90-те години може би, заварих една много тъпа българска група - „Конкурент“ - които с блажна боя си пишеха „Конкурент“ по Попа. Аз не съм такъв човек и никога не мога да го направя. Не знам как се появи. Не знам кой го е направил. Но между другото, много благодаря на човека, който го е направил, и доколкото знам графитът стои вече близо 11 години. Аз съм написал три велики книги за две велики жени в живота ми, аз обичам такива глупости. Даже в момента пиша такъв роман, но за това – после. „Котката“ е написана за София Леон, една величествена дама, една джобна брюнетка, която прилича на китайска вазичка с вкус на японска вишна. Това ѝ го написах като есемес. „Котка“ замества думата за... другото. И тя действително мъркаше и тиктакаше... Беше величествено, величествено! Любомир Левчев е велик поет, като мен. Към тях не може да има нито въпроси, нито отговори, те не са Нойзи. Но поетите в тази държава никога не са били интересни на никого. Поетите са интересни в Русия, във Великобритания. А тука се мисли, че поетът е птичка Божия, и може да живее без пари, без не знам там какво си, а навсякъде това е високо платено изкуство и високо ценено. Поезията – това е човешката памет, това е единственото изкуство, което ни помага да не се побъркаме. И няма никакво значение един артист – аз не обичам думата творец, творец е само Господ, а ние сме едни работници и едни слуги на Господ – няма никакво значение един артист какви ориентации има. Дали е канибал, дали е комунист, дали е гей, дали е крив човек като мене. Единственото нещо, което има значение, е да си върши работата като хората. В живота съжалявам за всичко. Дължа само пари. Извинения – не.  Един роман дундуркам, от четири години го пиша. Казва се „Наръчник на сваляча“ и е за шестте жени в живота ми, с които съм живял повече от три години. Защото няма как да живееш с един човек повече от три години, без да те формира по някакъв начин. В общи линии романът се пише много трудно, защото – първо, аз съм джентълмен и второ, няма как целият ми живот с тях да е рози и шампанско, имало е и гадни неща. И всъщност трудното нещо на писането на този роман е как да опишеш гадните неща вътре, за да не звучи заядливо, злобно, тъпашко. Да, разбира се, че има, както например може да е непушач. Йордан Евтимов например.\r\nАлкохолът никога не е важен за писането. Алкохолът е просто универсален забавител. Всеки човек, който пише, е много умен. Няма нито един писател на света, който да се е пенсионирал, това е големият кур при писателите, ти си писател за цял живот, не си писател до 74 години. И човек трябва малко да си почине и затова използва алкохол, опиати, такива неща. Аз съм поет. Моята визитка е „Тома Марков запетайка поет“. Писал съм и в други жанрове, но в други жанрове съм писал за пари. Единственото нещо, което ме интересува в живота, е поезията, изцяло. Не, не, нямам и това много ме дразни. Това съм си поставил за цел – примерно до 2-3 дена да се влюбя. Макар че естествено това ще бъде пак проблем, обаче такива проблеми ми дай на мене, останалите проблеми са маловажни. Не съм плакал от 4 годишен. Това ми тежи. Проблемът Фурнаджиев. Никола Фурнаджиев е един велик български поет, който е написал само една книга в живота си. Тя се казва „Пролетен вятър“. И след това цял живот много добре е знаел как се пишат хубави стихотворения, обаче не му се е получавало. Това за мен е най-гадният проблем – да ти спрат таланта. Това е трагедия. Господ не искам да ми спира „свещичката“. Идеални са. Ако един човек е поет, той няма нужда от съвети. Ако не е – да ходи да се съветва с някой друг, не с мен. Обичам ви.   ", "date": "2019.10.14", "title": "Тома Марков: Без поезия ще се побъркаме"}
{"url": "https://www.actualno.com/society/novinite-naj-vajnoto-za-denja-14-oktomvri-news_1384879.html", "text": "      Редакционният екип на ви представя най-важните новини за изминалия ден, 14 октомври.       4 от всеки 10 пътища в България са в незадоволително или дори лошо състояние, което носи риск за пътната безопасност. Това сочи Доклада за състоянието на безопасността на движението, който вече може да се види в Портала за обществени обсъждания на правителството.   \"Булброкърс\" на Иво Прокопиев е действало като посредник и на държавата, и на ЕВН (EVN) при аукциона за продажбата на миноритарния дял от 33% по времето на първото правителство на Бойко Борисов, т.е. представлявало е интересите и на продавача, и на купувача по сделката и заради този конфликт на интереси държавата е ощетена с десетки милиони. Според различни здравни на европейски институции анализи българките и румънките боледуват и умират най-много от рак на шийката на матката. От цяла Европа само в България и в Словакия няма Държавен раков план, а според онколозите - скрининговите ни и профилактични програми на практика не работят.     Първа голяма победа за унгарската опозиция от цяло десетилетие. Частичните резултати от местните избори показват, че опозиционните партии печелят няколко града в страната, включително и столицата. Това е първата значителна победа на опозицията срещу водения от Орбан консервативен Унгарски граждански съюз (Фидес) от 2010 г. насам. Те спечелиха с антиправителствена риторика, обвинявайки премиера в авторитарно и корумпирано управление. Сирийската армия влезе в ключови части към северните райони на страната, където Турция провежда военна операция срещу кюрдите, предадоха световните агенции.    Новата цел на Турция се нарича съдебна реформа. Предвиждат се промени на 15 закона, които ще дадат повече права и свободи на гражданите, твърди президентът Реджеп Ердоган. Наистина ли? Според критиците властта замазва очите на хората, пише Хилал Кьойлю в анализ за Deutsche Welle. Издигането на един-единствен кандидат за длъжността главен прокурор не може да бъде вменено във вина на самия кандидат, но това е основна пречка да бъде произведен избор. Така Българският хелзинкски комитет (БХК) започва своето становище във връзка с избора на нов главен прокурор - пост, за който официално кандидат е само Иван Гешев. Източници на авторитетния британски вестник The Times твърдят, че Джеръми Корбин ясно осъзнава, че няма да спечели необходимата подкрепа, за да ръководи правителство с националното единство. Лидерът на лейбъристите е заявил пред тесен кръг от партийни съюзници, че \"ще отстъпи и ще позволи на някой друг да стане премиер, ако Борис Джонсън напусне властта\" ", "date": "2019.10.14", "title": "Новините: Най-важното за деня, 14 октомври"}
{"url": "https://www.actualno.com/europe/velikobritanija-spira-svobodnoto-dvijenie-na-grajdani-ot-es-prez-2021-g-news_1384910.html", "text": "      Британското правителство заяви днес, че ще спре свободното движение на граждани от Европейския съюз през 2021 г. като част от имиграционните реформи след Brexit, предаде Асошиейтед прес.      В тронното слово на кралица Елизабет Втора бяха обявени планове за имиграционно законодателство, според което гражданите от ЕС, идващи във Великобритания след януари 2021 г., ще загубят автоматичното си право на заселване в страната и ще бъдат третирани като граждани от държави извън общността.   Правителството каза, че съгласно новата система имигрантите ще се подбират въз основа на техните умения и евентуалния им принос към Великобритания.\r\nПредложенията предвиждат всички 3,4 милиона граждани от ЕС, които живеят сега във Великобритания, да могат да останат.  Плановете зависят от това дали Великобритания ще напусне ЕС със споразумение - нещо, което остава несигурно, отбелязва АП.\r\nИрландският вицепремиер заяви днес след уикенд, изпълнен с интензивни дискусии между британците и ЕС, че споразумение за развод по взаимно съгласие с Обединеното кралство може да се постигне още тази седмица.   \"Споразумение е възможно, и то още този месец. Може би дори тази седмица, но още не сме стигнали дотам\", уточни Саймън Ковини. \"Що се отнася до Брекзита, колкото по-малко говорим за него сега, толкова по-добре\", добави той. \"В момента текат доста подробни технически дискусии и според мен трябва да осигурим необходимото за тях време и пространство\", настоя Ковини.    Люксембургският външен министър Жан Аселборн също смята, че е възможно да се стигне до споразумение след констатираната промяна в мненията за британската позиция. А първият дипломат на Испания Жозеп Борел заяви, че \"се надява\" такова споразумение да бъде постигнато.\r\nГлавният преговарящ на ЕС за Брекзита Мишел Барние заяви вчера пред посланици от страните членки, че остава да се свърши много работа и че преговорите с британския екип ще продължат днес. Той все пак определи като \"конструктивни\" и \"интензивни\" дискусиите през уикенда между Лондон и Брюксел.\r\nДо днес обаче пробив няма, отбелязва АФП. \"Скицираните решения още не са добили официална форма като текст, който да ги направи юридически солидни и приложими. Докато няма текст, няма да има и споразумение\", предупреди днес представител на държава членка, цитиран от агенцията. ", "date": "2019.10.14", "title": "Великобритания спира свободното движение на граждани от ЕС през 2021 г."}
{"url": "https://www.actualno.com/crime/lozan-panov-bylgarija-premina-granica-po-sluchaja-polfrijman-news_1384858.html", "text": "      \"България прекрачи границата, отвъд която законността и правото стават жертва на конюнктурния произвол и политическата целесъобразност\", се казва в обръщение от председателя на Върховния касационен съд Лозан Панов по повод , изпратено до медиите.      Публикуваме пълният текст на обръщението на Панов: \"Умело манипулирани от обслужващи задкулисни интереси медии, българските граждани изглежда, че с готовност биха се лишили от правата и свободите си в името на отмъщението за „пролятата българска кръв“. През последните седмици една човешка трагедия послужи на цинични играчи умело да стимулират крайни обществени настроения срещу съдии, провокирайки улицата и политиците да решават дела. Дано на привържениците на „площадното правосъдие“ не им се наложи някой ден да изпитат на гърба си прилагането на закона от определен по нечие усмотрение „законен съдебен състав“.   За съжаление, процесът на демократизиране на страната ни не бе съпроводен с достатъчен дебат или масова образователна кампания. На гражданите не се демонстрира какво представлява правото, как то действа и защо трябва да се спазва. Днес именно рентиерите на царящата безпросветност са тези, които използват казуса на австралийския гражданин Джок Полфрийман за користни цели. Ялова илюзия е, че една присъда – каквато и да е тя – би могла да запълни пропастта в сърцата на родители, изгубили детето си. По тази причина едно от най-забележителните достижения на съвременната цивилизация е, че присъдите се постановяват от съдии, а не от жертвите на престъпленията. Посредствените лидери, които жонглират с най-низките страсти на хората, не са български феномен. Страшното обаче би дошло, когато до тях застанат магистрати, за които „законът“ е това, което на същите лидери им се иска. Затова и се търси правилният човек, който да пречупи онези, които все още стриктно спазват законите… или всъщност вече са го намерили. Струва ми се, че съвсем скоро предстои да узнаем…\r\nПризовавам сценаристите на истеричната кампания по повод на условното предсрочно освобождаване на Джок Полфрийман да не подпалват Рим само защото в този момент им е належащо да обвинят християните.  Във връзка със спекулациите, че австралийският гражданин е лишен от право на свободно придвижване заради предстоящото решение на Върховния касационен съд (ВКС), призовавам съдебния състав с председател и докладчик Жанина Начева и неговите членове Бисер Троянов и Надежда Трифонова максимално да съкратят срока си за произнасяне по този елементарен, от правна гледна точка, казус, за да се сложи край на това беззаконие и произвол – тежък удар върху имиджа на страната ни. По този повод със съгласието на състава бе изтеглена и датата на заседанието, защото ВКС не бива да участва в създаването на предпоставки за осъдителна присъда в Европейския съд по правата на човека. Призовавам Ви, уважаеми съдии, да поемете Вашата отговорност, защото срамът от грубото потъпкване на българските закони няма да е само Ваш, а на цялата институция.\r\nСчитам също така, че председателят на върховната съдебна инстанция не бива да мълчи и когато изпълнението на съдебен акт се е превърнало в политически въпрос par excellence. Призовавам вътрешният министър незабавно да изпълни определението на Софийския апелативен съд, тъй като грубо нарушава правото на австралийски гражданин свободно да се придвижва.   Преди време предупредих, че сме изправени пред система, която е вербувала големи човешки и материални ресурси в изграждането на добре действаща машина, която умело си служи със службите, медиите, икономиката, политиката и най-вече съдебната система. Действията ú не се огласяват, а се държат в тайна. Грешките ú не се изваждат на показ, а се премълчават и укриват; противниците ú се преследват докрай, а тайните ú – то те са много грижливо пазени и не могат да бъдат разкривани. Призовах колегите си да се изправим лице в лице, без страх, срещу тази машина. Днес с огромна болка повтарям тази молба. Защото тази машина успя да овладее цялата ни институционална инфраструктура. Тя може да короняса или да унищожи всеки и всички, които ú се изправят по пътя ú към пълното овладяване на държавата.    И въпреки всичко място за отчаяние няма, защото съдът е стражът на демокрацията, а отчаяният демократ е един оксиморон. Отстоявайте законността, колеги, защото смисълът на земния ни престой е много повече от това да удовлетвориш първичните си желания. Не се огъвайте пред силните на деня, защото опазването на индивидуалните права за нас не е въпрос на избор, а професионален дълг. Бъдете силни и пазете достойнството на тогата и в онези моменти, в които липсата на опора в мрежата от обвързаности на бившата Държавна сигурност ще Ви карат да се чувствате като дърво без корени! Зная, че за истински независимите сред Вас, които следват закона и са безпристрастни, „подкрепата“ на Висшия съдебен съвет ще се изразява в дисциплинарни производства. И въпреки това не предавайте съвестта си! Ще Ви атакуват и институционално, а медийният линч на пропагандната машина ще бъде нечовешки, но знайте, истинската вяра не може да се пречупи! Обречени сме да успеем, защото заставайки на страната на правото, ние заставаме на страната на истината, а истината е пазена свише!\", се казва още в обръщението на Лозан Панов по повод случая \"Полфрийман\".\r\nБГНЕС припомня, че Джок Полфрийман беше осъден на 20 години затвор за убийството на студента Андрей Монов през декември 2007 г. От тях убиецът излежа 12 години, след което беше пуснат от тричленен съдебен състав, включващ съдиите Калин Калпакчиев, Весислава Иванова и Виолета Магдалинчева. Решението на съда за предсрочно освобождаване на Полфрийман предизвика вълна от възмущение в българското общество. ", "date": "2019.10.14", "title": "Лозан Панов: България премина граница по случая \"Полфрийман\""}
{"url": "https://www.actualno.com/cinema/kinomanija-shte-razdava-detski-oskari-news_1384853.html", "text": "      За втора поредна година в рамките на продуцирания от НДК фестивал за кратки игрални и анимирани филми, измислени, заснети, изиграни и режисирани от деца.      Детският мини фестивал ще бъде част от програмата на традиционния кино фестивал - на 23 ноември 2019 в кино \"Люмиер Лидл\"  от 10.30 ч. ще бъдат отличени най-добрият игрален и най-добрият анимационен филм, най-добрата актьорска игра, най-добър оператор, най-добър сценарий, декор и адаптация.\r\nТази година ще има и награда в специална нова категория за детски филм на тема \"гледай\" – основното послание на Киномания 2019.   След успеха на детския кино фестивал на миналогодишната \"Киномания\" тази година организаторите отварят широко вратите си за творчеството на деца от цялата страна. Ако  обичате да създавате кратки игрални филми или стоп моушън анимации, сега имате уникалната възможност творчеството ви да бъде показано на голям екран и да се състезава с десетки други детски творби. Сценаристите, актьорите, операторите и режисьорите да са деца на възраст от 7 до 14 години.       Дължината на филмите да бъде до 3 минути.\r\nИсториите да не включват диалог и аудио реплики.\r\nДа може да докажете, че децата са създатели на филма.\r\nТворбите трябва да бъдат изпратени до 8 ноември 2019 на nim.animations.school@gmail.com или като съобщение на Facebook страницата: NIM kids animation.\r\nНай-добрите от предложенията ще бъдат излъчени на големия екран на \"Детска Киномания 2019\" на 23 ноември 2019 в кино \"Люмиер – ЛИДЛ\", НДК.    ", "date": "2019.10.14", "title": "\"Киномания\" ще раздава детски Оскари"}
{"url": "https://www.actualno.com/politics/metodi-lalov-pred-btv-shte-iziskvam-bezapelativno-spazvane-na-pravilata-ne-samo-ot-ostanalite-politicheski-sili-no-i-ot-arh-ignatov-news_1384863.html", "text": "             Напуснах съдебната система, защото така повече не може да се живее в България. Напуснах я, за да дам личен пример, за да докажа с действия, че нещата могат да бъдат променени. Промяна от съдебната система не може да се случи, тъй като промените, и в съдебната системата, и в цялото общество, минават през политическата система. Тази промяна означава да махнем от властта широката коалиция ГЕРБ, БСП, ДПС, ВМРО, АТАКА, ВОЛЯ. Тези хора владеят политическата система от десетилетие и ни заблуждават, че това, което виждаме около себе си и като правов ред, и като заобикалящата ни матиална среда, е най-доброто, което можем да получим. Всъщност ние получаваме само боклуци, получаваме унижение, получаваме невероятна заобикаляща ни среда, рушаща се, неприветлива, мръсен въздух, транспорт и прочие. Ние го виждаме, а тези хора с години ни заблуждават, че това е най-доброто. Сегашният кандидат за кмет на Демократична България е изключително подходящ за този пост, и като образование, и като опит, и като знания. Неговата биография е страхотна. Аз съм готов да съм в екипа на такъв кмет. Можеше да бъде и друг. Скамейката на Демократична България е доста по-дълга от един-двама човека. Моята визитка, като че ли е по-подходяща за общинският съвет, защото СОС е един от виновниците да е такова състоянието на Столична община. Там хората на Ковачки са излъчени в разни дружества именно от ГЕРБ и БСП. Човек като мен, който е свикнал да прилага закона стриктно и с воля и смелост, мисля че го показах в предишните години, в този съвет ще бъда много подходящ. Нека да кажа, моята безапелативност към това да се спазват правилата, ще бъдат насочени не само към останалите политически сили. Ако арх. Игнатов не се справи, аз ще го казвам, ако ние грешим – също. Ако аз не се справя, просто ще се махна, както съм го правил, когато съм виждал, че има някакъв проблем. Няма да дезертирам. Моята борбеност ще се изразява дотам, докъдето съм полезен. Не е важно за хората кой е кмет, въпреки че ,разбира се, че личността има значение. Екипът е важен. Подкрепата за решенията е важна.   Аз живея в Илинден. Най-вероятно изглежда, като вашия квартал - разбити тротоари, паднали знаци, паркирали неправилно автомобили, автомобили върху тревните площи, извън метрото, което е близо до жилището ми, лош градски транспорт, Западен парк, който чака и половина, уж за добро, да бъде ремонтиран, но нищо не се случва. Проблемът на общината е законността, за това и излязох от съдебната система. Съдебната система е призвана да дава законност, а такава няма. Как да се промени манталитета , да не паркират хората неправилно автомобилите си, да не се качват на тротоара непрекъснато - с добро управление, с контрол, с пример, с прозрачност, със средства, насочени правилно където трябва . Кой осъществява контрола? Един от лошите примери в общината е Центъра за градска мобилност. Знаете ли, че това е дружество, което има стотици милион задължения е като партийна каса. ГЕРБ и БСП действат заедно, заедно гласуват едни и същи бордове. Най-скандалното там е, че се събират такси, има план, обявен от Фандъкова, да се строят паркинги. Вие да видяхте някъде построени паркинги по квартали извън тези буферни паркинги? Не, разбира се. Едни и същи хора с лошо управление, с непрозрачно изхарчени средства в полза на тесни кръгове ни убеждават, че това, което е направено, е най-доброто. Тези хора управляват в комфорт - Фандъкова с централната власт, БСП - с парламентарно представяната сила. Управляват в комфорт с евросредства и с парите от нашите данъци, това трябва да се знае. \r\nЗнаете ли София в какво финансово състояние е? Над млрд. и 700 е бюджета на София, но тя има около 700 млн. задължения. Общинските дружества имат над млрд. задължения, общината и дружествата на практика са във фалит. Има 300 млн. несъбрани данъци. Това ли е управлението? Тези хора мълчат, возят се в служебните автомобили и ми казват да бъдете благодарен, казват ми: “Спокойно, и във вашия квартал някой ден ще дойде общината и ще оправи тротоарите“.     Изпълнението е грешно, защото всъщност се строи по норми от преди 50-60-те години и всъщност е увеличена плътността на застрояване. Затова ДБ заяви, че ще промени общия устройствен план, така че да се променят параметрите на сградите и големината им и да не се стига до това. Не може между сгради и улици, които са предвидени за 100 хил. човека да има застрояване за 300 хил. Това го усещате вие гражданите. Как може да регламентирате тогава строежа на сгради на места, където няма достатъчно улици? На 3 км от НДК има 2 основни улици и 30-40 бизнес сгради. \r\nНяколко думи трябва да запомнят гражданите: правила, спазването и отстояването на тези правила и контрол. Опираме до почтеност, защото тези хора които са сега, нямат почтеността да правят това. И опираме до законност. Между съдебната система и общината има огромна връзка и главен прокурор и община има огромна връзка, защото сега по една фасадна процедура ще ви бъде тропосан един главен прокурор, за който не сте и сънували. Може ли в една държава само един човек да свърши една работа, само един човек да бъде главен прокурор, да няма никаква конкуренция между други ?Дали само един лекар може да ви излекува или един строител да направи ремонта ви или един учител да учи децата ви ?Разбира се, че винаги има нужда от повече от един. Но вместо това ни убеждават, че Гешев, който е милиционер, е единствения годен да бъде главен прокурор.    Ако аз утре съм в общинския съвет и установя нередности, каквито нямайте съмнения, че има и изпратя сигнал до главния прокурор, той ли ще довърши процедурата и ще каже дали има виновни и ще внесе обвинение в съда? Не, ни трябват хора, които ще разпъват чадъри. Такива хора се опитват да ни тропосат. Трябва да сме доволни, че имахме Цацаров, за срещите в ЦУМ да напомням ли? Или Филчев?   Проблемите с мръсния въздух, транспорта, презастрояването нямат бързи решения, но имат решения, които ние, от ДБ можем да започнем да работим още утре, първите ефекти от нашата работа да бъдат видими още в първите месеци.     Чиновниците, които са в общината, няма да стоят само там, датчици за измерване на въздуха, каквито общината има само 5, а AirSofia има 500. Ще увеличим мрежата от датчици. В съвременно време най-голямото богатство на една община, на едно общество, са данните. Когато някой гори някъде отпадъци, стотици хора на секундата снимат и пращат информация с клипове, само общината няма датчик, който да даде правилно измерване. Това ще направим ние и тогава няма да има оправдание, че не знаем. Не, ние знаем и знаем как да знаем! Разбира се, че да. Един от въпросите, който може да бъде предмет на референдум, е например, средствата които ще биват харчени в рамките на районите на общината, ДБ заяви децентрализация. Всеки район ще разполага с определени средства, за които хората от района ще предложат за какво да бъдат изхарчени, тъй като общността на място вижда най-добре своите проблеми. Трябва да започнем да слушаме гражданите, а не политиците да убеждават гражданите, че това, което виждат и чуват не е вярно, а че е нещо друго.  Аз напуснах съдебната система, не за да отида на някой пост или да получа някакви пари. Юрист съм, това с което ще се издържам, ще бъде адвокатска дейност. Тези пари не ме интересуват и те са значително по-ниски от съдийската заплата. За мен по-важно от това да вземам определена сума, e да живея щастливо. Иначе, няма как да се справям с тази заплата без семейната подкрепа. Но ние сме готови, в името на бъдещето на децата си, да търпим материални лишения, за да живеем удовлетворено, така както трябва да направят и останалите. ", "date": "2019.10.14", "title": "Методи Лалов пред bTV: Ще изисквам безапелативно спазване на правилата не само от останалите политически сили, но и от арх. Игнатов"}
{"url": "https://www.actualno.com/europe/protesti-v-ispanija-sled-prisydite-na-katalunskite-politici-video-i-snimki-news_1384828.html", "text": "      Масово недоволство сред привържениците на независимостта на Каталуния предизвикаха , организирали референдума през 2017г. По-рано днес Върховният съд на Испания осъди девет от 12те задържани каталунски сепаратистки лидери на между 9 и 13 години затвор за подбудителство.        Лидерът на автономните власти в Каталуния Жоаким (Ким) Тора поиска амнистия за осъдените днес от Върховния съд на Испания сепаратистки лидери. \"Искаме свобода за политическите затворници, за изгнаниците, искаме амнистия за всички преследвани\", каза Ким Тора в телевизионно обръщение. Осъдените каталунски сепаратисти трябва да се съобразят с присъдите си, заяви испанският премиер Педро Санчес и призова за диалог Каталуния.       Ситуацията в областта обаче излиза от контрол. На места се стигна и до кратки сблъсъци с полицията. Протестиращи блокират пътища, железопътни линии и призовават да се превземе летището в Барселона. Пет регионални пътни артерии в Каталуния са превзети от протестиращите.  Протестните акции започнаха в много градове на автономната област. По информация на полицията, на митинга в центъра на Барселона са се събрали около 25 хиляди човека. Около 6 хиляди  души провеждат акция пред сградата на генералитета в Жирона.    Радикалната организация „Демократично цунами” призовава в социалните мрежи да бъде превзето летището в Барселона. Силите на реда са засилили контрола на входа му и проверяват документите на пътниците.     Железопътната компания „Ренфе” прекрати движението на влаковете до летището в Барселона, след като радикалните привърженици на движението за независимост призоваха то да бъде превзето.\r\nМитингуващите са препречили железопътните артерии в провинция Жирона. Радикално настроени граждани са блокирали автомобилните пътища в различни части на автономията.     Блокирани бяха и няколко улици в главния каталунски град Барселона, включително части от възловия булевард \"Диагонал\", който пресича целия град, заяви местната полиция. Протести имаше и в още няколко големи каталунски общини като Жирона и Лейда. В района на град Жирона, който е крепост на сепаратистите, за кратко бяха блокирани железопътни релси, написа в Twitter железопътният оператор \"Родалиес\". Говорител на полицията в Каталуния заяви пред Ройтерс, че засега няма данни за сериозни инциденти, но отказа да даде подробности. В протеста срещу присъдата на каталунските сепаратисти се включи и футболният клуб \"Барселона\", който разкритикува решението на Върховния съд на Испания с думите, че \"затворът не е решение\". Клубът заяви, че спорът за независимостта на Каталуния трябва да бъде решен \"изключително и само чрез политически диалог\". Футболният клуб \"Барселона\" е същинска институция в Каталуния. Той отдавна има сложни отношения с движението за независимост, а на домакинските срещи на отбора редовно може да бъде видяно знамето на независима Каталуния. Още за позицията на футболния отбор можете да прочетете в  ", "date": "2019.10.14", "title": "Протести в Испания след присъдите на каталунските политици (ВИДЕО и СНИМКИ)"}
{"url": "https://www.actualno.com/asia/sirijskata-armija-vleze-v-grad-manbidj-sasht-prodyljava-iztegljaneto-si-ot-severna-sirija-news_1384913.html", "text": "      Сирийската армия влезе тази вечер в северния град Манбидж в съответствие със споразумение с кюрдските милиции, постигнато на фона на турската военна операция срещу тях в района, предадоха световните агенции, като се позоваха на сирийските държавни медии.      Споразумението предвижда \"влизане на сирийската армия в градовете Манбидж и Айн ал Араб (арабското име на Кобане)\", които са разположени в Северна Сирия и биха могли да бъдат взети на прицел от Турция.\r\nНовината за навлизането в Манбидж бе потвърдена от представител на местните власти в Манбидж - град, контролиран от военен съвет, свързан с кюрдите. Той каза, че сирийски военни са влезли в Манбидж и са се разположили по фронтовите линии.\r\nГрадът се намира в североизточната част на сирийската провинция Алепо, на 85 километра от едноименната регионална столица.  Сирийската армия се е насочила и към други контролирани от кюрдските милиции населени места, за да заемат позиции срещу настъпващите турски военни части и техни арабски съюзници (бунтовници срещу правителството на Башар Асад).\r\nПо-рано днес правителствената армия влезе и в град Тел Тамер, съобщиха държавните медии.   Подкрепяните от Русия сирийски военни сили не загубиха време и се възползваха от внезапното изтегляне на американските войници от страната след турската офанзива, за да се разположат дълбоко навътре в контролираните от кюрдски милиции райони южно от границата с Турция, отбелязва Ройтерс.    Междувременно турският президент Реджеп Тайип Ердоган заяви и днес, че Турция от няколко месеца настоява за изтегляне на кюрдските сили от Манбидж.\r\nСъщевременно, американските войници в Северна Сирия са получили заповед да напуснат страната, съобщи днес представител на администрацията на президента Доналд Тръмп, цитиран от Франс прес.\r\n\"Изпълняваме тази заповед\", каза въпросният източник, пожелал анонимност. Той подчерта, че ще бъдат изтеглени \"всички (американски военни), разположени в Сирия, с изключение на тези, които се намират в Ат Танф\" - база в южната част на тази страна, която е контролирана от около 150 американски войници.\r\nВчера министърът на отбраната на САЩ Марк Еспър каза, че до 1000 американски военнослужещи ще бъдат изтеглени от Северна Сирия, но не уточни дали те ще напуснат изобщо страната или просто ще бъдат прехвърлени извън зоните на бойните действия между турската армия и кюрдски милиции, отбелязва Франс прес.   Днес Доналд Тръмп заяви, че Съединените щати няма \"да се ангажират в поредната война между хора, които се бият от 200 години\". \"Хората наистина ли мислят, че ние трябва да влезем във война срещу Турция, която е член на НАТО?\", попита президентът на САЩ и допълни, че \"безкрайните войни трябва да спрат\".   В същото време Тръмп предупреди, че може да бъдат обявени тежки санкции срещу Турция в отговор на военната й офанзива срещу кюрдска милиция в Северна Сирия.\r\n\"Предстоят тежки санкции срещу Турция\", написа в Туитър Тръмп, без да даде подробности.\r\nМалко след това американският финансов министър Стивън Мнучин заяви в Белия дом, че екипът за национална сигурност на президента ще обсъди развитието на ситуацията. \"Очевидно не е прекалено късно САЩ да наложат санкции на Турция\", подчерта Мнучин. Той определи ситуацията като сложна и припомни, че Турция е членка на НАТО.\r\nТръмп повтаря, че Съединените щати трябва да се дистанцират от войните в Близкия изток, но заплашва Турция с \"унищожаване на нейната икономика\". ", "date": "2019.10.14", "title": "Сирийската армия влезе в град Манбидж, САЩ продължава изтеглянето си от Северна Сирия"}
{"url": "https://www.actualno.com/burgas/lipsata-na-protivogripni-vaksini-v-burgas-zastrashava-jivota-na-pacienti-news_1384699.html", "text": "       се усеща остро и в Бургас. Репортерска проверка на показа, че в аптеките и кабинетите на личните лекари не могат да бъдат намерени.      „В момента нямаме противогрипна вапсина и не можахме да задoволим потребностите на пациентите. При зададен въпрос до най-големите складове за лекарства в страната получихме отговор, че заявката е приключила и повече няма да има. Моят извод е, че заявката на национално ниво е била съвсем малка, несъобразена с потребностите в страната . Възмутена съм, защото точно сега е времето за поставяне на ваксини или най-късно до средата на месец ноември. Но аз не можах да получа дори една бройка този сезон“, казва Марияна Арнаудова, магистър фармацевт. разговаря и със собственик на аптека и помощник фармацевт Георги Неделчев :“ Това се случи заради грешна държавна политика . Лично мое мнение е, че държавата се меси където не и е работата . Всяка година един и същи проблем. От 5-6 години насам това се повтаря. Обещаха на възрастните хора, че ще им дават ваксина без пари, добре, няма проблем, но не си изпълниха обещанието. Потреблението на ваксини и без това рязко намаля през последното десетилетие. Преди съм продавал по хиляда ваксини, сега не мога да продам 50 - 60 и пак няма. Това е като цялото ни здравеопазване“.    Има бургазлии, които прибягват до купуването на ваксини от чужбина . „В съседна Турция лекарствата са доста по-евтини и редовно си купувам медикаменти от там. По същия начин ще постъпя и с ваксината, която моята майка много държи да си постави“, казва Стойчо Николов, който е привърженик на този вид превенция.\r\nД-р Ралица Чавдарова е кардиолог и има професионално мнение за противогрипната ваксина. За тя обясни, че то се базира на научни трудове и публикации, на изследвания на учени, които чете редовно.“Освен, че съм привърженик на поставянето на този вид ваксина, мога да кажа, че за определени пазиенти, тя може да се окаже животоспасяваща. Има съпътстващи грипа заболявания, които ако не се излекуват влияят отрицателно на различни хронични болести и могат да доведат до усложнения. Моята практика на кардиолог е в подкрепа на ваксините.“\r\nВаксините имат и много противници, които също са със становище по проблема, базирано на различни изследвания. В крайна сметка, ваксината не е задължителна и всеки има право на личен избор. В случая за една група хора той е нарушен и това поражда проблеми.     ", "date": "2019.10.14", "title": "Липсата на противогрипни ваксини в Бургас застрашава живота на пациенти"}
{"url": "https://www.actualno.com/analysis/sydebna-reforma-za-poveche-prava-na-grajdanite-novata-cel-na-turcija-news_1384683.html", "text": "             След на 15 юли 2016 свободата на печата в Турция беше силно ограничена. Стотици критични журналисти бяха изправени пред съда, много от тях получиха сурови присъди. Сега, след дългогодишното извънредно положение и масовите арести, се задава , чиято цел е да върне страната към правовите принципи. За целта през идните седмици турският парламент ще обсъди обширен пакет с реформи.    Предвидени са промени на 15 закона, някои от които са свързани с наказателното производство и борбата срещу тероризма. Промените си поставят за цел да дадат по-голяма свобода на мненията и да засилят независимостта на правосъдието. По някои наказателни присъди, издадени преди по-малко от 5 години, ще се въведе например възможността за обжалване пред Върховния съд на страната. Турският президент Ердоган подчерта, че пакетът с реформи ще даде повече права и свободи на гражданите.  Предвидена е и промяна на прословутия член 7 от антитерористичното законодателство, в който става дума за \"терористична пропаганда\". По този параграф особено често бяха привличани към отговорност журналисти. Повечето от наблюдателите твърдят, че пакетът с мерки остава под очакванията. Същевременно турски журналисти смятат, че с него няма да се сложи край на обичайната сега практика за инкриминиране на мисли и идеи. От опозицията твърдят, че реформата няма да предотврати възможността за задържане и съдене на журналисти.\r\n\"Изказването на мнения и на критика не е престъпление - така е записано в Европейската конвенция за човешките права, както и в турската конституция\", казва Йомер Фарук Еминагаоглу от синдиката на юристите YARSAV. Според него с пакетът от реформи правителството на практика е потвърдило, че в продължение на дълго време по неправомерен начин е наказвало журналисти. \"Пакетът обаче не дава на журналистите нужните им свободи. Малките компромиси, които се правят, няма да проправят пътя към свободата на мненията\", казва бившият прокурор.        Най-голямата опозиционна партия в Турция - Републиканската народна партия - се присъединява към тези критики. Нейният представител Енгин Йозкоч казва в интервю за Deutsche Welle: \"Би трябвало парламентът да изработи по-добри мерки за реформа. В сегашния си вид те няма да изпълнят очакванията\". А Бариш Яркадаш от същата партия допълва, че промените няма да доведат до освобождаването на многото журналисти, които лежат по затворите. \"Обвинения като \"членство в терористична организация\", \"водене на терористична пропаганда\", \"обида на президента\" или \"злословене по адрес на Турската република\" са станали неотменими инструменти на днешното турско правосъдие\", казва той. Според проучванията на Яркадаш, само през последния месец десет журналисти са получили дългогодишни присъди.\r\nБившият председател на Истанбулската адвокатска камара Тургут Казан не сдържа сарказма си: \"Свободата на мненията винаги е била разглеждана като терористично деяние. Нима критичните информации сега внезапно няма да са вече престъпление?\". Пакетът с реформи, според него, е опит да се позаглади влошения имидж на Турция пред външния свят. \"Пакетът с реформи е пълна глупост\", казва Казан. Много турци се надяват, че задържаният след опита за преврат съпредседател на прокюрдската Народна Демократична партия Селяхатин Демирташ ще бъде пуснат на свобода след приемането на . Неговият арест заради \"терористична пропаганда\" се възприема от мнозина като несправедливо. Казан обаче смята, че подобни очаквания са илюзорни. \"Демирташ е символ за това, че правовата държава в Турция не съществува. Неговото освобождаване е възможно само ако правителството реши да го използва за някоя своя игричка\", казва юристът.\r\nПо данни на \"Репортери без раници\", в турските затвори в момента се намират 134 журналисти. Страната е смятана за един от най-големите затвори за журналисти в света. Неправителствената организация настоява дебатите по съдебната реформа да се водят публично и прозрачно. Представители на управляващата Партия на справедливостта и развитието реагираха спокойно на отправените им критики. Недоволствата щели да бъдат обсъдени и анализирани в парламента, бе заявено от партийното ръководство.      ", "date": "2019.10.14", "title": "Съдебна реформа за повече права на гражданите - новата цел на Турция?"}
{"url": "https://www.actualno.com/crime/nameriha-nevzriven-snarjad-v-kyshta-v-sofija-news_1384881.html", "text": "      Специализиран екип от Сухопътните войски беше задействан този следобед за обезвреждане на силно корозирал метален предмет, наподобяващ боеприпас, открит в двора на къща на улица „Григорий Цамблак“ в ж.к. „Левски“ в София, съобщиха от министерството на отбраната.      На място военнослужещите установяват, че това е част от силно корозирал 76 мм снаряд.   След извършеното разузнаване военнослужещите ще транспортират боеприпаса в безопасен район, където утре той ще бъде унищожен при спазване на мерките за безопасност.\r\nСпециализираният екип е от състава на 78-ми батальон за осигуряване – Горна Баня, с ръководител капитан Петър Трайков.   ", "date": "2019.10.14", "title": "Намериха невзривен снаряд в къща в София "}
{"url": "https://www.actualno.com/america/ubijstvoto-v-chikago-strelecyt-izpolzval-samodelno-oryjie-news_1384875.html", "text": "      Според неофициална информация е използвал самоделно направен пистолет, съобщава BTV.      С него той е застрелял жертвите си, които вече са пет, след като и 53-годишната жена от полски произход в болница.   Историята на е следната: Цветанка Костадинова идва в Чикаго преди малко повече от година след като се омъжва за Ивайло Попов, който живее в града от около 20 години. Цветанка била учител в една от българските детски градини в Чикаго, а Ивайло работел в сервиз за смяна на автомобилни стъкла. От куршумите умират и майката на Ивайло – Искра и нейният приятел Дейвид.\r\nСтрелецът влязъл през открехната врата и ги застрелял по време на вечерята им. Според BTV, четиримата нямали предишни кавги с убиеца, който бил затворен и саможив човек. Според съседи, трудно контролирал гнева си.  Разследването по случая продължава.    ", "date": "2019.10.14", "title": "Убийството в Чикаго: Стрелецът използвал самоделно оръжие"}
{"url": "https://www.actualno.com/society/karakachanov-njama-pridvijvane-na-migranti-kym-bylgarskata-granica-news_1384867.html", "text": "      \"Няма придвижване на маси към българската граница, както от турска, така и от гръцка територия\". Това заяви вицепремиерът и министър на отбраната Красимир Каракачанов в Долна Митрополия след церемонията по въвеждане на новия тренажор за \"Пилатус\" в учебната военновъздушна база, предаде БГНЕС.      \"Следим територията около нашата граница - в Турция, в Гърция\", каза вицепремиерът.   \"Ако има промяна в ситуацията, ми се докладва - към момента няма такава, няма движение на нелегални маси, макар че ситуацията може да се промени във всеки един момент, тъй като бойните действия продължават - жертви, големи маси от хора тръгват да се спасяват в една или друга посока.\r\nНие трябва да сме подготвени за всеки извънреден случай. Към момента всичко е спокойно. Няма придвижване на маси към българската граница, както от турска, така и от гръцка територия\", отбеляза Каракачанов.  Поддържа се много добър информационен обмен и с гръцките, и с турските колеги, българските власти са готови за реакция в различни ситуации, увери Каракачанов. Засега няма промяна в степента на готовност.\r\n\"Имаме план за различни степени на готовност при различни ситуации. Те бяха отработени съвместно с Гранична полиция. Имаме готовност. Доизградени са всички съоръжения по българо-турската граница - включително сензори, видеонаблюдение\", посочи още министърът на отбраната.    ", "date": "2019.10.14", "title": "Каракачанов: Няма придвижване на мигранти към българската граница"}
{"url": "https://www.actualno.com/society/kpkonpi-obvini-bivshija-direktor-na-beh-petio-ivanov-v-konflikt-na-interesi-news_1384884.html", "text": "      Комисията за противодействие на корупцията и за отнемане на незаконно придобитото имущество (КПКОНПИ) установи, че бившият директор на Българския енергиен холдинг Петьо Иванов е бил в конфликт на интереси, тъй като същевременно с този пост е бил и в борда на \"Булгаргаз\", предаде БНР.      Мотив за решението е, че като шеф на холдинга Илиев е гласувал за себе си при назначаването в \"Булгаргаз\" и е определил възнаграждението си. Затова му е наложена глоба от 15 хил. лв. и е постановено отнемане на полученото възнаграждение от 60 хил. лв., според декларацията пред самата комисия.   Решението на комисията може да се обжалва пред Административен съд – София. За БНР Петьо Иванов каза, че не е съгласен с решението на Антикорупционната комисия и ще го обжалва.\r\nВ момента в бордове и ръководители на енерийни дружества са и тримата членове на БЕХ. От енергийното министерство обаче отказаха коментар.  \"Капитал\" посочва, че в сходна ситуация са и други - бивши и настоящи ръководители в БЕХ - Жаклен Коен, Живко Динчев и Андон Андонов, но не е известно за тях да са взети подобни решения.\r\nКоен освен изпълнителен директор на държавния енергиен холдинг сега е член на съвета на директорите на АЕЦ \"Козлодуй\", Динчев е изпълнителен директор на ТЕЦ \"Марица-изток 2\", а Андонов е изпълнителен директор на \"Мини Марица-изток\".   Сигналът срещу Петьо Иванов е подаден в КПКОНПИ на 27 ноември 2018 г., но повече от половин година по него няма никакво движение. Едва на 7 май 2019 г. антикорупционната комисия изисква доказателства от Министерството на енергетиката за избора на Петьо Иванов и назначаването му на определените позиции.    Самият Иванов казва, че няма нарушение, защото забраната физическо лице да бъде управител, контрольор и член на изпълнителни или контролни органи на повече от едно търговско дружество с държавно участие в капитала не се прилага спрямо търговски дружества от второ ниво, каквото е \"Булгаргаз\" - негов собственик не е директно държавата, а БЕХ. Освен това едновременното участие в БЕХ и \"Булгаргаз\" е в съответствие с предмета на дейност и със същността на холдинговата структура съгласно Търговския закон. ", "date": "2019.10.14", "title": "КПКОНПИ обвини бившия директор на БЕХ Петьо Иванов в конфликт на интереси "}
{"url": "https://www.actualno.com/crime/naprejenie-mejdu-anglijski-fenove-na-vitoshka-ima-ranen-news_1384878.html", "text": "      Няколко часа преди европейската квалификация между България и Англия при сбиване на футболни фенове човек беше ранен. Инцидентът стана в центъра на града, в близост до пресечката на бул. \"Витоша\" и ул. \"Парчевич\".      Има един пострадал фен, както и обърнати столове, маси и счупени чаши. На мястото пристигна и линейка.   Според очивидци, фенове на английските \"Брайтън\" и \"Кристъл Палас\" се спречкали близо до едно от заведенията на централната улица. Те започнали да се замерят със столове и да си разменят удари.\r\nСтотици английски фенове се разположиха в центъра на София преди мача довечера. Очаква се самата среща да бъде посетена от повече от 4000 привърженици на гостите от всички краища на Острова.  Малко по-рано пък се е стигнало до друг инцидент. . ", "date": "2019.10.14", "title": "Напрежение между английски фенове на \"Витошка\", има ранен "}
{"url": "https://www.actualno.com/europe/sblysyci-i-na-letishteto-v-barselona-zadyrjani-sa-20-poleta-news_1384894.html", "text": "      До сблъсъци между протестиращи и полиция се стигна на летище „Ел Прат” в Барселона, съобщават испанските медии. Задържани са 20 полета, предаде РИА Новости.      Няколко хиляди човека са блокирали подхода към терминал 1 на летището, а няколко десетки са организирали седяща стачка вътре в сградата.   Протестиращите са преградили пътя към летището. За кратко е било прекратено движението на влаковете в метрото до летището, но после движението е било възстановено.\r\nПо-късно следобед се е стигнало до нови сблъсъци недалече от сградата на летището. Полицията отхвърли твърденията, че е използвала шумови гранати и сълзотворен газ срещу протестиращите. Има задържани.  Демонстранти се опитали да блокират пътя към центъра за управление на полетите в община Гава, който обслужва летище „Ел Прат”, но полицията е реагирала своевременно и е преградила пътя им.\r\nСлед произнесените от Върховния съд на Испания присъди срещу каталунски политици заради участието им в референдума за независимост на провинцията през 2017 г., в Каталуния започнаха масови протестни акции. ", "date": "2019.10.14", "title": "Сблъсъци и на летището в Барселона, задържани са 20 полета"}
{"url": "https://www.actualno.com/showbusiness/doli-partyn-pravi-minifilmi-news_1384815.html", "text": "       , която вече е в осмото си десетилетие, често получава коментари, че изглежда изкуствена заради корекциите, до които актрисата не се притеснява да прибягва. Но това, както изглежда, не й пречи, пише списание .      „Никога не съм предпочитала естествената красота. Просто искам да съм красива. Да бъда \"бомба\". Ярка, забелязвана...“, казва актрисата пред .   Напоследък около актрисата се шуми заради новия телевизионен сериал „Dolly Parton’s Heartstrings“, чийто първи епизод ще се излъчи на 22 ноември.Всеки епизод на шоуто, което Партън продуцира, превръща една от песните й в мини филм: „Гордея се с това, както и с всичко, което съм направила“, казва тя. „През целия си живот усещах как моите песни разказват подобни истории. Винаги съм мечтал да мога да ги превърна във филми. \"\r\nТова за нея е естествено продължение, пише списанието. Текстовете на Партън са кинематографичен разказ и за нея музиката и Холивуд винаги са били преплетени. Момиченцето от Локуст Ридж, Тенеси, започва да се появява в местната телевизия още на 10-годишна възраст. По времето на шоуто The Porter Wagoner, тя вече изглеждаше като Барби от Backwoods,  - това, което нарича „идея на провинциалното момиче за блясък“.  Тя си спомня своя приятел и наставник, кънтри звездата Чет Аткинс, който й казва: „Доли, носиш прекалено много грим. Трябва да имаш малко повече вкус. Хората никога няма да те приемат сериозно като автор на песни и певица. Знам, че си страхотна в това, но хората просто ще гледат в тялото ти. \"\r\n„Казах, че мога да разделя двете. Това съм аз“, споделя . \"Аз не само не го направих, но реших, че ако работата ми е наистина достатъчно добра, хората в крайна сметка ще признаят това. Дори да изглеждам напълно изкуствено, съм напълно истинска като писател, като професионалист, като човек. Кристалът блести също толкова добре, колкото диамантът. Харесва ми целият този блясък. Обичам разкоша и разнообразието“, казва Партън и допълва, че все още получава комплименти от млади момичета и че е техен пример и вдъхновение.    ", "date": "2019.10.14", "title": "Доли Партън прави минифилми"}
{"url": "https://www.actualno.com/balkani/zemetresenie-ot-39-stepen-v-korint-news_1384811.html", "text": "      Леко земетресение с магнитуд 3,9 на морското дъно в Коринтския залив беше усетено в гръцката столица Атина, съобщава изданието Kathimerini, цитирано от БГНЕС.      Според Института по геодинамика на Националната обсерватория в Атина епицентърът е бил с дълбочина 17,5 километра и на разстояние 33 километра югоизточно от Галаксиди.   Няма данни за нанесени материални щети. ", "date": "2019.10.14", "title": "Земетресение от 3,9 степен в Коринт "}
{"url": "https://www.actualno.com/europe/elizabet-ii-prioritet-na-pravitelstvoto-e-brexit-na-31-oktomvri-video-i-snimki-news_1384812.html", "text": "      Приоритетът на британското правителство е да изведе Великобритания от   ЕС на 31 октомври, обяви в речта си пред парламента на Обединеното   кралство кралица Елизабет II. Тя която представи приоритетите на   консервативното правителство на премиера Борис Джонсън, пише \"The Guardian\".      \"Приоритетът на моето правителство винаги е бил да осигури  напускането  на Обединеното кралство от Европейския съюз на 31 октомври\",  каза  93-годишната кралица Елизабет от позлатен трон. \"Моето  правителство  възнамерява да работи за ново партньорство с Европейския  съюз, основано  на свободна търговия и приятелско сътрудничество.\"\r\nЗа пръв път кабинетът публикува целия документ, който резюмира  кралицата. В повечето случай той е кратък, днес обаче той е цели В тях обаче не се говори за Brexit без сделка, а само за панове при постигане или не на такава.\r\nИма бегли препратки в различните глави - като например свободното движение на граждани на ЕС и влизането им във Великобритания. В документа се посочва, че то ще приключи на 31 октомври.  От написаното става ясно, че имиграционното законодателство предвижда, европейците, идващи във Великобритания след януари 2021 г. ще загубят автоматичното си право на заселване в страната и ще бъдат третирани като граждани от държави извън общността.  Борис Джонсън многократно е казвал, че няма да отлага развода с ЕС. Ако не успее да постигне сделка на срещата на върха на ЕС тази седмица, той рискува да поиска Брюксел да го отложи  съгласно   закон, предназначен да предотврати потенциално вредно  излизане „без   сделка“. Очаква го и от политическите опоьзиционни партии.         Обхватът на очертаните политики в речта на кралицата включва планове за законопроект за оттегляне на ЕС със все още се стреми да постигне с Брюксел, преди планираната дата в края на месеца.\r\nПо време на словото си Елизабет II разясни как всъщност ще се финкционира страната след развода с ЕС - и как това ще се отрази на  вътрешната политика на страната. Тя представи пред депутатите списък с 26 законопроекта, вариращи от прилагането на споразумение за Brexit (без то да е финализирано) до промени в наказателното право и решения на проблеми, свързани с околната среда. \r\nВеликобритания ще продължи да играе водеща роля в световните дела, категорична кралицaта.\r\nЕлизабет втора поясни, че правителството иска ново партньорство с ЕС, основано на  свободна търговия. Ще има нови режими в областта на рибарството и  земеделието. Ще бъде внесен законопроект за имиграцията, който ще  прекрати свободното движение. Ще се предприемат мерки за стабилност на  финансовите услуги, разкри още тя.      По думите й нов икономически план на правителството ще бъде подкрепен  с нова фискална стратегия, също така ще има мерки за укрепване на  националното здравеопазване и планове за реформиране на социалната  грижа. Tова бяха и част от обещанията на консерваторите при напускане на ЕС, пише The Guardian.\r\nКато най-голям приоритет за вътрешната политика кралицата очерта запазването на съюза (целостта на Обединеното кралство) и вземането на мерки за защита  на демокрацията. Правителството ще продължи да отделя по 2% от БВП за  отбрана, стана ясно още в плана на правителството.\r\nТова е първата реч на Елизабет Втора след 2017 година, когато премиерът Tереза Мей настоя за двугодишен мандат на парламента заради Brexit. Не случайно и сега Brexit беше основна тема в Тя е написана от правителствени служители и се традиционно се произнася в Камарата на лордовете.   Цялата зрелищна протоколна церемония можете да видите в следващият пост в Twitter. — ABC News (@ABC) Сега предстоят няколкодневни дебати по речта на кралицата, които ще завършат с гласуване. То или ще одобри плана на правителството или ще го отхвръли.     Няколко дни дебат ще последват речта, завършекът на която ще бъде окончателно официално гласуване за нейното одобрение.  ", "date": "2019.10.14", "title": "Елизабет II: Приоритет на правителството е Brexit на 31 октомври (ВИДЕО И СНИМКИ)"}
{"url": "https://www.actualno.com/politics/bhk-ne-vjarva-na-geshev-otpravi-mu-10-vyprosa-za-da-se-dokaje-news_1384769.html", "text": "      Издигането на един-единствен кандидат за длъжността главен прокурор не може да бъде вменено във вина на самия кандидат, но това е основна пречка да бъде произведен избор. Така Българският хелзинкски комитет (БХК) започва своето становище във връзка с избора на нов главен прокурор - пост, за който официално кандидат е само Иван Гешев.      Изрично БХК подчертава, че в случая има едниномислие на съдебна власт в лицето на прокурорската колегия и на изпълнителната власт, а по същество това са власти, които би следвало да са в отношения на коректив т.е. просто казано да не са съгласни за всичко. А наличието на само един кандидат всъщност опорочава думата \"състезание\", защото няма такова – нито на идеи, нито на концепции.\r\n\"Процедурата в момента формално следва разписаната в закона, но нито гарантира най-добрия възможен избор измежду доказани професионалисти, нито стеснява полето на съмнения и критики\", посочва БХК. И добавя, че трябва да има законова промяна, за да може да за поста да се кандидатират не само тези, които са посочени от прокурорската колегия на ВСС или от правосъдния министър.    Секторната подкрепа за Гешев - съмнителна   БХК не пропуска да посочи пълното единодушие в подкрепа на Гешев на членовете на прокурорската колегия, отказа на правосъдния министър Данаил Кирилов да предложи още един кандидат, както и подписките в подкрепа на Иван Гешев, където има подписи на хора, които не са магистрати – например работещи в прокуратурата във Видин шофьор и чистачка. БХК посочва и, че \" \". Източник на казва, че в прокуратурата в Плевен специално всички служители са били приканени да се подпишат в подкрепа на Гешев \"особено настоятелно\".\r\nПоставен е и въпросът как така 11 звена на прокуратурата \"спонтанно\" подкрепят Гешев точно с реално критика срещу протеста от 25 юли. А в Закона за съдебната власт (ЗСВ) няма разписан текст да се дават становища в подкрепа на кандидат за главен прокурор от звена на прокуратурата, която е държавен орган – становища могат да дават само професионални организации на магистрати, неправителствени организации и ВУЗ-ове и научни организации. Това не само не се спазва, но и ДАНС т.е. структура директно свързана с Министерския съвет подкрепи Гешев.\r\n\"Като цяло процедурата оставя съмнения за дирижираност и предварително сговаряне по цялата верига на централизираната и йерархична структура, какватопредставлява прокуратурата\", категорични са от БХК.        Качествата на Гешев да бъде главен прокурор Според БХК, единственият кандидат за поста не демонстрира високи професионални качества. Дадени са примери защо НПО-то мисли така – заради показния арест на Десислава Иванчева и Биляна Петрова, които бяха държани с белезници часове наред пред Спортната палата, както и заради , които прати на БХК. БХК тълкува това действие като внушение за очерняне.\r\nБХК поставя и 10 въпроса пред Гешев, като най-значимите въпроси са дали той ще работи да промени нещата в държавното обвинение така, че главният прокурор да може да бъде временно отстраняван, как ще убеди ВСС и обществото, че ще работи в съответствие с неотменимия принцип за разделение на властите във всяка демократична държава, който кандидатът за главен прокурор низвергна в интервю за БНТ и дали ще помогне да се криминализира изтезанието като метод за работа в правоохранителните ни органи?!\r\nВсички въпроси можете да прочетете в ! ", "date": "2019.10.14", "title": "БХК не вярва на Гешев, отправи му 10 въпроса, за да се докаже"}
{"url": "https://www.actualno.com/pleven/2-281-dushi-shte-bydat-naeti-v-plevensko-pokazva-prouchvane-sred-rabotodateli-news_1384808.html", "text": "      2 281 души ще бъдат бъдат наети на работа в Плевенска област през следващите 12 месеца. Това показва анкета, направена сред 157 работодатели от различни браншове, съобщиха от областната управа.      Най-търсени ще бъдат учителите – според анкетата 349 преподаватели ще имат шанс да си намерят работа. На второ място са автобусните шофьори – необходими ще са 242-ма души. След тях са водачите на селскостопански машини – 199 души. Най-слабо ще е търсенето на строителни инженери – 20 души, на мотокаристи – 20 души, и на оператори на металорежещи машини – 20 души.\r\nИзследването показало още, че 82,7 на сто от анкетираните работодатели държат най-много на самоконтрола и на дисциплината на своите служители. 17,2 на сто от тях са посочили, че ще си търсят нов персонал в следващите 6 месеца.\r\nОбобщената информация от анкетирането ще се използва за определяне на по-нататъшните приоритети на областната политика по насърчаване на заетостта и в сферата на образованието и обучението.   ", "date": "2019.10.14", "title": "2 281 души ще бъдат наети в Плевенско, показва проучване сред работодатели "}
{"url": "https://www.actualno.com/burgas/mejdunaroden-moto-pohod-posveten-na-domashnoto-nasilie-preminava-prez-burgas-news_1384731.html", "text": "      Мото походът ще спре днес в 17.30 часа в Бургас. На откритата сцена „Охлюва“ в Морска градина, ще се състои официалната церемония по популяризиране на .      Походът се провежда в България и Румъния и е иницииран от организацията Зонта интернешънъл.\r\nМаратонът има за цел да събуди общественото мнение, да предизвика промяна на остарелите стереотипи и социални настройки довели до домашно насилие. Според статистиката насилието над по-слабите все още да е част от ежедневието на много семейства по света. По социологически данни, в даден момент от живота си, всяка четвърта жена е била жертва на домашно насилие. С тревожни темпове нараства и насилието в училищата. Много момичета стават майки и съпруги преди да са навършили 18 години, което е негативен аспект.\r\nВ Бургас на откритата сцена „Охлюва“ международният мото поход ще представи своята каузата за борба с домашното насилие. Част от него ще бъде музикалното изпълнение на Габриела Йорданова от НУМСИ „Проф. Панчо Владигеров“ и степендиантка на Зонта клуб – Бургас.  На 15 октомври във Варна е последната спирка на мотористите. ", "date": "2019.10.14", "title": "Международен мото поход посветен на домашното насилие преминава през Бургас."}
{"url": "https://www.actualno.com/curious/dneven-horoskop-za-15-oktomvri-news_1384829.html", "text": "       Овен       Това е ден, в който ще имате поле за изява. Можете много повече, отколкото си представяте. Развихрете се! Телец Това е ден за сериозни придобивки. Потърсете най-доброто за себе си и си го осигурете.   Близнаци Днес не търсете извънредни поводи, за да се поглезите. Ако се чувствате претоварени - значи имате нужда и толкоз. Рак     Този вторник не бъдете прекалено подозрителни. Нещата са такива, каквито изглеждат - нито повече, нито по-малко. Лъв Днес може да станете свидетел на необикновено събитие. Много е важно да хванете всеки един момент от случващото се и да го запомните. Дева Днес е добър ден за това да покажете на какво сте способни. Единствено неуместна срамежливост би могла да попречи на успеха ви.   Везни Днес ще получите повече от очакваното. Това е съвсем нормално. Помислете дали не трябва да вземете и нещо забравено.    Скорпион Този вторник може да ви е малко скучно. Все пак не го превръщайте в трагедия и не си търсете белята. Намерете красотата в тишината. Стрелец Днес се опитайте да изпреварите събитията. Вашето предимство ще ви спести доста главоболия. Само не използвайте лакти. Козирог    Този вторник може да научите изненадваща информация за някого. Това трябва да ви подскаже да не се предоверявате особено при нови познанства. Водолей Днес не се насилвайте да правите нещо, което не ви е по вкуса. Покажете, че не сте склонни към компромиси, особено ако отсреща не се предлага нищо. Риби Този вторник ви очакват приятни приключения, свързани с изкуство. Не отказвайте покани за творчески събития  и им се насладете изцяло. ", "date": "2019.10.14", "title": "Дневен хороскоп за 15 октомври"}
{"url": "https://www.actualno.com/smolyan/izlojba-na-bylgarskata-antarkticheska-ekspedicija-predstavjat-v-smoljan-news_1384827.html", "text": "      Изложба, посветена на , ще бъде открита в сряда в Областна администрация – Смолян, от 17,30 часа, съобщи Мирослав Цветанов – координатор на образователната програма на Националния център за полярни изследвания към СУ „Климент Охридски“.      Цветанов е и автор на изложбата, участник в 25-тата и 26-тата Българскa антарктическa експедиция.\r\nСмолян е градът, в който за първи път ще бъде изложена пълната експозиция от 234 фотографии, представящи природната среда, флората, фауната и работата на българските и чуждестранните учени на о-в Ливингстън.   Събитието ще бъде открито от ръководителя на Българския антарктически институт , и областния управител на Смолян Недялко Славов.\r\nНа нея ще присъстват още Драгомир Матеев - ръководител на логистика на БАЕ, и Йордан Йорданов – дългогодишен командир на Българската антарктическа база.\r\nПо време на откриването проф. Пимпирев ще представи филма на БНТ „Полярни изследователи“ с автор Мария Чернева. Филмът отразява дейността и ежедневието на българските учени на остров Ливингстън по време на завършилата по-рано тази година 27-ма Българска антарктическа експедиция.    За събитието от катедра „Геология, палеонтология и изкопаеми горива“ към Софийския университет ще бъдат представени 30 теренни образци, събирани по време на експедициите. Това са фосили на животни и растения, живели преди 145 милиона години в Антарктика.\r\nОбразователната програма към Националния център за полярни изследвания е с дългосрочна насоченост към учениците от основния и средния курс на обучение. Нейната цел е обединяването на младежите около една научна среда и изграждането на връзки с изтъкнати личности в областта на науката, уточнява Мирослав Цветанов. /нос Смолян/\r\nКато част от събитието на 18 и 22.10.2019 г. ще бъдат организирани образователно-информационни срещи с учениците от гр. Смолян и областта. Лекциите ще бъдат водени от автора на изложбата Мирослав Цветанов с екип от APECS България /Асоциация на младите полярни изследователи/в състав: Стефан Велев, Ралица Събева и Деница Апостолова.   На 18 и 22 октомври в кинозалата на областната администрация ще бъдат прожектирани документални филми, посветени на Българската антарктическа експедиция. ", "date": "2019.10.14", "title": "Изложба на Българската антарктическа експедиция представят в Смолян"}
{"url": "https://www.actualno.com/burgas/zadyrjaha-prestypna-grupa-zapodozrjana-v-iznudvane-news_1384814.html", "text": "      Десет души за задържани при днешната акция на Специализираната прокуратура, ГДБОП и ОДМВР-Бургас. Целта на органите на реда е била - действия по разследването на престъпна група за изнудване. Задържаните са действали чрез заплахи и физическо насилие. Действията са извършвани на територията на Бургас областта.      Извършени са 40 претърсвания на автомобили, недвижими имоти и на хора. Задържани до 24 часа по Закона за МВР са 10 души. Разследващите ще определят колко от тях да бъдат привлечени към наказателна отговорност и на кои да бъдат поискани мерки за неотклонение.\r\nПродължават разпитите на свидетели, сред които и пострадали от престъпната дейност на групата. ", "date": "2019.10.14", "title": "Задържаха престъпна група заподозряна в изнудване"}
{"url": "https://www.actualno.com/curious/5-te-frazi-na-edin-istinski-sofijanec-news_1384820.html", "text": "                  1. Да си истински софиянец означава в един момент да си спрял да се разкапваш от хамлетовския въпрос да емигрираш или не . Просто си казал майната му. Ще се ходи тук-там в чужбина, специализация, ваканция, гастрол, но накрая е ясно копеле - пак по \"Графа\" и по \"Раковски\", там е най-хубаво.    2. Второ: да си стигнал оная фаза, която би трябвало да е валидна само за провинцията, а именно - като излизаш навън постоянно да засичаш някой познат. Всеки може да го направи в град с 50 000 жители, но я го дай в двумилионен? Изисква се изключителна упоритост, дисциплинирано обикаляне на барове години наред, широка мрежа от запознанства и най-вече умението да помниш страшно много ако не имена, то поне физиономии. 3. Да ходиш до Пловдив . Ако не ходиш до Пловдив, просто не си софиянец. Пишеш в петък вечер \"Някой може ли да ме метне до там\", после пускаш един хаш таг #pLOVEdiv и тръгваш. На Пловдив трябва да гледаш както на София - има едно място на купона и то е Капана и нищо повече не те интересува.         ", "date": "2019.10.14", "title": "5-те фрази на един истински СОФИЯНЕЦ"}
{"url": "https://www.actualno.com/viewpoint/sirija-novoto-dokazatelstvo-che-ne-sme-dyrjava-news_1384718.html", "text": "      Призракът на бежанската криза за пореден път надвисна над Европа, след като през миналата седмица Турция влезе в Сирия. Заради случилото се, реакциите в ЕС стават все по-сериозни – Германия, Франция, Холандия, Норвегия, Финландия вече заявиха оръжейно ембарго срещу Турция, Италия също подкрепя мярката и се готви още на започващия буквално след няколко часа Съвет на европейските външни министри да предложи обща европейска позиция за .      Предвид това развитие на нещата, Реджеп Ердоган засили заплахите с единствения си голям коз – да пусне бежанците. И кой цъфна като аргумент за ваденето на тази карта в риториката на турския президент – Бойко Борисов! ЕС да обърнел внимание точно на . А част от тях са следните: \"Ако дойдат 50 000 - 100 000 на оградата и армията, и полицията да са там, нито аз, нито Каракачанов ще дадем заповед да се стреля. Оградата ще се събори и ще минат\".\r\nЧудна работа, тази ограда нали беше Великата българска стена, непревзимаема и непробиваема? Или Валери Симеонов вече не е удобен за цитиране по въпроса, та разчитаме на Каракачанов? Може би, ако дойде ред да изпитваме оградата в реални условия, ще се прибегне и до Симеонов – нали има опит в сплашването на бабички, време е да се качи на следващото ниво!\r\nПо-сериозното е, че EurActiv директно пусна думи на Борисов от събота, когато отиде в Йордания, как ще моли колегите си европейски премиери и президенти да не дразнят Ердоган и \"да спрат с постоянните атаки\". И това всъщност е поредното доказателство за Борисовото навеждане пред султана – което той е принуден да прави поради факта, че България е класически пример в една от най-популярните тези на един от бившите ментори на Ердоган – Ахмет Давутоглу. Давутоглу развива следната теза в книгата си \" \" - в международните отношения тези, които определят нещата, са тези, които са изградили първо държавата си. По-просто казано – при силна държава, независимо от режима, другите се съобразяват повече с теб. Затова и постоянното угодничене на Борисов е разбираемо – няма държава, с която да се противопостави.  Проблемът на тази политика-ветропоказател обаче е, че накрая идва време, в което не можеш да се въртиш – просто защото всички са те притиснали, тъй като конфликтът избуява. Колкото и да си пускаш стриймчета във Фейсбоклук, това време накрая идва – време разделно. И когато не си се подготвил за него, ти остава само да се молиш да се размине колкото се може по-леко!\r\nВ случая, интересното със заплахите на Ердоган \"да пусне бежанците\" е дали той действително може да ги изпълни. Нека не забравяме – операция \"Извор на мира\" се прави с цел да се установи 30-километрова зона в Сирия, в която реално Турция да казва какво ще става. Стремежът е да не се позволи гражданската война в Сирия да се окаже неугасващ двигател за създаване на независима кюрдска държава. А за да има устойчивост, Ердоган се готви да действа по стар като света начин – да насели съответната територия с хора от друг етнос, демек с бежанци. Тази територията би следвало да служи като териториален буфер за защита на турската държава - друго от вижданията на Давутоглу как се прави външна политика за вътрешно укрепване на държавата.\r\nАко Ердоган спечели, този сценарий вероятно ще бъде приложен или поне ще има сериозни опити, т.е. на него ще му трябват сирийските бежанци. Ако обаче загуби и предвид все по-големите трудности тези бежанци да не се оказват икономически товар за Турция, това оръжие може да бъде използвано спрямо Европа.    Извън бежанците, наред още по-сериозен е въпросът с джихадистите, които заради турската операция сега бягат лесно от затворите в региона – защото американците ги няма да ги охраняват, а турците хич не поставят тази задача като водещ приоритет. Тази ситуация създава сериозни предпоставки да видим следващото издание на \"Ислямска държава\"! Защото именно с \"бягство от затвора\" започва кървавата \"кариера\" на Абу Мусаб ал-Заркауи. Той бива освободен от йорданския затвор \"Ал Джафар\" - през 1999 година, като жест заради короноването на сегашния крал на Йордания Абдула II. В традиция, датираща от основаването на Йордания преди век, от новите крале се очаква да амнистират затворниците, които са зад решетките заради \"ненасилствни или политически престъпления\". Заркауи е в затвора именно заради опасността да се превърне в чудовище с потенциал да увлича стотици и хиляди с безумен религиозен плам, но излиза на свобода с много свои \"другари по килия\" - и то в държава, която все още не е разграден двор като Сирия и която създаде процеса \"Акаба\" (инициатива за серия от срещи на международно ниво с цел установяване на по-тесни връзки и сътрудничество по отношение на сигурността, граничния контрол и обмяната на опит между съседни, регионални и по-далечни държави за ефективна борба с тероризма). Сега, заради решението на Доналд Тръмп да изведе американските военни от Сирия, обстоятелствата да се появят наследници на Заркауи са още по-страшни.\r\nХубаво е Борисов, ако не ги знае тези неща, да ги научи – и следващият път, като прави темане на Ердоган, да е наясно, че винаги идва време, когато тежките въпроси се стоварват като чук върху всяка хитра глава, мислеща, че все някак ще ѝ се размине. Още повече, че при прясната си визита в Йордания премиерът ни обяви как догодина точно на \"Акаба\" ... Автор:   ", "date": "2019.10.14", "title": "Сирия – новото доказателство, че не сме държава"}
{"url": "https://www.actualno.com/europe/air-bus-a321-kacna-avarijno-na-letishte-sheremetievo-news_1384818.html", "text": "      Самолет Air Bus A321 на компания „Аерофлот” кацна аварийно на летище „Шереметиево” заради повреда в двигателя, съобщи РИА Новости, цитирана от БГНЕС.      Малко след излитането си за Лондон самолетът е бил принуден да се върне обратно и да се приземи аварийно заради отказ на десния двигател.   На борда е имало 112 пътници и 7-членен екипаж. Кацането е преминало спокойно. Няма пострадали.    ", "date": "2019.10.14", "title": "Air Bus A321 кацна аварийно на летище \"Шереметиево\""}
{"url": "https://www.actualno.com/crime/zadyrjaha-24-godishna-jena-za-ubijstvoto-v-kostenec-news_1384874.html", "text": "      Окръжна прокуратура - София привлече в качеството на обвиняем Д.И. за извършено от нея престъпление по чл. 115 от Наказателния кодекс, съобщиха от Окръжната прокуратура.      Около 20:40 ч. на 13.10.2019 г., в гр.Костенец, област Софийска, пред къща на ул. „Шипка“ № 14, обвиняемата И. умишлено умъртвила Т.Д.   Жената е задържана за срок до 72 часа с постановление на прокурор.\r\nПредстои внасяне на искане в Софийски окръжен съд за вземане на постоянна мярка за неотклонение „Задържане под стража“ спрямо И.   ", "date": "2019.10.14", "title": "Задържаха 24-годишна жена за убийството в Костенец"}
{"url": "https://www.actualno.com/dobrich/v-dobrich-osydiha-rumynec-za-neplateni-danyci-za-blizo-100-koli-news_1384806.html", "text": "      Заради неплатени данъци в особено големи размери окръжният съд на Добрич наложи условна присъда от 9 месеца с 3-годишен изпитателен срок на румънски гражданин, съобщиха от съдилището. Неплатените данъци за периода от 24 февруари 2011 г. до 28 февруари 2012 г. са в размер на 15 794 лв.      Румънецът бил управител на регистрирана фирма с предмет на дейност търговия с автомобили в граничното българско село Кардам и не е декларирал притежавани от дружеството му 97 превозни средства в законовия двумесечен срок от тяхното придобиване, уточняват от съда.\r\nСпоред анализ на материали по досъдебното производство румънски граждани закупували автомобили от различни държави, но заради високата първоначална такса за регистрацията им в тяхната страна те се насочили към по-благоприятна за тях схема. В Румъния регистрирали колите си с временни номера за максималния законов срок, след което ползвали услугите на фирми в България, за да се сдобият с българска регистрация на техните превозни средства. Клиентите получавали необходимите документи и нотариално заверено пълномощно за автомобил, с който можели да пътуват навсякъде и да се разпореждат с него. За целта се пристъпвало към фиктивни сделки за покупка на автомобилите. В договорите за покупката е посочен един и същи румънски град, а за купувач е визирана фирмата на изправения пред Темида румънски гражданин. От съда посочват, че почти всички договори са сключени на цена от 150 евро, независимо от марката, модела, възрастта и състоянието на автомобила.\r\nЧуждестранният предприемач у трябвало да декларира тези автомобили пред община Генерал Тошево и да им плати данъците. Той е признал вината си и делото е преминало по реда на съкратено производство.   ", "date": "2019.10.14", "title": "В Добрич осъдиха румънец за неплатени данъци за близо 100 коли"}
{"url": "https://www.actualno.com/europe/nova-zapoved-za-arest-na-karles-puchdemon-news_1384807.html", "text": "      Властите на Испания издадоха нова заповед за арест на бившия президент на Каталуния Карлес Пучдемон. Съдът издаде международна и европейска заповед за арест по обвинение в метеж и злоупотреба с държавни средства, пише AFP.      Припомняме, че по-рано днес стана ясно, че Върховният съд на Испания сепаратистки лидери на между 9 и 13 години затвор за подбудителство по време на референдума за независимост през 2017 година. Деветте лидери бяха оправдани по най-сериозното обвинение за подстрекаване на бунт.   Бившият заместник-ръководител на каталунското правителство Ориол Жункерас е най-високопоставеният политик на подсъдимата скамейка. Той получи и най-голямата присъда от всички обвинени - 13 години за противодържавна дейност и злоупотреба с държавни средства.    Пучдемон, който живее в изгнание в Белгия, обяви за кошмарни присъдите на Върховния съд на Испания срещу част от водачите на сепаратисткото движение в испанската автономна област. \"Общо 100 години затвор. Какъв кошмар. Трябва да реагираме. Заради бъдещето на нашите синове и дъщери. Заради демокрацията. Заради Европа. Заради Каталуния\", написа Пучдемон в \"Twitter\". ", "date": "2019.10.14", "title": "Нова заповед за арест на Карлес Пучдемон"}
{"url": "https://www.actualno.com/crime/udyljavat-s-dva-meseca-sroka-za-razsledvane-na-katastrofata-s-lutvi-mestan-otnovo-news_1384836.html", "text": "      До 14 декември се удължава срока за разследването по делото на Лютви Местан. То е за смърт по непредпазливост на 6-месечно бебе. Това е поредно, трето удължаване на срока за довършване на разследването, уточни пред Рaдио „Фокус“ Димитрина Делчева, говорител на Окръжна прокуратура-Кърджали.      Този път причината е, че не са готови изводите по авто-техническата експертиза, постановена по делото, обясни Делчева.    припомня, че на 14 април 2019 година край село Загорско стана катастрофата, при която загина детето. излиза с колата си на главния път към Маказа и се удря в Ранени след инцидента бяха още майката, бащата и братчето на загиналото бебе.\r\nПо настояване на семейството главният прокурор лично пое наблюдението по делото. Първоначално книжката на Местан беше отнета, беше му забранено да напуска страната, в последствие му .   ", "date": "2019.10.14", "title": "Удължават с два месеца срока за разследване на катастрофата с Лютви Местан, отново"}
{"url": "https://www.actualno.com/asia/stoltenberg-operacijata-v-sirija-moje-da-destabiliza-regiona-news_1384824.html", "text": "       увеличава риска от задълбочаване на нестабилността в региона и на човешките страдания, заяви генералният секретар на НАТО по време на парламентарната сесия на Алианса в Лондон, предаде БГНЕС.      Той информира за проведените миналата седмица разговори с президента на Турция Реджеп Тайип Ердоган и министъра на външните работи Мевлют Чавушоглу, по време на които е изразил сериозното си безпокойство по повод ситуацията в Сирия.   Столтенберг заяви, че очаква Турция да действа сдържано и координирано заедно с другите съюзници в НАТО, за да се запазят „успехите в борбата срещу общия ни враг Ислямска държава”.\r\nНа 9 октомври Турция обяви началото на в северната част на Сирия, насочена срещу забранената в Турция Кюрдска работническа партия (ПКК). Нанесени бяха въздушни удари по различни сирийски градове по границата между двете държави, а по-късно започна и наземна операция.  Автономната администрация в североизточната част на Сирия заяви в неделя, че е постигнато споразумение със сирийските власти за разполагане на сирийската армия по цялата граница с Турция за оказване на помощ при отбиването на атаките на турската армия и протурските групировки. ", "date": "2019.10.14", "title": "Столтенберг: Операцията в Сирия може да дестабилиза региона"}
{"url": "https://www.actualno.com/society/proverki-na-avtobusite-i-tovarnite-avtomobili-ot-dnes-news_1384733.html", "text": "      Полицейска операция за контрол на автобусите и товарните автомобили стартира днес. Тя ще продължи до неделя, съобщиха от МВР.      Такива има на територията на всички страни, членки на Европейската мрежа на службите на Пътна полиция - TISPOL. В проверките у нас участват и служители на Криминална и на Икономическа полиция, както и на Изпълнителната агенция \"Автомобилна администрация\".   Операциите за контрол на камионите и автобусите са заложени в календара на TISPOL, защото при тежки катастрофи с такива превозни средства, последиците са значително по-големи. \"Сред основните причини са неспазване на времето за почивка; движение с превишена скорост, употреба на алкохол, наркотични вещества и/или техни аналози, превоз на необезопасени товари и  претоварване на машинитe\", уточняват от МВР. ", "date": "2019.10.14", "title": "Проверки на автобусите и товарните автомобили от днес"}
{"url": "https://www.actualno.com/europe/prisydiha-nobelovata-nagrada-za-ikonomika-za-eksperimentalen-podhod-v-borbata-s-bednostta-news_1384747.html", "text": "      Нобелевата награда по икономика за 2019 година бе присъдета на Абхиджит Банерджи, Естер Дюфло, Майкъл Кремер за  експериментален подход в борбата с бедността.      „Тази година лауреатите въведоха нов подход за постигане на надеждни резултати от най-добрите начини за борба с глобалната бедност“, се казва в изявление на шведската Кралска академия на науките.   Французойката Естер Дюфло от Масачузетския технологичен институт става втората жена, носител на тази престижна награда. Първа през 2009 г. беше американката Елинор Остром за нейния анализ на икономическото управление: тя показа, че общата собственост, включително ресурсите, може да бъде ефективно управлявана от групи хора, предаде БГНЕС.\r\nНаградата е създадена от шведската държавна банка през 1968 г., тя не се причислява към основните пет награди, договорени от Нобел в завещанието му през 1895 година.  Тя се присъжда ежегодно от Кралската академия на науките, като паричното обезщетение, както и размерът на други премии, е 9 милиона шведски крони (около 900 000 долара).\r\nНаградата се връчва заедно с основните награди в Стокхолм на 10 декември, в деня на смъртта на Алфред Нобел.   Нобелова награда се връчва от 1901 г. по волята на индустриалеца и динамитен магнат Алфред Нобел. Неговият стремеж да популяризира науките и напредъка на човечеството идва след изобретението му - динамит, използван като инструмент за война, вместо първоначално предназначената му цел за добив. Наградният фонд, около 900 000 долара безвъзмездна помощ, все още се финансира основно от богатството, оставил след себе си.         ", "date": "2019.10.14", "title": "Присъдиха Нобеловата награда за икономика за експериментален подход в борбата с бедността"}
{"url": "https://www.actualno.com/recipes/shef-manchev-i-shef-shishkov-sys-syveti-za-prigotvjane-na-perfektnija-rympstek-ili-syrlojn-stek-u-doma-news_1384757.html", "text": "           Шеф готвачите Манчев и Шишков лично ще покажат и обяснят спецификите за приготвянето на различни видове говежди стекове в в YouTube. В 6 поредни видеа двамата готвачи ще предложат и рецепти за всеки от тях с висококачествено говеждо месо Black Angus. За ценителите на тези специалитети следващата седмица Lidl ще предложи селекция от премиум говеждо. Почитателите на висококачествен Black Angus ще могат да избират между: три тип стек, Денвър стек от Silverside, ръмпстек, топ сърлойн стек, барбекю стек или телешки бургер на повече от атрактивни цени. Предложението се допълва и от висококачествен аржентински рибай стек.\r\nПродуктите Black Angus в Lidl са произведени от лидер в говеждото месо в САЩ като месото е добито от животни, които се отглеждат по стандарт за безхормонално третиране. Постигнатото високо качество на говеждото, добивано от тях, се дължи на над 100 години усъвършенстване на диетата им, както и на период от минимум 30 дни на зреене на месото. Почитателите на висококачествено говеждо месо ще могат да намерят специално подбраната селекция от 14 октомври в магазините на Lidl в цялата страна.   ", "date": "2019.10.14", "title": "Шеф Манчев и шеф Шишков със съвети за приготвяне на перфектния  ръмпстек или сърлойн стек у дома"}
{"url": "https://www.actualno.com/starazagora/smyrtta-na-25-godishen-myj-razsledva-prokuraturata-v-radnevo-news_1384748.html", "text": "      Радневската Районна прокуратура наблюдава досъдебно производство за изясняване на причините за смъртта на 25-годишен мъж. Към момента е ясно, че на 4 октомври служител е открил в двора на Държавната психиатрична болница „Д-р Георги Кисьов“ труп на мъж. След оглед на място е установено, че трупът е на лице от мъжки пол, който вече е мумифицирал. По него нямало видими улики за насилствена смърт, а по-късно е установена самоличността му. Мумифициралият труп е на 25-годишен пациент на здравното заведение, който е бил настанен на задължително лечение през май тази година.      На 23 юли в Районно управление - Раднево, е подаден сигнал, че мъжът е избягал, но след извършените издирвателни мероприятия, не е бил открит. По досъдебното производство е назначена съдебно-медицинска експертиза, която трябва да изясни причината за смъртта. ", "date": "2019.10.14", "title": "Смъртта на 25-годишен мъж разследва прокуратурата в Раднево "}
{"url": "https://www.actualno.com/starazagora/oficialno-celijat-uikend-gylybovo-e-dishalo-poveche-seren-dioksid-news_1384667.html", "text": "      И в неделя в Гълъбово е на алармения праг за серен диоксид.      Автоматичната измервателна станция в центъра на града е регистрирала наднормено стойности в 15, 16 и 17 часа - 1072, 1415 и 632 микрограма на кубичен метър при норма от 500 микрограма. От Регионалната инспекция по околната среда и водите (РИОСВ) в Стара Загора са издали предписание за контрол и редуциране на емисиите на серен диокси на всички топлоелектрически централи (ТЕЦ) от комплекса \"Марица-изток\", както и да се намали товарът на работещите мощности.   След прилагането на мерките станцията е отчело намаляване на нивата на  серен диоксид до 136,35 микрограма на кубичен метър в 19 часа. Дежурният екип от РИОСВ е продължил наблюдението на стойностите на замърсителите от всички пунктове за мониторинг на територията на инспекцията. Вчера екоинспекторите са започнали извънредна проверка на място в ТЕЦ \"Брикел\" ЕАД за спазване на условията на комплексно разрешително. \r\nНа 12 октомври, събота, също бяха измерени стойности над алармения праг и инспекцията взе спешни мерки за овладяване на ситуацията. Вчерашният случай на превишение на стойностите на серен диоксид е втори в рамките на 24 часа в Гълъбово.   ", "date": "2019.10.14", "title": "Официално: Целият уикенд Гълъбово е дишало повече серен диоксид"}
{"url": "https://www.actualno.com/healthy/nachelo-sme-v-evropa-po-onkologichni-zaboljavanija-news_1384702.html", "text": "      Според различни здравни на европейски институции анализи българките и румънките боледуват и умират най-много от рак на шийката на матката.      От цяла Европа само в България и в Словакия няма Държавен раков план, а според онколозите - скрининговите ни и на практика не работят.   \"Ракът на маточната шийка е едно от най-често срещаните злокачествени заболявания при жените в България. Годишно имаме около 1000-1100 нови случаи. Между 300 и 400 са смъртните случаи. Няма спад на онкологичните заболявания\", коментира пред Нова телевизия доц. д-р Здравка Валерианова, ръководител националния раков регистър.\r\nВ Скандинавските държави и  Австралия почти всички жени са ваксинирани, а тестовете са безплатни и задължителни. Оказва се, че там отчитат под 5 процента заболели от рак на шийката на матката.  У нас нещата стоят така - за жените над 30 години е предвиден безплатен преглед, а ако цитонамазката е нормална – отново след 3 години. Иначе личният лекар може да тества безплатно и по-млади жени, но при определени условия - ако те са вече с повече от 3 износени бременности, имат първо раждане на 17, фамилна анамнеза или при преглед покажат отклонение в цитонамазката.\r\nЗдравното министерство отчита, че през 2018 г. са тествани над 1 148 неосигурени жени на възраст 40-50 години, от които с диагнози са били само 72 жени.  За 2018 година са отделени един милион  и двеста хиляди лева, от които 1 000 000 лв. за ваксини, а за 2019 г. са още повече- 1 270 000 лв. Ваксинирани са близо 8000 момичета, които през 2019 са по-малко. А иначе ежегодно от бюджета на Министерство на здравеопазването се отделят 125 000 лв. за скрининг на три вида (рак на млечна жлеза, рак на шийката на матката, рак на дебелото и правото черво), но само на неосигурени лица.   А за бъдещето на раковия регистър, който трябва да в София и провинцията Министерството обещава да бъдат разработени и внедрени минимум 35 електронни регистри, сред които е и Националният раков регистър. Това ще се случи съобразно Пътната карта за изпълнение на Стратегия за развитие на електронното управление в Република България за периода 2016-2020. Вече е обявена открита процедура за избор на изпълнител.    Реалната цифра на новозаболелите в България е 35 хиляди души като най-много заболяват от рак на простатата дебело черво бели дробове. ", "date": "2019.10.14", "title": "Начело сме в Европа по онкологични заболявания"}
{"url": "https://www.actualno.com/starazagora/kornelija-ninova-nad-500-mladi-hora-sa-chast-ot-nashite-kandidati-news_1384753.html", "text": "      Председателят на БСП Корнелия Нинова посети Казанлък, за да подкрепи кандидата за кмет, издигнат от левицата - Стоян Петров, листата за общински съветници и кандидатите за кметове на населени места. “Поздравявам ви за всичко, което правехте като опозиция  в годините на  управление на ГЕРБ в общината. Ще изтъкна само едно - благодарение на вас, беше спасена Равда от продажба и обслужване на задкулисни интереси. Така показахте, че няма да допуснете разграбване на общинската собственост и знам, че ще продължавате да пазите интересите на съгражданите си”, заяви Нинова. Тя продължи, че кандидатът на БСП Стоян Петров е човек, завършил военноморското училище, капитан трети ранг, човек, който никога не се е докосвал до политиката, до обществена поръчка. ”Той е почтен професионалист, отдаден на вас. Предлагаме ви личност, чийто живот е отдаден на честта и достойнството”, каза още председателят на левицата. Тя изрази подкрепа и за листата за общински съветници и подчерта, че тя е съчетание на много опитни и много млади хора, а средната възраст е 39 години. “Това е един от резултатите на промяна в партията. В цялата страна имаме над 500 млади хора кандидати за кметове и общински съветници”, подчерта Нинова. Тя обясни нуждата от промяна и в Казанлък - общината се управлява задкулисно, правят се ремонти на ремонтите, не се прави социална политика. “Има потенциал за промяна, а единствената пречка е страхът - страхът да изкажеш мнение, да критикуваш властта, дори да бъдеш днес тук. Нека помогнем на всеки да бъде свободен човек”, завърши Нинова.       “Време е за промяна. Няма друга по-силна кауза от тази- да върнем Казанлък на казанлъчани”, заяви председателят на общинската администрация на БСП Румяна Друмева.   Кандидатът за кмет Стоян Петров подчерта, че е приел да бъда кмет от най-голямата партия в България- БСП, защото е обединена и отворена за по-широк кръг от хора. “Не приемам модела на управление на Казанлък - еднолични решения, липса на професионалисти. Управляващите искат да ги слушаме, но забравиха да ни чуват. Искат да виждаме свършеното, но забравиха да ни гледат в очите. Не приемам разделението в обществото. Знам кой съм, какво мога и всичко можем да постигнем, ако сме заедно”, каза още Петров.  ", "date": "2019.10.14", "title": "Корнелия Нинова: Над 500 млади хора са част от нашите кандидати*"}
{"url": "https://www.actualno.com/europe/sdelka-za-brexit-oshte-tazi-sedmica-news_1384758.html", "text": "       е възможна още тази седмица, заяви вицепремиерът  на Ирландия и външен министър Саймън Ковъни, след уикенд на интензивни преговори между Великобритания и ЕС, предава БГНЕС.      С изтичането на времето преди решаващата среща на върха на ЕС в четвъртък, дипломатите предупреждават, че двете страни все още гледат по различен начин на жизненоважния въпрос за .   След като преговорите между официални лица се възобновиха в Брюксел, ирландския вицепремиер призова за предпазливост, но заяви, че може да се постигне споразумение за избягване на краха от развод  без споразумение.\r\n\"Сделка е възможна този месец. Възможна е дори тази седмица, но още не сме стигнали до това\", каза Ковъни пред репортери, когато пристигна за разговори с външните министри на ЕС в Люксембург.  \"Както каза вчера , предстои още много работа, но се надявам, че днес можем да постигнем по-голям напредък.\"\r\n\"За Brexit колкото по-малко казваме сега, толкова по-добре\", добави той, намеквайки, че се водят деликатни преговори, които засега е по-добре да се държат в тайна.\r\n„Мисля, че е доста ясно какво се опитваме да направим, но сега има доста подробни технически дискусии и мисля, че трябва да дадем време и пространство, за да се случи това“.        информира в края на седмицата  посланиците на ЕС за напредъка, след като през уикенда разговорите между официални лица бяха описани като \"интензивни\" и \"конструктивни\".\r\nСлед седмици на мрак последните няколко дни вдъхнаха надежда, че може да се постигне споразумение, но досега няма решаващ пробив.\r\nОстаналите европейски външни министри са предпазливи, но люксембургския Жан Аселборн заяви, че според него е възможна.\r\nНа въпрос дали тази седмица може да се постигне сделка, испанският външен министър Жозеп Борел отговори: \"Надяваме се да е така. Надеждата умира последна.\"       ", "date": "2019.10.14", "title": "Сделка за Brexit още тази седмица?"}
{"url": "https://www.actualno.com/europe/the-times-djerymi-korbin-bi-podkrepil-djon-byrkou-za-premier-na-nacionalnoto-edinstvo-news_1384738.html", "text": "      Източници на авторитетния британски вестник твърдят, че Джеръми Корбин ясно осъзнава, че няма да спечели необходимата подкрепа, за да ръководи правителство с националното единство. Лидерът на лейбъристите е заявил пред тесен кръг от партийни съюзници, че \"ще отстъпи и ще позволи на някой друг да стане премиер, ако напусне властта\".      Условието за подкрепа било кандидатът да не е депутат от лейбъристите или консерваторите.   Джон Бъркоу е бил депутат от торите преди да стане председател на Камарата на общините през 2009 г. От известно време името му излиза на преден план при разговори за избори. Той е фаворит като \"компромисен вариант\" за водещ кандидат на лейбъристите, след като от надпреварата отпадна Кенет Кларк - бившият канцлер, който беше изгонен от торите миналия месец.\r\nСпоред източници на The Times, Бъркоу е „по-лесния избор“ за водач на листа и обединител на политическите опозиционни сили. Висш източник на лейбъристите казва пред изданието: „Никога не сме изключвали някой друг да ръководи правителство на националното единство, но вярвайте Джеръми трябва да получи силен удар за такова решение.\"  Джон Бъркоу би бил чудесен компромис за обединение с , например.  Лидерът на либералните демократи винаги е настоявала, че Джеръми Корбин никога да достатъчно подкрепа. Чрез тя и днес се обърна към лидера на лейбъристите, заявявайки, че той ще бъде виновен, ако Великобритания напусне ЕС. Суинсън пише, че лейбъристите изглежда са се предали относно Brexit и ръководят съпротивата срещу Борис Джонсън някак „вяло“. \"Знаем защо това е така. Това е така, защото Джеръми Корбин е \"за\" Brexit.\", казва тя.\r\nНейната „атака“ идва в момент, в който (включително част от министри и депутати на Борис Джонсън) се противопоставя яростно на Brexit без сделка и това, която води кабинета. Източници, близки до преговорите между опозиционните партии, казват, че те могат да направят опит да овладеят контрола още на 21 октомври - без предсрочни избори. Особено, ако Борис Джонсън се върне от Европейския съвет тази седмица    Целта на „бунтовниците“ е да приемат законодателство, което да даде право на председателя на Камарата на Общините Джон Бъркоу да изпрати писмо до ЕС с искане за . Според източниците на The Times обаче най-вероятно те ще поискат вот на недоверие към кабинета на Джонсън на 24 октомври.     ", "date": "2019.10.14", "title": "The Times: Джеръми Корбин \"би подкрепил Джон Бъркоу за премиер на националното единство\"   "}
{"url": "https://www.actualno.com/healthy/ekspert-pravitelstvoto-stimulira-procesa-na-zatlystjavane-pri-decata-news_1384611.html", "text": "      \"Затлъстяването при децата е изключително опасно, а българското правителство стимулира процеса.\" Това заяви д-р Людмила Емилова в интервю за агенция Фокус.      По думите ѝ министерството на образованието и науката и министерството на здравеопазването допускат в учебните заведения да се предлагат закуски, чието съдържание включва бяло брашно, захар, бял хляб, наситен на химикали, изкуствени набухватели, оцветители, подсладители и други вредни вещества, които попадайки в детския организъм се превръщат в тесто.   \"Предлагат се хамбургери, сандвичи с тънки резенчета шунка, наситени на изкуствени женски полови хормони и растежни хормони. Това е престъпление спрямо децата. Не е редно в обсега на всяко учебно заведение да се предлагат тестени закуски и , които съдържат кофеинова доза, равняваща се на няколко кафета.\", допълни още д-р Емилова.\r\nТя обърна внимание на факта, че се приемат от подрастващи деца, а причината е, че няма държавно отношение към това младото поколение да бъде здраво.  \"Не се правят никакви постъпки, а се процедира чиновнически. Резултатът е недоволството на родителите, които искат децата им да получават плодове в училище, а на практика всяка регионална инспекция решава на местно ниво какво да се предоставя на децата в съответния регион или община.\", каза още експертът. \r\nПрипомняме, че в края на септември употребата на енергийни напитки с алкохол изпратиха дете в болница. Повече за случая може да прочетете в     ", "date": "2019.10.14", "title": "Експерт: Правителството стимулира процеса на затлъстяване при децата"}
{"url": "https://www.actualno.com/health/vodesht-specialist-po-ginekologichna-onkologija-s-bezplatni-konsultacii-v-sofija-news_1383583.html", "text": "      Специалистът по гинекологична онкология доц. д-р Алпер Каральок от турската болница Лив Хоспитал ще проведе БЕЗПЛАТНИ КОНСУЛТАЦИИ на български пациентки с онко-гинекологични заболявания на 23 октомври 2019г. в София. Той ще ни гостува по покана на управителя на Медикъл Караджъ – Звезделина Лютфи. Посещението на доц. д-р Алпер Каральок е част от нашата инициатива да предоставим достъп на българските пациенти до най-съвременните методи и технологии в медицината. Както и досега, безплатните консултации в рамките на инициативата ни са насочени към пациенти с установени вече заболявания, към тези, нуждаещи се от второ мнение или интересуващи се от лечение в чужбина.      Кой е доц. д-р Алпер Каральок?\r\nДоц. д-р Алпер Каральок работи като специалист по гинекологична онкология в болница Лив в отделението по акушерство и гинекология. Специалните области на интерес, в които се развива доц. д-р Алпер Каральок, са:\r\n•\tлапароскопска хирургия в гинекологията  •\tлапароскопска хирургия при гинекологични ракови заболявания\r\n•\tпреинвазивни цервикални лезии\r\n•\tоперация на рак на яйчниците    •\tнечести злокачествени заболявания на яйчниците\r\n•\tприложение на сензорни лимфни възли при рак на ендометриoма\r\nДоц. д-р Алпер Каральок завършва Медицинския факултет на Анкарския университет през 2004 г. и специализира акушерство и гинекология в Медицинския университет на Акдениз. През 2011 г. започва да работи като експерт и завършва висшето си образование по гинекологична онкологична хирургия в болница за обучение и изследване Etlik Zübeyde Hanim. По време на мандата си като експерт той се фокусира основно върху минимално инвазивни операции.\r\nПрез 2018 г. работи като лекар-наблюдател в Центъра по ракови заболявания „Мемориал Слоун Кетъринг”, Катедра по гинекологична онкология. Доц. д-р Алпер Каральок наблюдава многобройни роботизирани гинекологични и гинекологично-онкологични операции. През 2018 г. става доцент. Участва в много операции, включително гинекологични, ендометриозна хирургия и уро-гинекологични операции.\r\nПубликува над 50 статии в национални и международни списания.   Гинекологични заболявания и гинекологични ракови заболявания\r\nЕдин от най-големите страхове на жените са гинекологичните заболявания и гинекологичните ракови заболявания. Ракът на маточната шийка е четвъртото по вид най-често срещано злокачествено заболяване при жените в световен мащаб, ендометриомът е 6-ти, а ракът на яйчниците е 8-ми. Ракът на гърдата, ендометриома и рак на яйчниците са наблюдавани ежегодно при над 1 милион жени в световен мащаб. Ендоскопската хирургия, използвана в клиниката по гинекологична онкология на Liv Hospital, дава много предимства като по-малки разрези и следователно по-бързо възстановяване.\r\nГинекологично лечение на рака с минимално инвазивни методи.\r\n\"Ендоскопска хирургия\" или така наречената \"Минимална инвазивна хирургия\" е хирургичен метод, извършван чрез използване на камера и устройства за диагностика и лечение на заболяването, вкарвани през естествени отвори или малки разрези. Тя включва хирургични процеси, засягащи тялото по-малко, отколкото отворената операция поради по-малките разрези. В клиниката по гинекологична онкология Liv Hospital, при този метод се използват високотехнологични HD камери. С ендоскопските методи разрезите са много по-малко и по-малки, така че болките се свеждат до минимум и пациентът се подобрява по-бързо.\r\nВ отделението по гинекологична онкология на болница \"Лив\" се използва ендоскопска хирургия за диагностика и лечение на много заболявания:\r\n•\tЗа отстраняване на миома в матката.\r\n•\tЗа лечение на доброкачествени кисти, развивани в яйчниците.\r\n•\tПри терапия на ендометриомни кисти, наречени шоколадова киста.\r\n•\tЗа диагностика и лечение на извънматочна бременност и заболявания на тръбите (като ендометриоза или сраствания)\r\n•\tЗа отстраняване на матката, когато трябва да се премахне (хистеректомия)\r\n•\tЗа изследване на причините за безплодие\r\n•\tЗа хирургично подобрение на състояния като пролапс на матката\r\n•\tЗа лечение на злокачествени заболявания при жени.\r\n•\tЗа близки до злокачествени заболявания на маточната шийка или ендометриома, които изискват операция.\r\n•\tЗа кисти и образувания в тръбите и яйчниците\r\n•\tЗа ранен стадий на рак на яйчниците\r\nВсички нуждаещи се от консултация или второ мнение български пациентки ще могат да си запишат предварително час за безплатна консултация със специалиста. Желаещите да се възползват от възможността за безплатна консултация с доц. д-р Алпер Каральок в София на 23 октомври 2019г. трябва да се запишат предварително на:\r\n•\tтелефона на „Медикъл Караджъ“: +359 879 009 742 или +359 879 977 401\r\n•\tда заявят желания от тях час онлайн на https://www.medikara.bg/.\r\nКонсултациите ще се проведат на база медицински документи и образни изследвания с които разполагат пациентите до момента. По време на безплатните консултации няма да се извършват прегледи с ехограф. ", "date": "2019.10.14", "title": "Водещ специалист по гинекологична онкология с безплатни консултации в София "}
{"url": "https://www.actualno.com/analysis/eksperti-niskite-ceni-na-petrola-podklajdat-vojni-news_1384761.html", "text": "      Ниските цени на петрола подклаждат войни. Това е основната теза на руския , цитиран от , в материал, посветен на черното злато.      „Колкото по-ниски са котировките на петрола, толкова остри са изявленията и по-чести са акциите за сплашване на обществеността\". С тези думи анализаторите коментират последните новини за нападение срещу петролен танкер в Близкия изток. Поредица от такива атаки генерира убедителни, макар и конспиративни версии за това кой стои зад тях.   В петък бяхме свидетели на експлозия на ирански танкер в резултат на две ракетни атаки, заяви говорителят на Иранското външно министерство Абас Мусави. Танкерът е бил ударен от две ракети на около 60 мили (почти 100 километра) от пристанище в Саудитска Арабия. \"Разследване, проведено от Националната танкерна компания на Иран, показва, че иранският танкер е нападнат два пъти с разлика от около 30 минути и е повреден\", каза Мусави. Техеран проучва обстоятелствата на инцидента и установява кой стои зад атаката. Според Мусави е имало голям теч на петрол, което е довело до силно замърсяване на околната среда.\r\nОт своя страна иранската телевизионна компания IRIB съобщи, че танкерът вече е спрял да се движи и екипажът е успял да сведе до минимум изтичането на петрол и да предотврати появата и разпространението на пожар.  Случаите на нападения върху нефтени съоръжения в региона напоследък зачестяват. Преди по-малко от месец дронове атакуваха заводите на най-голямата саудитска компания Aramco, което доведе до срив на производството на петрол в кралството. Цените на петрола веднага скочиха с 20%. Вярно, саудитците успяха бързо да поправят фабриките, а цените на петрола се върнаха на предишните си нива - под 60 долара за барел.\r\nПреди това през юни два танкера, принадлежащи на норвежките и японските компании, претърпяха катастрофа в Оманския залив край бреговете на Иран. Корабите пострадаха от нападение с торпеда.   „Всички тези случки са взаимосвързани. Те са насочени към ескалиране на ситуацията в Персийския залив, насърчаване на напрежението в региона“, казва водещият експерт на Националния фонд за енергийна сигурност Игор Юшков.    Основният въпрос е кой стои зад всичко това? Ако това беше терористична атака, тогава защо никой не пое отговорност за нападението, изненада се Антон Биков, главен анализатор на Центъра за анализи и финансови технологии. Списъкът на „заподозрените“ в крайна сметка не е толкова голям. Това могат да бъдат САЩ, Саудитска Арабия, Израел или дори самият Иран.\r\nЦелият анализ по темата четете в . ", "date": "2019.10.14", "title": "Eксперти: Ниските цени на петрола подклаждат войни"}
{"url": "https://www.actualno.com/curious/luboven-horoskop-za-14-18-oktomvri-news_1384669.html", "text": "       Овен       През новата седмица ви очакват доста изкушаващи възможности. Ще се чувствате изпълнени с енергия, обич и надежда, така че е време да покажете нежната си страна. Телец Опитвате се да бъдете водещи във връзката, но чрез манипулация. Любовта я има, но трябва да обмисляте вашите стъпки по-внимателно, защото сегашните ви тактики не са най-добрият начин за доминация.   Близнаци Любовният живот на Близнаците ще е в разцвет, на прага на важно решение или промяна. Не е изключено да започнете да се замисляте за по-сериозни стъпки като бебе, например. Рак     Седмицата е подходяща да представите любимия човек на семейството или приятелите си, ако все още не сте преминали през тази важна стъпка. Любовната хармония ще се задържи до средата на седмицата, ще усещате доверие у партньора, което е водещо за вас. Лъв Комуникацията с половинката ще върви гладко, ще споделяте, ще говорите за проблемите и ще съумеете да ги разрешите по един разумен начин.  ", "date": "2019.10.14", "title": "ЛЮБОВЕН хороскоп за 14-18 октомври"}
{"url": "https://www.actualno.com/politics/kakvi-sa-promenite-v-shofiorskite-kursove-i-do-kakvo-shte-dovedat-news_1384643.html", "text": "      На различен автомобил от този, на който са се обучавали, ще полагат изпита си кандидатите за шофьорска книжка. Това предвижда проект на Министерството на транспорта за промяна в реда за провеждане на шофьорските изпити. В шофьорските курсове вече ще има по-малко часове по теория и повече кормуване. Държавата ще закупи автомобили, които ще оборудва с видеокамера и компютър за целите на изпита за       Според бившия началник на КАТ Алекси Стратиев, смяната на автомобила за изпита не е радикална мярка, която ще доведе до добра подготовка на водачите. По думите му и в момента всеки, който се чувства неподготвен, може да му предложи допълнително часове. Той не отрече, че цената на шофьорските курсове е възможно да се увеличи.   „Новите водачи през първата една-две години не са толкова рискови, колкото през третата година. Те придобиват самочувствие, че могат всичко на пътя и се стига до трагични инциденти”, каза Алекси Стратиев в интервю за bTV.\r\n\"В по-голямата си част ние сме проводници на корупцията при шофьорските изпити и това, което се случва по пътя. Не само не учим учениците, а и даваме пари на тези, които изпитват и тези убийци излизат на пътя”, коментира от своя страна Йонко Иванов, председател на Съюза на преподавателите по авто-мото подготовка.  \"До 30 март тази година трябваше да се създаде нова учебна документация за обучение на водачи на МПС. Тя беше изработена от работна група. До ден днешен намаляването на часовете по теория и увеличаването на тези по практика не се е случило. Докладът не може да стигне до министър и надали той го знае”, обясни той.\r\nИванов уточни, че се предлага още да се завишат часовете за кормуване по автомагистрала, извънградско и нощно шофиране.   Припомняме, че тази нощ стана жестока катастрофа край Казанлък. Повече за трагичния инцидент може да прочетете в      ", "date": "2019.10.14", "title": "Какви са промените в шофьорските курсове и до какво ще доведат?"}
{"url": "https://www.actualno.com/politics/biser-petkov-utochni-uvelichenieto-na-pensiite-ot-uli-news_1384655.html", "text": "      Увеличение с 6,6% от юли 2020 г. на всички пенсии е предвидено в проекта на Закона за бюджета на Държавното обществено осигуряване. Това обяви в интервю за bTV социалният министър Бисер Петков.      С тази актуализация средната пенсия ще нарасне с повече от 30 лв. – от 381 лв. на 412 лв., уточни Петков.   Минималната пък ще бъде 233 лв. Тук увеличението е с 13 лв. Сега минимална пенсия получават над 320 хил. българи. Под нея вземат 334 000 пенсионери. Разходите за пенсии ще минат 10,5 млрд. лева догодина.\r\nПо план минималната работна заплата ще стане 610 лв. от 1 януари, предвидено е и увеличение с 10% на заплатите в бюджетния сектор, обяви още социалният министър.  Той коментира и казуса с в столичния кв. „Люлин” миналата седмица.\r\nПо думите му реакцията на социалните работници в района е била адекватна и навременна.   „Усилията ще са за връщане на детето в семейството или в кръга от роднини. Най-добрата среда за развитие на децата е в биологичното семейство”, уточни министърът.    Той заяви, че за миналата година общо 3300 деца са изведени от биологичните им семейства, като в 1000 от случаите става въпрос за изоставяне. Само 50 от решенията за извеждане на деца не били потвърдени от съда. ", "date": "2019.10.14", "title": "Бисер Петков уточни увеличението на пенсиите от юли"}
{"url": "https://www.actualno.com/plovdiv/plovdiv-posreshtna-naj-goljamata-nemska-pytuvashta-izlojba-snimki-news_1384050.html", "text": "      Една от най-мащабните ретроспекции с произведения от колекцията на  Института за международни отношения на Германия може вече да бъде разгледана в Пловдив. Изложбата се организира от Фондация \"Пловдив 2019\" и  Институт за международни отношения на Германия – IFA в партньорство с  Гьоте-институт България. Официалното откриване стана факт в 18:30 часа в петък, 11 октомври, в  изложбена зала \"2019\" на улица \"Гладстон\". Експозицията ще остане в  града до 8 декември, а входът е свободен.       Изложбата \"Пътуване по света. Изкуство от Германия\" представя за пръв път в България забележителна селекция от 350 произведения на около 80 артисти, оставили силен отпечатък върху историята на немското изкуство и върху цялата артистична сцена в Европа от 1949-та година до наши дни. Това е и един от основните акценти в програмата на Пловдив – Европейска столица на културата за цялата година. Колекцията е разделена условно на две – в галерия \"Капана\" са разположени творбите на автори от по-старо време, а в \"2019\" на улица \"Гладстон\" са произведенията от по-ново време.   Творбите бяха представени чрез изложбен тур, в който се включиха  лично кураторите Матиас Винцен и Матиас Флюге. \"С колегата започнахме да  работим върху тази изложба през 2009-та година. За пръв път я  представихме в Карлсруе, Германия. Избирахме измежду общо 23 000  произведения на изкуството, като се спряхме на 350 творби на около 80  автора. Можем да кажем, че това представлява синтез на 60 години  художествено изкуство в страната ни\", заяви при представянето Матиас  Винцен. \"Докато подбирахме творбите, които да изложим, забелязахме, че през тези 60 години фотографията се е превърнала в изкуство. В нашата изложба може да видите на едно място както източногерманска, така и западногерманска фотография. Мога смело да заявя, че както тук, така и в \"Капана\" може да видите, че историята на изкуството не е същата като политическата история. Оказва се, че хората от двете страни на Берлинската стена са работили върху едни и същи проблеми. Друго, което забелязахме, е ролята на жените в изкуството\", разказа Матиас Винцен. Самият той произхожда от Западна Германия, докато Матиас Флюге е от източната част на страната и така двамата се допълват прекрасно в работата си по изготвянето на изложбата. Като доказателство за това те изтъкнаха, че по време на селекцията на творбите, те са били на едно и също мнение в 90 на сто от случаите.     \"Това е една изключителна изложба, която събира изкуството от Източна и Западна Германия. Тази изложба показва ясно как политиката стои от едната страна, а от другата е изкуството и творците от Източна и Западна Германия са били в непрекъснат диалог помежду си. Ние можем да гледаме на Берлинската стена като на мембрана за идеи и визии\", заяви Матиас Флюге. Авторите, които ще могат да се видят за първи път в Пловдив, са енциклопедични имена като Бернд и Хила Бехер, Зибил Бергеман, Йозеф Бойс, Арно Фишер, Катарина Фрич, Херман Гльокнер, Андреас Гурски, Матиас Хох, Кандида Хьофер, Ребека Хорн, Барбара Клем, Райнхард Муха, Нам Джун Пайк, Дитер Рот, Томас Руф, Карин Зандер, Томас Шюте, Волфганг Тилманс, Гюнтер Юкер, Волф Фостел, Улрих Вюст и други.\r\nКакво можете да видите в \"2019\" - ! Какво е изложено в \"Капана\" - ! ", "date": "2019.10.14", "title": "Пловдив посрещна най-голямата немска пътуваща изложба (СНИМКИ)"}
{"url": "https://www.actualno.com/europe/nejasno-dali-makron-shte-skloni-za-pregovori-s-makedonija-news_1384665.html", "text": "      Дали е разговаряно за дата за , не стана ясно, след срещата в неделя на френския президент Еманюел Макрон и германския канцлер Ангела Меркер, информира МИА, цитирана от БГНЕС. Според дипломатически източници в Брюксел, Франция е единствената, която счита, че \"Северна Македония не отговаря на необходимите условия\" за начало на преговорите. е изолирана, тъй като преди осем дни четирима висши европейски представители призоваха в съвместно писмо за започване на преговори със Северна Македония и Албания. Този отказ предизвика недоволство сред европейските дипломати, които обвиниха Париж в заплаха за стабилността на Балканите, зад която Париж официално стои. Още повече, че вече два пъти ЕС реши да отложи началото на преговорите       се срещнаха на работна вечеря в Париж вчера вечерта, на която трябваше да обсъдят и откриването на преговорите на Европейския съюз със Северна Македония, след като германският Бундестаг им даде зелена светлина.   Работната вечеря бе посветена основно на подготовката за следващата съвместна среща на френското и германското правителство в Тулуза в навечерието на срещата на върха в Брюксел. В дневния й ред има много отворени въпроси: Брекзит, назначаването на Европейската комисия и турската военна интервенция в Сирия.\r\nДвамата лидери призоваха да се спре . Макрон каза, че тя \"вероятно ще създаде неустойчива хуманитарна ситуация и ще помогне на „Ислямска държава“ да се появи отново\" .  „Поне час разговарях с президента Ердоган, трябва да вземем предвид интересите и сигурността на Турция. Но също така вярваме, че трябва да прекратим това турско нашествие, защото има хуманитарни причини и не можем да приемем тази ситуация срещу кюрдите“, добави Ангела Меркел. ", "date": "2019.10.14", "title": "Неясно дали Макрон ще склони за преговори с Македония"}
{"url": "https://www.actualno.com/actualno/prezidentyt-ili-rezidentyt-news_1384569.html", "text": "      Ако случайно още гледате телевизия с цел да се информирате – доста сериозни проучвания, включително чуждестранни, сочат, че българите все още масово се информират точно от телевизиите – то едва ли сте чули и обърнали много внимание на поредната стъпка за милиционизиране на и без това феодалното прокурорско българско царство. Няма и как, докато всеки ден се занимаваме с поредната битова кримка - а тези кримки се случват във все по-голям брой точно заради липсата на работеща прокуратура и съд.      В средата на миналата седмица прокурорската колегия на ВСС буквално за 5 минути пусна единствения кандидат за главен прокурор за изслушване пред Пленума на ВСС. В духа на най-добрите севернокорейски традиции нямаше нито един въпрос към Гешев – например колко са му успешно приключените с присъда дела от всички, които е внесъл с обвинение като прокурор. Далеч не са толкова, колкото е \"подкрепата\" за него – тази \"подкрепа\", за която никой в колегията не попита и дали не се събира точно както се трупа активност на избори в КНДР?!   И докато керванът си върви, главният прокурор Сотир Цацаров почти по същото време се обясняваше в парламента по скандала със спирането на БНР на 13 септември. Покрай обяснението, обаче, интересно, свързано със случая с обвинението спрямо бившия издател на \"Дума\" : \" \".\r\nКлючовата дума в цитата е \"досега\"! \"Досега\" няма доказателства в досъдебното производство. Но след половин месец ВСС изслушва Гешев и ще повтори, макар и не точно по севернокорейски, изпълнението на прокурорската колегия – ха на бас, за който мисли друго. И тогава само президентът може да наложи вето и да постави началото на . Вече ако ВСС отново повтори, държавният глава няма избор и трябва да утвърди назначението. Но отказ от утвърждаване на Гешев със сигурност изпрати много сериозен сигнал – защото Румен Радев беше избран с немалък брой гласове като алтернатива на управлението на ГЕРБ. И ако той каже \"не\", тогава протестите срещу Гешев не биха се гледали само като някаква акция на \"умни и красиви\".  Ще кажете ли, г-н президент? Или не смеете, защото ще последва Решетников и ще ви забият в трета глуха? И тук ми хрумва \"хайде на бас\", но просто не бих искал да го мисля дори! Но на грозната реалност за такива неща не ѝ пука – само ако имаме уважение към самите себе си, тогава реалността може и да стане по-красива! Автор:   ", "date": "2019.10.14", "title": "Президентът или резидентът?"}
{"url": "https://www.actualno.com/education/poredna-nelepa-ataka-sreshtu-direktora-na-nmu-v-uchilishteto-se-chuva-muzika-news_1384676.html", "text": "      На поредна атака бе подложен директорът на Националното музикално училище „Любомир Пипков“ - Столина Добрева.      Този път родител на ученик се оплака, че в цялото училище се чувала музика от инструменти и разпяване, което пречело на децата да се съсредоточат, съобщи Нова телевизия   По думите на ученик от същото училище музиката по никакъв начин не пречи на това да се съсредоточи, нито на обучението му, а напротив - допринася за по-добрата атмосфера в него, предаде репортер на . Преподавателят Галя Грозданова се оплака от определянето на основните заплати на учителите.  Директорът на НМУ Столина Добрева обясни следното:\r\n\"Работните заплати в музикалното училище се формират на базата на нормативни документи. Тяхното сформиране е прецизирано във вътрешните правила за работните заплати. Разделението на служителите и учителите по възраст е заложено дори в самия закон за образованието. Там длъжностите са учител, старши учител, главен учител. За да бъдеш старши учител се изисква минимум 10 години стаж плюс квалификация. Откакто аз съм директор заплатата на г-жа Грозданова е повишена със 75%. За момента тя получава доста над средната заплата за нейната длъжност.\"   По повод размера на училището Столина Добрева уточни, че няма как той да бъде увеличен и припомни, че през последните две години е направен ремонт.    В акцията се намеси и сина на певицата Ваня Костова, според когото на неговата дъщеря не са осигурени специалните условия, от които тя има нужда. \r\n\"Става въпрос за тежка семейна ситуация, в която двамата родители не могат да се обединят около това какво искат за детето си.\", обясни Добрева и допълни, че вече е било удовлетворено желанието на г-жа Костова да бъде сменен учителят по солфеж на детето.\r\nПрипомняме, че в края на август т.г. оперната певица Дарина Такова публикува емоционален статус в своя Facebook, в който се оплака, че директорът на училището е отказала да я назначи без конкурс. Тогава министърът на културата обяви, че ще поиска оставката на Столина Добрева, но до това . Повече за случая може да научите в  ", "date": "2019.10.14", "title": "Поредна нелепа атака срещу директора на НМУ: В училището се чува музика"}
{"url": "https://www.actualno.com/america/shest-jertvi-na-masken-bal-v-peru-news_1384674.html", "text": "      Най-малко 6 души загинаха, а 40 бяха ранени, след като градушка доведе до на покрив на маскен бал в централно , съобщава AFP, цитирана от БГНЕС.      Според местните медии около 1 000 души са били в сградата в момента на трагедията, която се разиграла в неделя. Някои все още са в капан под развалините, а петима от ранените са в тежко състояние, съобщиха от полицията.   Инцидентът е станал по време на местен фестивал, в сграда в Хуанкайо, на около 200 километра източно от столицата Лима.\r\nСилен дъжд и градушка са причините за , смятат от полицията.  Партито е било част от празненства, посветени на католическия .\r\nТакива празненства са често срещани в Перу и нерядко включват улично шествие с хора, носещи статуи или снимки на светци, придружени от музика.   През януари тази година 15 души загинаха на сватба, когато хотелът, в който бяха, беше ударен от лавина от камъни и кал в югоизточната част на страната.     ", "date": "2019.10.14", "title": "Шест жертви на маскен бал в Перу   "}
{"url": "https://www.actualno.com/balkani/dimitrov-v-bruksel-v-bitka-za-data-za-pregovori-s-makedonija-news_1384670.html", "text": "      Министърът на външните работи на Никола Димитров ще се обърне към Комисията по външни работи на Европейския парламент днес следобед, предава БГНЕС.      Той ще благодари на Парламента за неговата постоянна подкрепа за европейската перспектива на страната и ще представи постиженията на Северна Македония, ден преди ключовата министерска среща в Люксембург за обсъждане на начало на преговорите със Северна .   Тази вечер в Люксембург посланиците ще направят последен опит за съгласуване на позициите на държавите-членки преди министерската среща, но засега ситуацията не е благоприятна за нито една от двете страни.\r\nФранция остава против започването на преговори, докато не се постигне конкретен напредък в борбата срещу корупцията, съдебната реформа и прозрачните и обективни решения. Париж смята и че преговорите не могат да бъдат открити, докато не бъде реформирана методологията на процеса на преговори със страните кандидатки.   , ако Тирана и Скопие не бъдат разделени по тношение на старта на преговорите. Привържениците на разширяването, както и самата Франция, са против раздялата.\r\nПо време на посещението министър Димитров ще има и индивидуални срещи с членове на Европейския парламент.   „В тази решаваща седмица, в която се очаква Съветът да вземе решение за започване на преговори за присъединяване, министърът ще се срещне с някои от министрите, които ще участват в Съвета по общи въпроси на 15 октомври 2019 г.“, се казва в съобщение на кабинета му.     ", "date": "2019.10.14", "title": "Димитров в Брюксел в битка за дата за преговори с Македония"}
{"url": "https://www.actualno.com/crime/pochina-i-peti-chovek-sled-strelbata-v-chikago-otnela-tri-bylgarski-jivota-news_1384627.html", "text": "      Вече пет са жертвите на стрелбата в Чикаго, при която бяха убити трима българи - в жилището им, докато са вечеряли. Това стана ясно от информация на българския консул в Чикаго Иван Анчев, която той представи пред БНТ.      Петата жертва е жена, която не е българка, но е полякиня. Тя беше тежко ранена, като лекарите не са успели да спасят живота ѝ.   Иначе Анчев уточни, че загиналите ни сънародници имат роднина, но не става въпрос за малко дете, а за 21-годишен мъж. В социалните мрежи има призив за дарения, подписан от \"Дани и Иси\", за да бъде организирано погребението на убитите - баща, майка, баба и дядо (Иво, Цвети, Искра и Дейвид).\r\nЗасега известното е следното - пенсиониран строителен работник от полски произход, който живее в същия блок и срещу който е имало жалби заради агресивно поведение и вероятно има психични проблеми, е нахлул в апартамента на българите и ги е разстрелял със собствено оръжие. След това се качва на петия етаж и прострелва и петата жертва.  Кметът на Чикаго Лори Лайтфут също коментира убийството в Twitter. Тя написа, че въпреки че стрелбата е \"ужасяваща и почти необяснима, но се случва твърде често - не просто тук, но и в цялата страна\". От началото на годината в Чикаго са станали 407 убийства, като проблемът в града е много сериозен и се търсят по-ефективни политически решения.\r\nКакви са подробностите по случая до този момент - припомнете си в ! ", "date": "2019.10.14", "title": "Почина и пети човек след стрелбата в Чикаго, отнела три български живота"}
{"url": "https://www.actualno.com/crime/ubijstvo-v-kostenec-trima-sa-zadyrjani-news_1384656.html", "text": "      Мъж е бил убит в Костенец в нощта срещу понеделник. Той е бил намушкан 6-7 пъти и е починал.      Инцидентът се е случил, докато мъжът е пиел с бременната си приятелка и друг мъж, за когото се предполага, че е имал любовна връзка с бременната.   Към момента трима души са задържани, съобщи Нова телевизия.\r\nУстановени са множество прободни рани по тялото на починалия.   ", "date": "2019.10.14", "title": "Убийство в Костенeц, трима са задържани "}
{"url": "https://www.actualno.com/europe/viktor-orban-gubi-budapeshta-na-kmetskite-izbori-news_1384605.html", "text": "      Унгарската опозиция засега печели кметските избори в Будапеща, нанасяйки удар за : това показват резултатите от частичното преброяване, съобщи АФП. Те вещаят първият голям електорален удар за националистическия премиер Виктор Орбан, откакто дойде на власт през 2010 година.      След преброени около 62% от гласовете, левият център на Гергели Карасони води с около 50 на сто от гласовете пред действащия кмет Ищван Тарлош, с около 45 на сто.   Тарлош е на поста от 2010 г. и е подкрепен от дясната партия Фидес на Орбан. Той вече поздрави 44-годишния Карасони по телефона за победата, съобщи говорител на Карасони пред АФП. ", "date": "2019.10.14", "title": "Виктор Орбан губи Будапеща на кметските избори "}
{"url": "https://www.actualno.com/crime/tejka-katastrofa-s-shestima-zaginali-pri-kazanlyk-news_1384625.html", "text": "      Шестима души са загинали при тежка катастрофа близо до Казанлък, предаде БНТ.      Ударът е между два леки автомобила, като петима от загиналите са пътували в една от колите, а шестият починал е шофьорът на другата, който е бил сам в автомобила си.   Катастрофата е станала около 1 часа през нощта, в участък между град Крън и село Хаджидимитрово. Засега се предполага, че шофьорът на автомобила с петимата загинали е бил пиян, но тепърва трябва да бъде доказано.\r\nЗаради катастрофата е затворен пътят между Казанлък - Габрово, има обходен маршрут. Очаква се да бъде отворен до около 2 часа.   ", "date": "2019.10.14", "title": "Тежка катастрофа с шестима загинали при Казанлък"}
{"url": "https://www.actualno.com/celebrate/sv-prepodobna-paraskeva-petka-epivatska-news_1383977.html", "text": "      Св. Параскева (Петка) е особено обичана и почитана светица в много поместни църкви. На нея са посветени и много храмове. Редно е, обаче, да различаваме преподобната Параскева (Петка) Епиватска Българска, живяла в X-XI век (чествана на 14 октомври). Тя била родом от Епиват (Тракия) от родители българи. Животът й и посмъртните чудеса вдъхновено е описал св. патриарх Евтимий. От 1238 г. до падането  под турско робство светите й мощи са почивали в църквата \"Св. Петка Търновска\" във Велико Търново. След вековни странствания през 1641 г. те били положени в катедралата в Яш (Северна Румъния) и са днес място на поклонници от цял свят.        ", "date": "2019.10.14", "title": "Св. преподобна Параскева-Петка Епиватска"}
{"url": "https://www.actualno.com/education/sofijskijat-universitet-shte-pravi-specialen-proekt-za-izkustven-intelekt-news_1384597.html", "text": "      Център за върхови научни постижения в областта на големите данни и изкуствения интелект ще прави Софийският университет. Проектът се нарича \"Големи данни за интелигентно общество\" (GATE), пише в. \" \".      Според ректора проф. Анастас Герджиков, необходимите средства са в размер на 30 млн. евро. Парите идват по проект, а центърът ще е първи такъв за района на Централна и Източна Европа, докато в Западна Европа има вече 50 такива. Партньор по проекта е  шведският университет Chalmers.   Преди да е стартирал проектът, СУ вече има договори за над 4 млн. с  фирми, които очакват от института да изпълни определени задачи, заяви  ректорът.\r\nГерджиков казва, институтът ще служи като хъб, който свързва и обединява в единна устойчива екосистема всички заинтересовани от големите данни - университет - държава - индустрия - общество.  Междувременно стана ясно, че сегашният ректор ще се кандидатира за втори мандат. Изборите ще са през ноември. Засега няма други кандидатури, крайният срок за подаването им е петък. ", "date": "2019.10.14", "title": "Софийският университет ще прави специален проект за изкуствен интелект"}
{"url": "https://www.actualno.com/europe/jaroslav-kachinski-vodi-na-izborite-v-polsha-news_1384601.html", "text": "      Управляващата партия в Полша – „Право и справедливост” (PiS), водена от Ярослав Качински, води с голяма преднина на провеждащите се парламентарни избори, сочат данните от предварителни преброявания, проведени от социологическата лаборатория Ipsos, съобщи АФП.      Предварителните проучвания сочат, че PiS спечели 42,6% от гласовете на изборите за Сейм (долната камара на парламента).   Опозиционната коалиция, Гражданската коалиция (КО), ръководена от партията Гражданска платформа (ПО), зае второ място, като тази политическа сила, според социологическото проучване, печели 27,4% от гласовете.\r\nРедовни парламентарни избори се проведоха в Полша в вчера. Полските граждани избраха 460 депутати на Сейма (долната камара на парламента) и 100 членове на Сената (горна камара на парламента). Избирателните секции затвориха в 21.00 ч. местно време на 13 октомври, съобщи БГНЕС.  Тези изборите традиционно се считат за по-важни в Полша, тъй като именно долната камара участва в съставянето на правителството и контролира работата на кабинета.\r\nОценките до момента са, че полската управляваща партия Право и справедливост (PiS) е спечелила парламентарните избори в Полша в неделя, разширявайки мнозинството си, информира АФП.    ", "date": "2019.10.14", "title": "Ярослав Качински води на изборите в Полша "}
{"url": "https://www.actualno.com/society/prognoza-za-vremeto-14-oktomvri-ponedelnik-news_1384599.html", "text": "      Днес ще е предимно слънчево и почти тихо. Ще остане топло за периода и максималните температури ще са между 23° и 28°, в София - около 26°. Слънцето ще изгрее в 07:38 часа и ще залезе в 18:47 часа, съобщи       Атмосферното налягане слабо ще се понижи, но ще остане по-високо от средното за месеца.   В планините ще е предимно слънчево. Ще духа слаб, по високите части - до умерен вятър от запад-югозапад.\r\nМаксималната температура на височина 1200 метра ще е около 21°, на 2000 метра - около 14°.  Продължителността на деня е 11:09 часа. Луната ще изгрее в 19:28 часа и ще залезе в 07:51 часа. Фаза: пълнолуние. Най-ниската температура на тази дата в София е измерена през 1965 г. минус 1.4°, а най-високата през 1993 г. 28°.\r\nНай-ниската температура на тази дата в Пловдив е измерена през 1965 г. минус 1°, а най-високата през 1993 г. 29.3°. Най-ниската температура на тази дата в Плевен е измерена през 1941 г. минус 0.2°, а най-високата през 1993 г. 34°. ", "date": "2019.10.14", "title": "Прогноза за времето - 14 октомври (понеделник)"}
{"url": "https://www.actualno.com/society/pyrva-pomosht-na-kucheto-pri-otravjane-news_1384596.html", "text": "      Най-често при опит за отравяне на животни недоброжелателите използват антифриз. Това каза за Радио „Фокус“ – Бургас д-р Пламен Конов, председател на Български ветеринарен съюз в Бургас. По думите му при някои животни антифризът може да подейства драстично.      „В повечето случаи се получават само частични отравяния, замайване, а след известно време животните се стабилизират, както се казва „от само себе си“. Ако кучето е домашно, шансовете му да оцелее не са никак малки, но стопанинът трябва навреме да се обърне към обслужващ ветеринарен лекар“, отбеляза д-р Конов. Според него най-доброто, което може да направи стопанинът при съмнение за отравяне на домашния любимец преди да се обърне към ветеринар, е да предизвика повръщане.   „Първото, което може да направи, е да даде от 5 до 10 милилитра спринцовка с кислородна вода в устата на домашния любимец. Може да използва и течни мазнини – олио или зехтин, които в по-голямо количество – 20, 30 до 50 милилитра, също могат да предизвикат повръщане“, каза още ветеринарният лекар. Той добави, че установяването на отрова става единствено чрез лабораторни изследвания.\r\n„Трябва да се вземе проба от мястото, където има съмнение, че има разпространена отрова и тя да се изпрати до лаборатория, която може да извърши съответното изследване. Такива лаборатории има в Сливен, Стара Загора и София. Ветеринарните лекари знаят къде са и могат да съдействат за изпращането им. Пробата може да бъде взета от всеки стопанин. Ако е храна – готова примамка, пробата може да се вземе с найлонова торбичка и ръкавици, а ако е разлята върху повърхност – с гъбичка или сюнгер, с който да се попие и отново да се изпрати. Каквито и съвети да дадем за цвят, за мирис, те ще бъдат несъстоятелни, защото тук се крие и субективен фактор – човек понякога си въобразява и може да се стигне до погрешни заключения и съответно погрешни действия“, каза още д-р Конов.   ", "date": "2019.10.14", "title": "Първа помощ на кучето при отравяне"}
{"url": "https://www.actualno.com/asia/golemite-v-es-s-oryjejno-embargo-sreshtu-turcija-erdogan-hvali-borisov-kurdite-v-syuz-s-asad-news_1384590.html", "text": "      След като в края на миналата седмица първо скандинавските държави реагираха с мерки за спиране на към Турция, както и Холандия, сега и втората най-голяма европейска икономика в лицето на Франция обяви, че спира износа на оръжие за югоизточните ни съседи, предаде Reuters.      Същевременно, след провеждане на съвет за сигурност в Елисейския дворец, френският президент Еманюел Макрон предупреди американския си колега Доналд Тръмп и турския държавен глава Реджеп Ердоган, че турската операция в Сирия може да създаде \"непоносима хуманитарна ситуация\" и да възроди \"Ислямска държава\". Макрон говори по темата първо с германския канцлер Ангела Меркел, като и Германия - най-голямата европейска икономика, забрани износа на оръжие за Турция, предаде БГНЕС.   \"Турската операция в Сирия, разбира се, е в центъра на нашето притеснение. В последните часове разговаряхме с президента (на САЩ Доналд) Тръмп, с президента (на Турция Тайип) Ердоган и отправихме ясно послание. Общото ни желание е да спрем тази операция\", каза френският лидер.\r\nМеждувременно италианският премиер Джузепе Конте обяви, че ще настоява за забрана на ЕС за продажба на оръжие в Турция, тъй като Анкара разшири атаката си срещу кюрдските сили в Северна Сирия. Конте направи това изказване преди на европейските външни министри, на която ще присъства и българския външен министър Екатерина Захариева.  В декларация на италианското правителството се казва, че Рим работи от събота за мораториум върху износа на оръжие в Турция \"възможно най-скоро\". \"Италия ще насърчава тази инициатива във всички многостранни форуми и ще работи за борба с турските военни действия в североизточната част на Сирия с всеки инструмент, разрешен от международното право. Италианското правителство е убедено, че трябва да действаме с максимална  решителност, за да избегнем по-нататъшни страдания на сирийския народ,  особено на кюрдите, и да противодействаме на дестабилизиращите действия в  региона\", се казва в изявлението на службата на Конте. Турската позиция Европа е разбрала посланието, че ако нарича Турция \"окупатор\", Анкара ще отвори вратите си за бежанците. Тази оценка направи турският президент Реджеп Тайип Ердоган в Истанбул, съобщи БНР. По-рано вчера следобед той анонсира, че Турция иска възможно най-скоро да приключи военната операция, но тя ще се разшири към Айн ал Араб (Кобане) и Хасаке. По-късно обаче стана известно, че сирийската правителствена армия се насочва към Айн ал Араб и Манбидж.        .\r\nСпоред турския президент кюрдските Сили за народна защита в Сирия дразнят Съединените щати и Запада с реториката, че може терористи от групировката \"Ислямска държава\" да избягат от плен. По думите му това е \"дезинформация\".\r\nТези страни, които смятат, че ще възпрат Турция със заплахи за икономически санкции, се лъжат, категоричен беше по-рано вчера турският президент на пресконференция в Истанбул - за . Реджеп Тайип Ердоган отхвърли всички призиви за посредничество между Анкара и сирийските кюрдски формации, отправени от световни лидери. Най-новото в Сирия Тази нощ стана ясно, че кюрдите, Сирийските демократични сили и режимът на Башар Асад са сключили споразумение за съвместни действия срещу турската армия. Сделката има следните параметри - кюрдските бойци ще предадат ключовите градове Манбидж и Кобане (Кобани) на режима на Асад в замяна на военна подкрепа. Като арбитър на сделката се сочи Русия, а това де факто значи край на полуавтономията за кюрдите в Северна Сирия, пише британският ежедневник The Guardian.      Водачът на военния съвет на Кобане Исмат Шейх Хасан посочи в специално телевизионно интервю, че са направили всичко възможно, но дори отделните кюрдски групи не са се обединили, а международната общност не е помогнала. Изглежда съдбата на кюрдите е да бъдат изоставени, казва той. ", "date": "2019.10.14", "title": "Големите в ЕС с оръжейно ембарго срещу Турция, Ердоган хвали Борисов, кюрдите в съюз с Асад"}
{"url": "https://www.actualno.com/showbusiness/andjelina-djoli-s-otkrovenija-za-myjete-news_1384608.html", "text": "      Една от най-красивите жени на планетата актрисата Анджелина Джоли подчерта ролята, която мъжете могат да изиграят във формирането на личността на младите момичета.      Актрисата, която участва във филма , каза пред Би Би Си, че женските героични образи във филмите не трябва да бъдат представяни като физически силни, за да бъдат считани за истински силни.   \"Мисля, че всеки път, когато се разказва история, която внушава \"това е силна жена\", тя трябва да победи мъжа, или тя трябва да бъде като мъжа или трябва някак да не се нуждае от мъжа.\", сподели Джоли пред журналисти на премиерата на филма в Лондон.\r\nПозовавайки се на собствения си герой във филма и принцеса Аврора, изиграна от Ел Фанинг, Джоли каза: „И двете много се нуждаем и обичаме и се учим от мъжете.”  „И така мисля, че това също е важно послание за младите момичета, да намерят собствената си сила, но да уважават и да се учат от мъжете около тях.“, допълни звездата, предаде БГНЕС.\r\nТя добави: \"Показваме много различни видове жени между нашите герои, но също така имаме изключителни мъже във филма, и наистина искам да подчертая това.\"   Преди дни актрисата сподели много лични неща, включително и за раздялата си с Брад Пит. Какво каза тя може да видите в      ", "date": "2019.10.14", "title": "Анджелина Джоли с откровения за мъжете"}
{"url": "https://www.actualno.com/asia/tajfunyt-hagibis-ubi-desetki-v-japonija-video-news_1384623.html", "text": "      Десетки хиляди спасители търсят и днес оцелели от мощния тайфун \"Хагибис\", два дни след като бурята връхлетя Япония, при което до момента се съобщава за най-малко 35 загинали, предаде БГНЕС.      Повече от 110 000 спасители, включително 31 000 военнослужещи, работеха  през нощта и днес, издирвайки хора, попаднали в капан, причинен от  бедствието. Местните медии твърдят, че най-малко 35 души са били убити,  като информационната агенция Киодо съобщи, че близо 20 души са  изчезнали.  \"Хагибис\" причини обилни дъждове, още преди да се развихри с пълната си сила, причинявайки свлачища и преливане на реки.    Бедствието отложи мачове от Световното първенство по ръгби, чийто домакин е Япония, но \"Смелите цветчета\", както е известен националният отбор, вдигнаха духа на нацията със зашеметяваща победа с 28-21 над Шотландия. ", "date": "2019.10.14", "title": "Тайфунът Хагибис уби десетки в Япония (ВИДЕО)"}
{"url": "https://www.actualno.com/society/vma-otbeljazva-evropejskija-den-na-donorstvoto-news_1384510.html", "text": "      На 14.10.2019 г. от 11.00 часа, в централно фоайе на Военномедицинска академия (ВМА) ще се проведе традиционното отбелязване на Европейския ден на донорството, съобщиха от лечебното заведение.      Ежегодно Съветът на Европа организира кампанията с цел повишаване осведомеността за важността на донорството и трансплантацията на органи като възможност за спасяване и подобряване на животи.   По традиция, на този ден ВМА изказва своята признателност и благодарност към близките на донорите, които въпреки трудния за тях момент, са разрешили експлантацията на органите. Както и към всички екипи, които са ангажирани с трансплантационния процес.\r\nТази година „Дървото на живота” в памет на донорите ще бъде допълнено с имената на трима души, дали през 2019 година шанс за втори живот на пациенти във ВМА, съобщава БГНЕС.  На събитието ще присъстват представители на ИА „Медицински надзор”, пилотите от 16-та транспортна авиогрупа „Враждебна”, които са неизменна част от редица донорски ситуации; представители на най-голямата мото организация в България „Sofia Riders” - партньори на ВМА в информационната кампания за насърчаване на донорството и безвъзмездното кръводаряване; както и пациенти, трансплантирани във ВМА. ", "date": "2019.10.14", "title": "ВМА отбелязва Европейския ден на донорството "}
{"url": "https://www.actualno.com/europe/voennata-operacija-izvor-na-mira-na-fokus-pri-razgovorite-na-vynshnite-ministri-v-luksemburg-news_1384539.html", "text": "      Ситуацията в Сирия и военната операция \"Извор на мира\", предприета от Турция, е основната тема на разговорите между външните министри, които ще се проведат в Люксембург. На срещата на Съвета \"Външни работи\" ще присъства вицепремиерът Екатерина Захариева, съобщиха от МВнР.      На 13октомври в неделя стана ясно, че турски военни са поели контрола над ключовата магистрала М4 в по време на операцията срещу кюрдските бунтовници. Това съобщи военното министерство на Анкара. По-рано стана ясно, че турските сили са си върнали и контрола над Тал Абиад, най-големият град, който са завземали от началото на офанзивата през изминалата седмица. Населеното място е в контролираните от кюрдите райони и в неделя сутринта се появи информация, че той е отвоюван от местните милиции. След падането на Тал Абиад, сега Рас ал Аин е градът, който се превръща в голяма цел за превземане по време на първоначалната фаза от операцията на Анкара.   В същото време САЩ започнаха да изтеглят хиляда американски военни от Северна Сирия поради настъплението на Турция, която вероятно възнамерява да го разшири още повече на юг и запад. Това заяви американският министър на отбраната Марк Еспър в интервю за CBS. \"През изминалото денонощие научихме, че Турция вероятно възнамерява да разшири настъплението още повече на юг в сравнение с първоначално планираното, както и на запад,\" каза той. \"Също така научихме, че Сирийските демократични сили(СДС) се стремят, така да се каже, да сключат споразумение със сирийците и руснаците за започване на контраофанзива срещу Турция на север\", добави Еспър.\r\nА от своя страна генерал Мазлум - командирът на Сирийските демократични сили (СДС), ръководени от кюрдските части, казал, че \"от два дни се задържам от излизане пред пресата, където да кажа, че Америка ни изостави и че бих искал сега да излезете от нашите райони, за да мога да поканя самолети на руснаците и на режима да се грижат за въздушното пространство. Или спрете тази бомбардировка върху нашия народ сега, или се дръпнете встрани, за да можем да пуснем руснаците.\"  В Люксембург министрите ще обсъдат и напрежението в Източното Средиземноморие във връзка с  новите сондажни дейности на Турция. ", "date": "2019.10.14", "title": "Военната операция \"Извор на мира\" - на фокус при разговорите на външните министри в Люксембург "}
{"url": "https://www.actualno.com/asia/trymp-iska-ot-turcija-i-kurdite-da-ne-puskat-zaloveni-bojci-na-id-da-izbjagat-news_1384615.html", "text": "      Президентът на САЩ Доналд Тръмп поиска Турция и кюрдите да не позволят бягството на затворници от терористичната група \"Ислямска държава\", предаде БГНЕС.      \"САЩ са заловили като затворници най-лошите от \"Ислямска държава\". Турция и кюрдите не трябва да ги оставят да избягат. Европа трябваше да ги вземе след многобройни искания. Те трябва да го направят сега. Те никога няма да дойдат в САЩ, няма да бъдат допуснати тук!\", написа американският президент в Twitter.   На фона на военната операция в Анкара срещу кюрдите в Северна Сирия имаше съобщения за бягство на затворници от затворите на американските съюзнически формации. Висш говорител на Държавния департамент каза пред репортери миналата седмица, че до 10 000 затворени бойци на \"Ислямска държава\" и техните семейства могат да се окажат в зоната на турската военна операция. А САЩ се готвят да изтеглят почти всичките си военни от Северна Сирия - около 1000 души.\r\nПо-рано САЩ настояваха редица страни да осигурят репатрирането на своите граждани-джихадисти и да ги съдят у дома.   ", "date": "2019.10.14", "title": "Тръмп иска от Турция и кюрдите да не пускат заловени бойци на ИД да избягат"}
{"url": "https://www.actualno.com/cite/sasht-i-rusija-syshto-sa-stresirani-ot-situacijata-i-ne-mogat-da-otgovorjat-na-vashite-vyprosi-news_1384639.html", "text": "      Това заяви евродепутатът от СДС Александър Йорданов в коментар за ситуацията в Сирия пред сутрешния блок на Нова телевизия.      Той направи коментара след въпрос какво може и трябва да се направи с Турция и конкретно в Сирия след третата турска операция в Сирия и дали не трябва има по-сериозни санкции срещу Анкара. Йорданов твърдо вярва обаче, че при всяко положение Турция няма да позволи мащабна бежанска вълна към ЕС, защото окончателно ще каже сбогом на надеждите си някога да влезе в Съюза.    ", "date": "2019.10.14", "title": "САЩ и Русия също са стресирани от ситуацията и не могат да отговорят на вашите въпроси"}
{"url": "https://www.actualno.com/society/dyrjaven-doklad-udari-po-gordostta-na-borisov-pytishtata-news_1384585.html", "text": "      4 от всеки 10 пътища в България са в незадоволително или дори лошо състояние, което носи риск за пътната безопасност. Това сочи Доклада за състоянието на безопасността на движението, който вече може да се види в Портала за обществени обсъждания на правителството.      документа, който е огромен по обем, се прави опит за обобщение на  цялата картина на безопасността на движението с посочване на конкретни  параметри, свързани със загинали, ранени, с поведението и подготовката  на водачите и останалите участници в движението, със състоянието на  автопарка, контролната дейност на пътя. Докладът очевидно е изготвен от  създадената наскоро Държавна агенция \"Безопасност на движението по  пътищата\", която е към управлявания именно от Борисов Министерски съвет, посочва .   В документа изрично е посочено, че републиканската пътна мрежа е с обща дължина над 19 500 км и че \"по-голямата част от мрежата остава изградена преди повече от 20 години\", което значи, че са необходими пари за основен ремонт, а не просто за поддръжка.\r\nСпоред посочените в документа данни 25 на сто от пътищата в България имат лошо състояние на настилките, а други 13.3 на сто са в незадоволително. Изрично е казано, че тези близо 40 на сто от пътищата представляват риск и от гледна точка на пътната безопасност. Настилката на 22% от пътищата е в задоволително състояние, добри са настилките на 27% от тях, а отлично - на едва 12%. В 52 на сто от пътищата е незадоволително състоянието на банкетите. Незадоволителни са и 56 на сто от отводнителните окопи, както и цели 66% от хоризонталната маркировка по българските пътища.  Авторите на доклада изрично уточняват, че категоризирането на състоянието на \"задоволително\" и \"незадоволително\" се основава на заложените изисквания към съответните елементи в приложимите нормативни документи, техническа спецификация 2014 на АПИ и други вътрешноведомствени документи.\r\nСъгласно доклада, третокласните пътища формират 61.3 на сто от общата дължина на републиканската пътна мрежа, следвани от второкласните пътища с 20.3 на сто, първокласните пътища с 14.7 на сто и автомагистралите с едва 3.7 на сто. Средната гъстота на пътищата I-III клас възлиза на 0.172 км/км2, което е съпоставимо със стойностите на показателя в страните от ЕС, но покритието с автомагистрали и скоростни пътища (0.006 км/км2) в България продължава да изостава. ГЕРБ и особено нейният лидер постоянно се хвалят с все повече и повече магистрали, а специалистите твърдят, че не само нищо не се променя, а и България изостава в това отношение.\r\nОсвен настилката, зле са стоят нещата и с указателните знаци и маркировка. На тази система следва да се направи цялостна инспекция, а не просто  инвентаризации, твърдят експертите. Над 20% от републиканските пътища  пък попадат в границите на населените места, което увеличава риска от  пътнотранспортен травматизъм, твърдят още те.       Авторите на доклада са категорични, че състоянието на пътищата е основен фактор що се отнася до борбата за намаляване на жертвите на пътя. Специфични показатели за това са видът на пътния инцидент, мястото на настъпване на ПТП, частта от пътната инфраструктура - пешеходни пътеки, автобусни ленти, спирки, класът на пътя, часовите интервали. Установените 77 броя участъци с концентрация на пътни инциденти по републиканските пътища пък изисквали допълнителни мерки по отношение на техническото им състояние – непочистено крайпътно пространство, недобро състояние на маркировка, липса на разпознаваемост и идентифициране на потенциалните опасности.\r\nАвторите на доклада обръщат внимание и на незавидното положение на техническото състояние на автомобилния парк в България в сравнение с този на страните от Европа. Със средна възраст от над 18 години и въпреки тенденцията за постепенно подновяване този парк все още остава твърде стар. По официални данни на полицията автомобилите на възраст над 10 години са 3 484 290 (86 на сто), а от тях 1 587 666 са на възраст над 20 години. България значително изостава от другите източноевропейски страни по отношение на използването на екологични, сигурни и икономични автомобили. Некачествено извършваните ремонти и техническо обслужване на пътните превозни средства може да бъде определено като фактор с висок риск за безопасността на движението по пътищата и опазване на околната среда, посочват авторите на доклада.\r\nНад 80 на сто от ремонтите на автомобили пък се извършвали от нерегистрирани сервизи, които в голяма част не познавали и не спазвали изискванията на производителите за техническо обслужване. Те не носели и никаква отговорност за качеството на извършените ремонти и последствията от тях, а пък персоналът, работещ в тези сервизи, не се контролирал дали има необходимата квалификация и познания. Не на последно място - липсва анализ по отношение на състоянието на автомобилния парк като цяло, както и не е ясна причинно-следствената връзка между настъпването на ПТП и неизправността на превозното средство, посочват авторите на доклада.\r\nПо данни на МВР през изминалата 2018 г. в страната са регистрирани 6684 ПТП с 611 загинали и 8466 ранени (6478 леко и 1988 тежко). По данни на Националния статистически институт от 2018 г. загиналите на 1 млн. жители са 87 души (разпределение на 611 загинали при брой на населението 7 050 034 към 31.12.2017 г.). От загиналите през 2018 г. 611 участници в движението 315 са водачи (51.55%); 172 са пътници (28.15%); 123 са пешеходци (20.13%); 1 е работник на пътя (~0.16%). От ранените 8466 участници в движението 3690 са водачи (43.59%); 2987 са пътници (35.28%); 1781 са пешеходци (21.04%); 8 са работници на пътя (0.09%).\r\nЗа първите шест месеца на 2019 г. са настъпили 2896 ПТП с пострадали лица, при които са загинали 254 и са ранени 3653 участници в движението. Спрямо същия период на 2018 г. ПТП с пострадали лица през 2019 г. са по-малко със 170, загиналите са повече със 7, а ранените са по-малко с 286. Само през юни 2019 г. при 625 ПТП с пострадали лица са загинали 72-ма и са ранени 787 участници в движението по пътищата.       ", "date": "2019.10.14", "title": "Държавен доклад удари по гордостта на Борисов - пътищата"}
{"url": "https://www.actualno.com/chronicles/izliza-pyrvoto-izdanie-na-detskata-knijka-mecho-puh-news_1383972.html", "text": "      „Мечо Пух“ е една от най-популярните книги за деца (въпреки че авторът ѝ казва за нея, че тя е предназначена не толкова за деца, колкото за детето във всеки възрастен).      Неин автор е А.А. Милн и тя е първата от поредицата истории за плюшеното мече Мечо Пух, Кристофър Робин и техните приятели от Голямата гора. Издадена е през 1926 г. и постига незабавен успех както в Европа, така и в САЩ. Продажбите ѝ надскачат всички рекорди в рамките на две години след първата ѝ поява.   Приема се еднакво добре от деца и възрастни, преведена е на повече от 25 езика. През 1996 г. WaterStone’s – водеща издателска фирма в Англия, поставя книгата на 17-то място сред стоте най-четени книги на ХХ век.\r\nСледващата книга от поредицата на Милн е „Вече сме на шест години“ („Now We Are Six“) (1927) – сборник с детски стихове с илюстрации на героите от „Мечо Пух“, а година по-късно излиза „Къщичката в къта на Пух“ („The House at Pooh Corner“, 1928 г.).   ", "date": "2019.10.14", "title": "Излиза първото издание на детската книжка Мечо Пух"}
{"url": "https://www.actualno.com/health/bezopasno-li-e-da-piete-lekarstvo-sled-sroka-mu-na-godnost-news_1384686.html", "text": "       Боли ви глава, отваряте шкафа с лекарствата и виждате, че срокът на годност на болкоуспокояващото е минал. Можете ли все пак да си вземете хапче?       Според статия в Insider това, че датата е отминала, не означава автоматично, че медикаментът е вече развален. Фармацевтът и говорител на фармацевтичната браншова организация в САЩ Винсънт Хартзел обаче уточнява, че след срока лекарствата започват да действат по-слабо.    , казва той. Когато става въпрос за субстанции, които се инжектират (да кажем инсулин), или за капки за очи, датата показва и докога те са стерилни т.е едва ли друг патоген им е подействал.   Самият Хартзел съветва клиентите си да изхвърлят лекарствата след изтичането на годността. \"Ако правите тежка реакция и това е единственото лекарство под ръка, можете да го вземете. Но при неспешни случаи е, разбира се, по-добре да използвате медикаменти в годност\", подчертава той.\r\nЗа да съхранявате лекарствата си правилно, трябва да ги държите в тъмно, сухо и хладно място. В банята не е много подходящо заради влагата.   Ако се чудите дали да пиете лекарство, което е с изтекъл срок на годност или този срок ще настъпи скоро, консултирайте се с фармацевт!     източник: Expert.bg  ", "date": "2019.10.14", "title": "Безопасно ли е да пиете лекарство след срока му на годност?"}
{"url": "https://www.actualno.com/europe/njakolko-osobenosti-za-rechta-na-kralicata-koito-zastrashavat-boris-djonsyn-news_1384547.html", "text": "      Мерки как да се подпомогне просперитетът на Великобритания след Brexit ще заемат централно място в речта на кралица Елизабет Втора пред парламента в понеделник, 14 октомври. Това посочиха правителствени източници от „Даунинг стрийт“ 10, цитирани от BBC. Ще бъдат представени и плановете за прекратяване на свободното движение на граждани на ЕС в Обединеното кралство и за осигуряване на по-бърз достъп до лекарства.      Министри обявиха, че сделката за Brexit е „приоритет“ и се надяват споразумението да бъде одобрено от Камарата на общините „своевременно“. Лондон и Брюксел обаче все още водят преговори преди ключова среща на върха, като източник от „Даунинг стрийт“ 10 посочва, че разговорите са „на доста далечен етап от постигането на сделка“. Великобритания трябва да напусне ЕС на 31 октомври и срещата на европейските лидери в четвъртък и петък се разглежда като последния шанс да се постигне каквато и да било сделка преди крайния срок за Brexit.\r\nВ момента около дузина британски представители водят изключително „интензивни технически разговори“ с колегите си от ЕК в Брюксел в опит да постигнат ново споразумение за Brexit. Какво е речта на кралицата?   Речта на кралицата предоставя възможност на правителството да подчертае предстоящите си приоритети.Тя е част от церемонията по откриването на новата сесия на парламентарната година.\r\nЦеремонията започва с шествие, придружено с много британци, които идват да видят кортежа на кралицата, която пътува от Бъкингамския дворец до Уестминстър.\r\nПо време на речта кралицата определя законите, които правителството иска да одобри. По конвенция тя се обявява от монарха в присъствието на депутати, връстници и други сановници в Камарата на лордовете.    Обикновено речта на кралицата се изнася веднъж годишно, но от 21 юни 2017г. няма такава. Предишният министър-председател Тереза ​​Мей искаше двугодишно заседание на парламента, за да може той да се фокусира върху Brexit. Кой пише речта на кралицата? Написана е от министри, но е доставена от кралицата от трона на Камарата на лордовете.\r\nПродължителността на речта зависи от броя на предложените закони и други съобщения. Само целите на външната политика обикновено отнема около 10 минути.    Може ли някой друг да изнесе речта на кралицата?    Кралицата е изнасяла речта 64 пъти, но през 1959 и 1963 г., словото произнася лорд канцлера, защото по това време, Елизабет втора е била бременна. Има ли вот след речта на кралицата? Да. Няколко часа след произнасянето на речта, депутатите се събират отново в Камарата на общините, за да започнат обсъждане на съдържанието на речта. Реално те обсъждат законодателните планове, заложени в документа.\r\nОчаква се и премиерът Борис Джонсън да предложи своята визия за управлението на страната. Тогава лидерът на опозицията получава шанса си да отговори на премиера и да критикува или предложи свои законодателни инициативи. Дебатът между двамата обикновено трае около 5 минути. В края на дебата има гласуване. Обикновено се приема за символично, тъй като е изключително рядко правителството губи след краткия дебат с опозицията.    Aко правителството загуби? Ако обаче премиерът загуби, това на практика означава, че депутатите отхвърлят плана за управлението на страната и предлаганото законодателство от кабинета.\r\nАко правителството загуби, това няма да предизвика автоматично предсрочни избори. Опозицията обаче може да се почувства принудена да отговори, като предложи предложение за недоверие, оставяйки всички депутати да гласуват по въпроса.\r\nАлтернативно, правителството би могло да отговори чрез свикване на предсрочни избори. Но поне две трети от всички депутати ще трябва да се съгласят на това, реди да се стигне до вот.\r\nПоследният премиер, който е загубил вот на речта, е Стенли Болдуин през 1924 г., припомня BBC. Тогава се стига до оставката на консерватора Болдуин и последвало управление на правителството на малцинството, водено от лейбъристите. ", "date": "2019.10.14", "title": "Няколко особености за речта на кралицата, които застрашават Борис Джонсън"}
{"url": "https://www.actualno.com/society/novini-ili-novini-kartinata-na-pechata-za-14-oktomvri-news_1384587.html", "text": "      Новата седмица отново е тук – а как започва, можете да се ориентирате по традиционния преглед на печата, представен от .       2000 деца са прибрани от социалните служби през миналата година в България – защото са в риск при родителите си. Децата, обаче, не са обгрижвани само от държавата – те са настанени при роднини, близки, приемно семейство или специализирана институция с цел да бъдат защитени животът и здравето им. 1058 пък са изоставени от своите родители. От януари до август тази година броят на децата с мярка за настаняване извън семейството е малко над 2000, като по всичко личи, че и тази година общо изведените и изоставени деца ще бъдат около 3000. С други думи, едно и също всяка година – но друг ни е виновен, нали?   Вестникът обръща внимание на сделката за ЧЕЗ и решението на КЗК да прави задълбочен анализ – защото \"Еврохолд\" като собственик на застрахователното дружество \"Евроинс\" можело да влияе на застраховките на гаранциите по сделките за ток на дружествата от групата на ЧЕЗ. Странно, казват трима адвокати пред медията. А звучи далеч по-логично, отколкото да спреш сделка, защото щяло да стане монопол на ВЕИ, когато всъщност със сделката новата компания ще е с едноцифрен дял на този пазар. Медията набляга на цената на частните уроци за седмокласниците – за да отидат в добра гимназия, като изчислява, че подготовката излиза над 2800 лева. За поредна година пък ние се чудим защо ни е изобщо държавно образование, като всички плащаме за частно и пак няма гаранция, че от децата ни ще станат хора? На този фон цъфти и Красимир Гергов, за да иска държавна помощ за туризма. За кой точно – този, който пак с държавна помощ бетонира де що види и после се чуди защо го отсвирват ли?     Какво е брой на поредната перла в медийната корона на Делян Пеевски, ако няма материал за някой от хората, които не искат да му клякат? На мушката е Иво Прокопиев – искал да се спаси от плащане на дългове по бизнеса си и да избяга от съдебни дела като това за EVN като излъже, че някой иска да го убие. Ако написалите това обяснят по кой или кои закони е възможно подобно нещо, може и да повярвам, че нещо друго извън кръстословиците и судокото във вестниците на Пеевски струва и 1 стотинка. ", "date": "2019.10.14", "title": "Новини или Novini – картината на печата за 14 октомври"}
{"url": "https://www.actualno.com/crime/povdignaha-obvinenie-na-myj-udushil-jertvata-si-i-napyhal-tjaloto-j-v-rakla-news_1384368.html", "text": "       Той е обвинен в това, че преди около година в землището на Сопот, Пловдивско, умишлено е умъртвил 40-годишна жена. В документацията се посочва, че убийството е извършено с особена жестокост.      Убиецът и жертвата му се познавали още от 2001 г. Те служили заедно в Българска армия – във военно поделение в Карлово. Поддържали колегиални отношения. По-късно мъжът отишъл да работи в друг град, като военен инструктор. Няколко години след това, той напуснал армията и през 2016 г. се върнал да живее в Сопот. През 2018 г. двамата отново възобновили контактите си, като се свързали чрез социалните мрежи, като помежду им имало само приятелски отношения. Обвиняемият помагал на 40-годишната жена във връзка със задочното й обучение в сержантски колеж.   В средата на ноември миналата година тя споделила на бившия си колега, че лекият й автомобил, марка „Фиат\", е повреден. Мъжът предложил да й вземе колата, за да я прегледа и ако има възможност да я ремонтира, при което тя се съгласила. След като отстранил повредите, обвиняемият тествал автомобила, но двигателят се развалил и той вече не можел да се движи на собствен ход. Мъжът преценил, че колата е амортизирана и ремонтът ще струва по-скъпо отколкото себестойността й. За намерението си не съобщил на собственичката. Така и направил.\r\nНа 22.11.18 г. той откарал автомобила до пункт за старо желязо и за него получил малко над 300 лева. Седмица по-късно обвиняемият се свързал с жената и й заявил, че колата е ремонтирана и ще може да си я вземе. Тя отишла в обитаваната от него едноетажна къща в землището на Сопот. Там убиецът съобщил на жертвата истината - че възникнала повреда в колата, която не можел да отстрани и затова я е предал в пункт за вторични суровини.  Заради случилото се двамата се скарали. По време на скандала обвиняемият нанесъл удар в областта на лицето на бившата си колежка и започнал да я души с ръце и да я притиска в областта на гръдния кош. Тогава жената изпаднала в безпомощно състояние. в стаята, където се намирали двамата. Затворил седалката и завил с отвертка болтовете към нея, за да възпрепятства свободното отваряне.\r\nСпоред съдебномедицинската експертиза там е настъпила биологичната смърт на 40-годишната жена, вследствие на задушаването й с ръце от обвиняемия и от липсата на кислород в раклата. След деянието, убиецът напуснал къщата. Около 10 дни по-късно той е бил задържан от органите на МВР. При извършения оглед на местопроизшествието самият обвиняем е посочил на полицейските служители мястото, където бил поставил тялото на жената. По делото са изготвени множество експертизи. Разпитани са свидетели, иззети са и веществени доказателства и други. Срещу мъжа е взета мярка за неотклонение „задържане под стража”.    ", "date": "2019.10.14", "title": "Повдигнаха обвинение на мъж, удушил жертвата си и напъхал тялото й в ракла"}
{"url": "https://www.actualno.com/curious/zodiite-koito-sa-ludi-glavi-news_1384710.html", "text": "                  Той е първият в Зодиака и винаги първи в живота. Неговата кипяща и неумолима енергия не му позволява да седи неподвижно и да се наслаждава на монотонното и не различаващо се ежедневие. И така, докато други стоят настрана и обмислят как да продължат по-нататък, Овенът решително прокарва тълпата напред. И с присъщата си увереност се втурва към нови хазартни приключения.       Представителите на зодия Близнаци са любопитни, но не настойчиви и импулсивни, колкото Овните. Близнаците се интересуват от всичко ново. Те започват с нови свежи идеи в работата, завършват една среща с нови хора и пътуване до нови страни. Естественото любопитство често ги насърчава да предприемат необмислени действия. За щастие Близнаците са толкова находчиви, че винаги умело успяват да се измъкнат от всякакви трудни ситуации, които ги очакват по пътя.      ", "date": "2019.10.14", "title": "Зодиите, които са луди глави"}
{"url": "https://www.actualno.com/curious/5-te-zodii-s-naj-dobyr-vkus-i-useshtane-za-stil-news_1384708.html", "text": "                  Въпреки доста консервативните си възгледи за много неща, Телецът винаги се опитва да изглежда строг, сдържан и стилен. Харесва скъпи и висококачествени неща от популярни марки и световно признати брандове. Не си откъсва носа от бюджетни находки в бутиците. Телецът има изискан вкус. Едва ли някой ще види жена представител на зодията, в рокля, украсена с пера, камъни и пайети. Това е така, защото си пада по вечните класики. Избира дрехи в небрежен стил, а именно любими на ежедневието тоалети.       Представителите на зодия Лъв обичат да са в центъра на вниманието. Това не е тайна за никого. С помощта на стилните и скъпи дрехи винаги умеят да се придържат към марката и да будят възхищението на случайни минувачи. Наред с това Лъвът изобщо не се страхува да бъде предизвикателен, затова залага на червеният цвят и закачливите декорации по дрехите. Такива неща, често присъстват и в ежедневието му.      ", "date": "2019.10.14", "title": "5-те зодии с най-добър вкус и усещане за стил"}
{"url": "https://www.actualno.com/analysis/sporazumenieto-mejdu-kurdite-i-asad-kluchov-hod-za-kraj-na-vojnata-video-18-news_1384681.html", "text": "       Сирийската армия влезе в ключови части към северните райони на страната, където Турция провежда военна операция срещу кюрдите, предадоха световните агенции.      Още снощи сирийските демократични сили, в които преобладават кюрдските формирования, заявиха, че са , по силата на което войските на Асад ще се разположат по границата с Турция.\r\nТе предадоха освен Айн Ал-Араб и Манбидж, така и най-големите градове в североизточна Сирия - Камишли и Хасаки.    До решението се е стигнало след като американските военни започнаха да по разпореждане на президента Доналд Тръмп.\r\nМеждувременно турският президент Реджеп Таип Ердоган заяви, че Турция е за запазване на териториалната цялост на Сирия и не претендира за нейни територии .\r\nТурция започна операцията \"Извор на мира\", за да изтласка кюрдите от съседните на нея северни райони на Сирия. Анкара твърди, че сирийските кюрди са свързани с Кюрдската работническа партия, която повече от 30 години води въоръжена борба за независимост. В Турция партията е обявена за терористична организация.    За прехвърлянето на сили на сирийската армия към Северна Сирия първа съобщи проправителствената агенция САНА. Според публикацията, целта е противопоставяне на турската агресия.\r\nЛидерите на кюрдската опозиция обявиха, че силите на Асад ще бъдат разположени по границата с Турция, за да отблъснат турската агресия.   По последна информация сирийската армия е навлязла в град Табка в провинция Ракка, която по-рано беше контролирана от кюрдите, и продължава да се придвижва още на север, предаде ливанската телевизия \"Ал Маядин\".\r\nВлизането на сирийската армия беше посрещната изключително радушно от кюрдската общност в Камишли и Хасаки. Хиляди хора вчера през нощта излязоха по улиците на двата града в подкрепа на правителството на Асад.    Междувременно, кореспондентите на различни западни медии започнаха да окачествяват джихадистките групировки, които участват в настъплението срещу кюрдите като \"екстремисти\" и \"турски проксита\".      Години наред същите групировки, които наложиха шериат в Идлеб и останалите територии в тяхно владение, бяха окачествявани от западните медии като \"умерена опозиция\". Независимо от това, че в свои видеообръщения лидерите на терористичните организации призоваваха към прочистване на \"неверници\", а видео и снимков материал показваха извършени убийства от бойците им. По време на операцията срещу кюрдите, турските сили извършиха редица разстрели. Сред тях беше и председателката на кюрдската партия \"Бъдеще за Сирия\" Хефрин Халаф.  Редица правителства и медии окачествиха операцията на Турция срещу кюрдите като етническо прочистване.      Припомняме, че на 9 октомври президентът на Турция Реджеп Таип Ердоган обяви началото на операция \"Извор на мир\" в Северна Сирия срещу сирийските кюрди. В същия ден турски бойни самолети удариха Рас ал Айн и други градове.\r\nВъздушните удари бяха последвани от сухопътна операция. В събота Анкара съобщи, че турските военни и сирийската въоръжена опозиция са поели контрола над Рас ал Айн, а турската държавна Анадолска агенция разпространи информация за завземането на Тел Абяд.\r\nИнтересен факт е, че босненските мюсюлмани подкрепиха операцията на Турция в Сирия. Бакир Изетбегович, председател на Камарата на народите на Парламентарната асамблея на Босна и Херцеговина и председател на Партията за демократическото действие (ПДД), заяви пред „Анадолската агенция“, че Турция е била принудена да реализира операция „Извор на мира“.\r\nВчера Дамаск реши да разположи военни части по цялата граница с Турция, за да помогне на кюрдите. Правителствените сили вече започнаха прехвърлянето на силите в северната част на страната.\r\nПо-рано кюрдите бяха подкрепяни от САЩ, но след началото на турската операция Вашингтон обяви изтеглянето на войските си. Пентагонът подчерта, че \"не са подписвали\" да воюват с Анкара, за да защитават кюрдите. Сирийските кюрди възприеха действията на САЩ като \"нож в гърба\" и нарушение на договореностите. ", "date": "2019.10.14", "title": "Споразумението между кюрдите и Асад - ключов ход за край на войната (ВИДЕО 18+)"}
{"url": "https://www.actualno.com/games/dvojna-pokana-za-koncerta-na-sara-brajtman-pecheli-news_1384685.html", "text": "      Миналата седмица ви дадохме възможност двойна покана за концерта на Сара Брайтман, който ще се проведе на 20 октомври 2019 в Зала 1 на НДК.      Единственото, което трябваше да направите, беше да отговорите правилно на въпроса: \"Как се казва последният албум на Сара Брайтман?\" А именно - \"HYMN\".\r\nВсеки, който го е направил, участва в томболата ни. Днес на лотариен принцип беше изтеглен победителят. Неговото име е ( ). Честито на Eli! Ще очакваме да ни изпрати лично съобщение на Facebook страницата на до 17.10.2019 г., за да разбере как ще си получи наградата.   ", "date": "2019.10.14", "title": "Двойна покана за концерта на Сара Брайтман печели..."}
{"url": "https://www.actualno.com/america/masovite-protesti-v-ekvador-nakaraha-prezidenta-da-spre-merki-odobreni-ot-mvf-video-news_1384612.html", "text": "      \"Задържани са общо 1152 души, 7 са убити, 1340 са ранени\", пише офисът на омбудсмана в Еквадор на страницата си в Twitter във връзка с избухналите в латиноамериканската страна протести, продължаващи 12 дни, предаде БГНЕС.        Масовите протести избухнаха в Еквадор по-рано през октомври, докато хиляди се събраха в цялата страна, протестирайки срещу икономическите реформи на правителството, най-вече премахването на субсидиите за гориво на населението. Според президента Ленин Морено, Еквадор вече не може да си ги позволи и съкращенията могат да помогнат на страната да спести около 2,27 милиарда долара годишно. Освен това премахването на субсидиите за гориво беше част от сделката на правителството на Еквадор с Международния валутен фонд (МВФ), за да получи право на заем от 4,2 милиарда долара.\r\nВ крайна сметка, заради протестите Морено и еквадорското правителство решиха да спрат пакета с мерки (декрет 883), изискани от МВФ за постигане на финансова стабилност, предаде Deutsche Welle.  В неделя служба на главния прокурор в Еквадор заяви, че ще повдигне обвинения за тероризъм срещу задържаните протестиращи, които представляват заплаха за живота на гражданите и рушат обществено имущество. ", "date": "2019.10.14", "title": "Масовите протести в Еквадор накараха президента да спре мерки, одобрени от МВФ (ВИДЕО)"}
{"url": "https://www.actualno.com/europe/sled-izborite-propukva-li-se-upravlenieto-na-viktor-orban-v-ungarija-news_1384692.html", "text": "      Първа голяма победа за унгарската опозиция от цяло десетилетие. Частичните резултати от местните избори показват, че опозиционните партии печелят няколко града в страната, включително и столицата. Това е първата значителна победа на опозицията срещу водения от Орбан  консервативен Унгарски граждански съюз (Фидес) от 2010 г. насам. Те спечелиха с антиправителствена риторика, обвинявайки премиера в авторитарно и корумпирано управление.      Повече от 8 милиона души имаха право на глас за над 3 000 кметове и  повече от 17 000 членове на местната власт при вота в неделя. Избирателната активност е близо 50%, една от най-високите на местни  избори след завръщането на Унгария към демокрация през 1990 година.   При преброени 81,6 процента от бюлетините, стана ясно, че  кандидатът на  либералната опозиция за кмет на Будапеща Карачони печели  50,6 процента  от гласовете, а кандидатът на Фидес и досегашен  градоначалник на  столицата Тарлош - 44, 3 процента (данните са взети от  интернет  страницата на унгарската избирателна комисия).\r\nТарлош е на кметския пост в Будапеща от 2010  г. насам. Той е един от основните стожери в управлението на Орбан. През 2010 година настоящия премиер спечели парламентарните избори в Унгария и от тогава двамата държат властта заедно.  Германският национален ежедневник Die Zeit като \"тежка загуба\" за  управляващата партия \"Фидес\" определя изданието резултатите до момента.\r\nОбщинските избори в Унгария се разглеждат като тест за новата  стратегия  на опозицията да се обедини зад един-единствен кандидат срещу  Фидес, подчертава AFP. Карашони, който бе подкрепен от редица опозиционни групи от целия политически спектър, нарече победата \"историческа\". Той сравни победата си с тази на кмета на Истанбул, който спечели срещу кандидата на президента Реджеп Ердоган.\r\n\"Преподадохме на всички урок по демокрация. Появи се опозиционно  обединение, каквото отдавна очакваха избирателите, и резултатът (от  местните избори) ни казва, че това е пътят, по който трябва да  продължим\", каза пред ликуващите си симпатизанти победителят на изборите  в Будапеща.        Според предварителните резултати освен в Будапеща, ФИДЕС губи битката и в 10 от 23-те големи унгарски градове. Това е съществена промяна от последните местни избори през 2014 г., когато опозиционните групи спечелиха само три кметски надпревари. Фидес проведе изключително негативна кампания, самият Орбан заплаши да откаже  сътрудничество на общини, загубени от неговата партия, пише Deutche Welle.\r\nКоментарът на премиера след вота сега обаче беше кратък: \"Днес гражданите на Будапеща решиха, че е дошло време за нещо различно.  Ние приемаме това решение. В името на интересите на Унгария и на  гражданите на Будапеща ние сме готови за сътрудничество\".\r\nУправляващата партия Фидес продължава да е изключително популярна в селските райони. Орбан каза, че очаква да спечели местните избори в над  половината от градовете с население над 5000 души и подчерта, че на  национално ниво неговата партия остава най-силната в Унгария.\r\nРезултатът от местните избори реално наистина няма да повлияе върху властта на  национално ниво на премиера Виктор Орбан, защото правителство има зад  себе си силна икономика. Следващите парламентарни избори са чак през  2022 г., а Орбан разполага със  значително мнозинство в парламента, пише 24 часа.\r\nВъпреки това обаче Фидес трябва да направи анализ на резултатите и да   коригира политиката си, призна Виктор Орбан в коментара след изборите в   неделя.       ", "date": "2019.10.14", "title": "След изборите: Пропуква ли се управлението на Виктор Орбан в Унгария?"}
{"url": "https://www.actualno.com/europe/es-udylji-s-godina-sankciite-za-himichesko-oryjie-news_1384705.html", "text": "       удължи с 1 година санкциите срещу използването и разпространението на , съобщи БНР. Мерките се изразяват в забрана за пътуване до ЕС и замразяване на активи. В момента те се прилагат към 9 души. 5 от тях са свързани със сирийския режим, а 4 са замесени в нападението в Солсбъри.      Санкциите се прилагат и към една организация - , основната структура на сирийския режим за разработване на химическо оръжие.   Ограничителните мерки са насочени към лицата и организациите, които отговарят пряко за разработването и използването на химическо оръжие, както и към тези, които предоставят финансова, техническа или материална подкрепа. ", "date": "2019.10.14", "title": "ЕС удължи с година санкциите за химическо оръжие"}
{"url": "https://www.actualno.com/europe/laura-kioveshi-veche-oficialno-e-pyrvijat-evropejski-glaven-prokuror-news_1384770.html", "text": "       постигна съгласие за назначаването на за първи европейски главен прокурор, предават световните агенции. Вотът на външните министри на страните-членки трябва да бъде потвърден от Европейския парламент. Очаква се офисът на главния прокурор да заработи през ноември догодина.      \"Съветът ще продължава наблюдението си върху задействането на офиса, за да има гаранции, че той ще бъде ефективен и ще се превърне в крайъгълен камък в борбата срещу измамите и корупцията с европейски средства\", заяви министърът на правосъдието на Финландия Анна-Моя Хенриксон, чиято страна е ротационен председател на ЕС.    срещна силна съпротива, най-вече от собственото си румънско правителство, но в крайна сметка успя да се пребори за поста. Първоначално и българското правителство беше срещу румънската прокурорка. Позицията на премиера Бойко Борисов обаче се промени на 20 юли, когато изненадващо премиерът обяви, че ще подкрепи румънката за европейски главен прокурор. Малко преди това Франция също обяви, че подкрепя . ", "date": "2019.10.14", "title": "Лаура Кьовеши вече официално е първият европейски главен прокурор   "}
{"url": "https://www.actualno.com/interest/nobelov-laureat-razkri-kakvi-sa-mehanizmite-za-razvitie-na-rak-news_1384606.html", "text": "      Според Томас Линдъл почти всички случаи на рак се появяват в резултат на естествените процеси на живот в самите клетки, свързани с хидролизата и появата на агресивни форми на кислород в тялото.      Опасните мутации и свързаните с тях ракови заболявания най-често се появяват в човешкото тяло не поради радиация, слънчеви ултравиолетови лъчи или канцерогени в храната, а поради процеси, свързани с циркулацията на кислорода и водата в тялото. Това заяви Нобеловият лауреат по химия Томас Линдъл, отговаряйки на въпроси на кореспондент на ТАСС.   \"Всички знаем, че ултравиолетовите лъчи могат да причинят рак на кожата, а източниците на радиация могат да причинят рак на други . От друга страна, никой не вярва, че ултравиолетовите лъчи могат да причинят тумори в мозъка, черния дроб и други вътрешни органи и само 1% от туморите са свързани с йонизираща радиация. Въпросът е откъде идва ракът? \" - отбеляза Линдъл.\r\nНобеловата награда за химия за 2015 г. бе присъдена на трима известни химици и молекулярни биолози, чиято работа помогна да се разбере как точно клетките „поправят“ своята ДНК - този процес се нарича рехабилитация. Победители станаха Томас Линдъл (Швеция), Пол Модрич (САЩ) и Азиз Санкар (САЩ), допълва БГНЕС.   Кислородните корени на рака Почти всички „грешки” в ДНК, както обясни Линдъл, са свързани с два процеса - проникването на кислородни молекули и нейните агресивни съединения в клетъчното ядро, както и с действието на водните молекули върху единични „букви“ от ДНК - веригите.   \"Готов съм да заложа пари, че почти всички случаи на рак, известни на медицината, не възникват от радиация, канцерогени или ултравиолетово лъчение, а в резултат на естествени процеси в самите клетки, свързани с хидролизата (разлагане на вода) и появата на агресивни форми на кислород.“, заяви Нобеловият лауреат.    Според него тази особеност на рака е изключително важна за разбиране, тъй като кислородът, така и водата играят ключова роля в . Те не могат да бъдат отстранени от тялото, за да се предотврати появата им в него - като цяло е невъзможно да се борим с тях. По тази причина, според Линдъл, ракът не може да бъде победен по принцип - можете да създавате само лекарства, които по-ефективно и безопасно да унищожават туморите, както и да сведат до минимум други рискови фактори, твърди ученият.\r\nПо-специално той препоръча на всички пушачи напълно да спрат да пушат тютюн или поне да спрат да пушат „цигара след цигара”, тъй като веществата, присъстващи в цигарения дим, действат върху клетките по същия начин като агресивните форми на кислород и допринасят за развитието на мутациите в клетките неимоверно.\r\n\"Разбира се, можете да опитате да подобрите системите за поправяне на мутации, които ние и нашите колеги открихме. Силно се съмнявам, че можем да разрешим този проблем - тази система е подобрена от природата в продължение на много милиарди години. За сравнение, трябваше да прекараме само повече от десет години да разкрием работещите механизми само на един от многото механизми за възстановяване на ДНК. Изключително съмнително е, че можем да измислим нещо, което природата не е тествала и отхвърляла през това време \", заключи Линдъл. ", "date": "2019.10.14", "title": "Нобелов лауреат разкри какви са механизмите за развитие на рак "}
{"url": "https://www.actualno.com/business/polovin-milion-bylgari-shte-pytuvat-za-praznicite-goljama-chast-ot-tjah-v-chujbina-news_1384779.html", "text": "      Около 140 000 българи имат намерение да посрещнат коледните празници извън България. Това сочат данни на Института за анализи и оценки в туризма.      Всяка година броят на пътуващите извън страната за празниците се увеличава, като най-желаните дестинации са съседните балкански страни - Северна Македония, Сърбия и Гърция. Част от пътуващите предпочитат пък Испания, Италия и Германия.   Оказва се, че голяма част от резервациите вече са направени, въпреки че е едва средата на октомври. Статистиката сочи, че обикновено залагаме на 4 и 5-звездни хотели. Цените на пакетите тази година, са с около 11-12% по-високи.\r\n\"Организаторите на тези пътувания, независимо дали това ще бъде главата на семейството или компания, правят резервации още от септември. Около средата на октомври всичко, което си струва, вече е резервирано. Значение има не само мястото, на което ще отседнете, но и дори масата, на която ще бъдете в ресторанта. Има разлика между маса 3 и маса 23. Именно затова тези, които правят организацията, бързат да вземат най-добрите места\", коментира пред Нова телевизия Румен Драганов от Института за анализи и оценки в туризма.   ", "date": "2019.10.14", "title": "Половин милион българи ще пътуват за празниците, голяма част от тях - в чужбина"}
{"url": "https://www.actualno.com/business/bivsh-predsedatel-na-kfn-tvyrdi-che-prokopiev-e-igral-dvojna-igra-pri-prodajbata-na-evn-news_1384778.html", "text": "      \"Булброкърс\" на Иво Прокопиев е действало като посредник и на държавата, и на ЕВН (EVN) при аукциона за продажбата на миноритарния дял от 33% по времето на първото правителство на Бойко Борисов, т.е. представлявало е интересите и на продавача, и на купувача по сделката и заради този конфликт на интереси държавата е ощетена с десетки милиони. Това съобщи в Специализирания наказателен съд тогавашният председател на Комисията за финансов надзор Стоян Мавродиев, който беше разпитан като свидетел и уточни, че само от занижената цена на акциите на ЕВН в държавния бюджет влезли с поне 87 млн. лева по-малко. Толкова ЕВН са си спестили при покупката на миноритарния дял, според изчисленията на КФН. За двойната игра КФН научили след сделката при извършване на рутинни проверки, обясни Мавродиев и изказа предположение, че и в Агенцията за приватизация и следприватизационен контрол (АПСК), както и в Българска фондова борса също не са знаели.      По думите му, случаят е \"класически пример за брутална пазарна манипулация, довела до сериозно нарушаване на интересите на българската държава в загуби за десетки милиони левове, което със сигурност е нанесло от една страна щети на интереса на българския бюджет и данъкоплатците и е възпрепятствало възможността тези средства да отидат за полезни дейности като социални дейности и заплати на учители, лекари и други“.\r\nЕто как Мавродиев обясни същността на, по неговите думи, манипулацията: \"За кратко време около 15 минути се подават множество заявки за покупка на определени обеми акции през около минута като цената се увеличава с около под 1% на всяка следваща заявка, така че в крайна сметка тези сделки поединично и в съвкупност като брой сделки и проценти на увеличаване на цената на акциите и общ обем на акциите практически блокират възможността на останалите потенциални кандидат-купувачи да си купят акции на този аукцион\". Това, продължи Мародиев – \"довежда до две възможни хипотези –  или ЕВН купува всичко чрез тази манипулативна процедура, или  блокира останалите оферти, така че никой друг да не може да си купи нищо и проваля аукциона\" и заключи, че очевидно се е реализирала хипотезата при първия вариант.   Пред съда той изтъкна още, че като метод за продажба бил избран закрит аукцион през стара руска непрозрачна платформа при наличие на съвременна и прозрачна. \"Незнайно защо е избрана руската платформа, която е на тъмно – никой не знае обемите и цените, освен предложителите и това не помага на конкуренцията\", отбеляза той и посочи, че по другата платформа, с каквато разполагаме, се виждат стойността на акциите, обемът на акциите и участниците виждат най-високата цена и обема. \"Странно е решението да реанимираме една остаряла руска платформа, а не да използваме модерната западна платформа\", коментира той.  Мавродиев съобщи, че платформата е избрана от  АПСК и БФБ по предложение на инвестиционния посредник \"Булброкърс\". . \"Използването ѝ и в трите случая е проблематично, защото няма никаква причина да използваме една стара руска платформа, която е извадена от употреба, поради своята непрозрачност и да не използваме модерната нова платформа, която и в момента работи на борсата във Франкфурт, например. Т.е. решаваме да въведем нова платформа, похарчват се доста пари за внедряването ѝ, въвеждаме я, тя гарантира прозрачност и не я използваме, а започваме да използваме платформа, която сме извадили от употреба точно заради нейните негативни характеристики\", коментира Мавродиев.\r\nБившият председател на КФН увери, че е разбрал, че фирмата \"Булброкърс\" защитавала интересите и на държавата, и на мажоритарния собственик на ЕВН постфактум. \"След като направихме проверките на \"Булброкърс\" след приключването на аукциона за продажба на акциите на ЕВН, тогава се установиха всичките тези нарушения\", каза той и подчерта, че не е имало начин КФН да установи тези нарушения преди завършването на аукциона, тъй като в самия аукцион се извършва пазарната манипулация. \"Както казах в съдебната зала, ние не бяхме сигнализирани от \"Булброкърс\", въпреки императивното задължение по закон те да ни сигнализират за това, нито съгласно наредбата, приета от КФН\", каза той пред журналисти. По този въпрос и пред съда Мавродиев заяви, че КФН тези данни нямало как да ги получи, тъй като \"Булброкърс\" били абдикирали от своите задължения по закон.\r\n\"Ако бяха спазили закона и бяха информирали КФН, комисията не само можеше, а задължително щеше да се спре аукциона\", увери Мавродиев и отбеляза, че \"това е стандартна реакция, която е много бърза с влизаща незабавно в сила принудителна административна мярка\". \"Комисията има много силни правомощия за това и буквално може за минути да спре всяка борсова сделка\", подчерта Мавродиев. \"Ако не беше скрита тази информация и беше рапортувана на КФН, каквото е задължението по закон и съгласно Наредба 38, тогава КФН щеше да спре аукциона и нямаше да бъдат продадени акциите на тази цена, а щеше да бъде проведен отново при прозрачна процедура, по различен начин и вероятно постъпленията щяха да бъдат с десетки милиони левове повече\", добави той. \"Ако се беше провела прозрачно процедурата, без тези пазарни манипулации, според нашата калкулация щяха да постъпят 87 милиона лева повече в българския бюджет\", убеден е Мавродиев. \"Ние стигаме до тази цифра като правим сравнение между  сделката, извършена при аукциона при продажбата на пакета и последващото изкупуване на миноритарните дялове с търговото предложение от страна на ЕВН\", каза той и уточни: \"При първият аукцион цената е около 1 630 лева, а при търговото предложение – над 3 000 лева, т.е. самият ЕВН е оценил своите акции, предлагайки на миноритарните акционери да ги изкупи при цена за една акция 3000 лева\".        : \"Не, защото не открихме подобни пазарни манипулации, нямаше такива драстични разминавания между цените при аукциона и цените при вторичната търговия на тези акции, каквато беше при ЕВН. Там флуктуациите на цените бяха в много малки граници, което пак доказва тезата за пазарни манипулации конкретно в случая с ЕВН\".\r\nПомолен коментира ролята на оценителя, Мавродиев уточни: \"Лицензираният оценител е оценителят на \"Булброкърс\", така че оценители са \"Булброкърс\". \"Булброкърс\" имаха правата да оценяват, а по какъв начин са оценявали, ние нямаше как да знаем, защото не сме видели нито методите им за оценка, нито начинът, по който са оценявали, такава информация не беше представяна в КФН, представена е само в АПСПК\".\r\nМавродиев говори пред съда в присъствието на обвинените бивши министри Симеон Дянков и Трайчо Трайков и бизнесмена Иво Прокопиев. Прокопиев потвърди, че той е човекът, за който се отнася новината за заплаха за живота, но бизнесменът уточни, че няма директна заплаха, а \"външна информация\" за евентуална заплаха.\r\nА какво откри вестник \"Капитал\" за управляваната сега от Мавродиев ББР - ! ", "date": "2019.10.14", "title": "Бивш председател на КФН твърди, че Прокопиев е играл двойна игра при продажбата на ЕВН"}
{"url": "https://www.actualno.com/europe/ot-9-i-13-godini-zatvor-poluchiha-9-ot-liderite-na-katalunija-koito-iskaha-nezavisimost-news_1384786.html", "text": "      Върховният съд на Испания осъди девет от 12те задържани каталунски сепаратистки лидери на между 9 и 13 години затвор за подбудителство по време на референдума за независимост през 2017 година. Деветте лидери бяха оправдани по най-сериозното обвинение за подстрекаване на бунт.      Бившият заместник-ръководител на каталунското правителство Ориол Жункерас е най-високопоставеният политик на подсъдимата скамейка. Той получи и най-голямата присъда от всички обвинени - 13 години за  противодържавна дейност и злоупотреба с държавни средства.   Другите 3-ма обвиняеми бяха признати за виновни за неподчинение и глобени, но съдът реши, че те няма да изтърпят ефективна присъда, съобщи BBC. Всички 12 политици и активисти отрекоха обвиненията.\r\nЗащитата обяви, че ще обжалва решението пред Конституционния съд и пред Европейския съд по правата на човека.  Решението днес идва на около 400 свидетели, продължили 4 месеца.\r\nОбвиняемите не промениха позицията си по време на процеса. Те твърдяха, че са изправени пред съда само заради идеите им. Но прокуратурата заявяваше, че те са съдени заради действията им, а не заради идеите им. \r\nПо време на заключителните си изказвания през юни адвокатите по отбраната заявиха пред съда, че клиентите им отричат обвиненията за бунт и подбуждане на размирици. Те обаче признаха обвинението за неподчинение, по което реално избягват затвора, но получават рестрикции, като тази да се кандидатират за държавна длъжност.       На в най-богатата област на Испания - Каталуния се състоя гласуване по въпроса за отцепването от кралството. Мадрид първоначално нарече този референдум нелигитимен и отказа да признае резултатите. На 27 октомври парламентът в Каталуния одобри резолюция, с която провъзгласи републиката за независима. В отговор Сенатът одобри искането на Мадрид за въвеждане на 155-ия член на Конституцията на Кралството, който позволява да се ограничи самоуправлението на Каталуния. Веднага след това в кралството бе заведено срещу лидерите на сепаратисткия процес. Някои от тях избягаха от Испания, включително бившия глава на Каталуния, Карлес Пучдемон, а други бяха арестувани по време на съдебните процеси.\r\nКарлес Пучдемон, бившият президент на Каталуния, избяга от Испания , преди да може да бъде арестуван през 2017 г., а така и от процеса. След присъдите днес, които общо възлизат на 100 години, той ги обяви за \"варварство\".\r\n\"Сега повече от всякога ... е време да реагираме както никога досега\", пише той в Twitter и добавя: \"За бъдещето на нашите синове и дъщери. За демокрацията. За Европа. За Каталония.\"\r\nВ момента 56-годишният политик живее в изгнание в Белгия. Той е заплашен от съд по обвинения в бунт, ако се завърне в Испания.\r\nПрез уикенда стотици привърженици на независима Каталуния се събраха за протест в Барселона.      Това напомни за 2017 г., когато  полиция и протестиращи неведнъж се сблъскваха по улиците, докато лидерите за независимост на Каталуния организираха референдума, който бе обявен за незаконен от  конституционния съд на Испания.\r\nСепаратисткото движение в най-богатата испанска област предизвика най-голямата в страната за последните 40 години, пише BBC. Референдумът през 2017г. принуди испанското правителство в Мадрид да поеме контрол над Каталуния. ", "date": "2019.10.14", "title": "От 9 и 13 години затвор получиха 9 от лидерите на Каталуния, които искаха независимост"}
{"url": "https://www.actualno.com/balkani/gryckata-cyrkva-pred-razkol-zaradi-pozicijata-kym-ukrainskite-razkolnici-news_1384787.html", "text": "      Съборът на Гръцката православна църква (ГПЦ) на 12 октомври призна правото на константинополския патриарх Вартоломей да може сам да решава на коя църква да предоставя автокефален статут. Освен това на събора бе решено още да се предостави на архиепископа на Атина и цяла Гърция Йероним да продължи да се занимава с въпроса около признанието на новата църковна структура в Украйна. Това пише скопското електронно издание „Слободен печат“, цитирано от агенция \"Фокус\".      Източници от ГПЦ разказаха пред местните медии, че решението на извънредния архиерейски събор не означава признаване на „новата църква в Украйна и че признанието ще бъде окончателно само ако архиепископ Йероним спомене по време на литургия името на главата на самопровъзгласената нова украинска църква Епифаний“.\r\nПонастоящем е известно, че 10 митрополита на ГПЦ са поискали дебатите относно евентуалното признание на Православната църква в Украйна (ПЦУ) да бъдат отложени. Според запознати с въпроса, както предават гръцките медии, поддръжниците на признаването на автокефалията на ПЦУ имат амбиции да завземат архиепископския престол на ГПЦ.   Според източниците евентуално признание на автокефалията на новата украинска църква може да предизвика сериозен разкол в ГПЦ.  Все пак все още се чака дали гръцкият архиепископ Йероним ще спомене по време на съвместната си литургия с патриарх Вартоломей в Света гора името на главата на новата разколническа църква в Украйна Епифаний. Ако го спомене, това ще означава признание според църковните закони, посочват запознати с канона източници.\r\nПрипомняме, че в края на миналата година по инициатива на украинските власти и Константинополската патриаршия е създадена така наречената „Православна църква в Украйна“, схизматична структура, изградена от две неканонични църкви. С придобиването на автокефален томос от патриарх Вартоломей, новата църковна структура става изцяло зависима от Константинополската патриаршия. Но до днес нито една поместна църква не е признала украинската църква. За православната църква единствената канонична църква в Украйна е Украинската православна църква – Московска патриаршия.\r\nГПЦ е под юрисдикцията на Константинополската патриаршия и именно заради това главата на Гръцката църква е архиепископ, а не патриарх. Поради тази причина отдавна се очакваше Атина да признае решението на Фенер за преминаване на украинските разколнически структури под юрисдикцията на Константинополската патриаршия.     ", "date": "2019.10.14", "title": "Гръцката църква пред разкол заради позицията към украинските разколници?"}
{"url": "https://www.actualno.com/art/galerija-absent-predstavja-gradinata-s-buhala-na-nevena-angelova-snimki-news_1384798.html", "text": "              Астрид Линдгрен\r\nРисувам, за да забавлявам детето в мен – мога да перифразирам по този начин думите на шведската писателка. Или поне в случая с тази моя изложба. А и защото картините също разказват истории и то такива, за които съдателят им дори не подозира. Това споделя Невена Ангелова.  „ГРАДИНАТА С БУХАЛА“ /истории с бухалче и други хвъркати/ представя някои оригинали на илюстрации към вече издадени и няколко предстоящи детски издания „Топлото човече“ и „Какво е да си майка“ на Мая Дългъчева, „Чичо Чичопей“ на Янаки Петров, „Слонче с медальонче“ на Керана Ангелова.\r\nИ въпреки това не бих определила тази експозиция като изложбаилюстрация. В много от работите си позволих волност, преработих ги и ги доведох до един по-самостоятелен, картинен вид, откъснати от разказа на конкретния текст, за който първоначално са били създадени.\r\nА други пък са направени като картини специално за тази колекция. Въпреки че техниката не ми е основен фокус, обичам да експериментирам с материала. Смесвам различни средства – акрилни бои, цветни моливи, графит, туш. Работя върху картон, дърво, платно, колажирам, често прибягвам до използването на ръчна хартия, която сама си правя. Понякога апликирам дребни джунджурии от текстил, дърво, метал – обичам играта с 3D моменти.    Опитвам се да намеря баланса между това вълнуващите за художника в мен открития, често твърде екстравагантни, да не пречат на естественото възприемане на образа от детето. Ако трябва, обаче, да избирам дали да съм на всяка цена интересна, или да съм истинска, без колебание бих избрала второто.\r\n„ГРАДИНАТА С БУХАЛА“ /истории с бухалче и други хвъркати/ ще бъде открита на 17.10.2019 г. (четвъртък) в 18.00 часа, мястото е акварелна галерия „Абсент“ на ул. „Цар Самуил“ 37.\r\nНевена Ангелова е родена през 1974 г. в гр. Бургас. 1999 г. завършва в Национална художествена академия „Николай Павлович“ специалност „Книга и печатна графика“. Има магистърска степен по „Изящни изкуства“. От 2008 е преподавател в катедра „Рисуване“ към същата академия.\r\nПрез годините участва както в самостоятелни, така и в колективни изложби в България и чужбина. Създател е на едни от най- красивите илюстрации към детски книжки. Работи с автори като Мая Дългъчева, Янаки Петров, Пейо Пантелеев, Стоянка Грудова, Лора Стаматис.\r\nНевена Ангелова е автор на илюстрациите и графичното оформление на десетки издания за възрастни.   Вижте част от творбите в  ", "date": "2019.10.14", "title": "Галерия \"Абсент\" представя \"Градината с бухала\" на Невена Ангелова (СНИМКИ)"}
{"url": "https://www.actualno.com/haskovo/dimitrovgrad-podmenja-izcjalo-ulichnoto-si-osvetlenie-news_1384799.html", "text": "      След близо двегодишно забавяне по избор на изпълнител и обжалване на процедурите, в Димитровград вече започна подмяната на новите осветителни тела по улиците в града с цел подобряване на качеството и повишаване на ефетивността на уличното осветление, съобщиха от пресцентъра на Общината.      Съществуващите осветителни тела ще бъдат подменени с нови със светодиоден източник на стълбовете с височина 9 метра и мощност 55, 40 и 30 W. Подмяната ще обхване освен основните булеварди и второстепените улици.  Подменят се и съществуващите паркови осветители в централната пешеходна част на града и парковите площи с нови осветителни тела с модерен дизайн със светодиоден източник – 30  W., както и  старите шкафове за улично осветление с нови, защитната и комутационната апаратура за уличното осветление ще се монтира в ново разпределително табло за улично осветление    /ТУО/.   Въвежда се система на централизирано управление за включване и изключване и работа на осветителната уредба в целонощен и полунощен режим. В рамките до 3 месеца ще бъде подменено изцяло уличното осветление в града. Стойността на проекта е 1 млн. лв., а инвестицията ще спестява на общината годишно над 130 000 лв. ", "date": "2019.10.14", "title": "Димитровград подменя изцяло уличното си осветление"}
{"url": "https://www.actualno.com/europe/hiljadi-protestirat-v-kiev-sreshtu-iztegljaneto-na-ukrainskite-vojski-ot-donbas-news_1384852.html", "text": "      Хиляди украинци протестираха в Киев. Те нарекоха \"капитулация\" очакваното оттегляне на войските, които се борят с подкрепяните от Москва сепаратисти в Донбас, и призовават за победа в петгодишната война.      На 14 октомври се отбелязва годишнината от създаването на Украинската въстаническа армия (УПА) - група националисти, които се сражават срещу съветските войски през Втората световна война, заедно с нацистките сили. Те са обвинени в геноцид срещу поляци и евреи.   Националистическите сили обичайно провеждат „Марша на УПА“ на тази дата, като много от бившите бойци в конфликта в източна Украйна са сред демонстрантите, както и привърженици на националистическата организация „Свобода“, отбелязва агенция \"Фокус\".\r\n14 октомври също е определен за Ден на въоръжените сили на Украйна. Протестиращите скандираха \"Не на капитулацията!\", \"Украйна преди всичко\" и \"Руски език днес, руски танкове утре!\".    ", "date": "2019.10.14", "title": "Хиляди протестират в Киев срещу изтеглянето на украинските войски от Донбас"}
{"url": "https://www.actualno.com/tennis/jasen-e-vtorijat-vyzmojen-sypernik-na-grigor-dimitrov-na-lubimija-mu-turnir-news_1384901.html", "text": "      Стана ясно кой е вторият евентуален съперник на Григор Димитров в първия му мач от турнира от сериите АТР 250 в Стокхолм.      Българският тенисист е втори поставен в схемата на надпреварата и като такъв почива в първия кръг, а във втория ще се изправи срещу американеца Сам Куери или австриеца Денис Новак.   Днес Новак си осигури място в основната схема на турнира, след като победи италианеца Джанлука Маджер с 6-1, 7-5 във втория кръг на квалификациите.    ", "date": "2019.10.14", "title": "Ясен е вторият възможен съперник на Григор Димитров на любимия му турнир"}
{"url": "https://www.actualno.com/analysis/razgovori-na-visoko-nivo-za-situacijata-v-sirija-shte-ima-li-embargo-za-turcija-news_1384864.html", "text": "      Страните от ЕС заявиха, че са много , но не можаха да договорят съвместни действия, за да упражнят натиск върху Анкара.       Съветът на ЕС по външни работи обсъди въпроса с намесата на Турция в Сирия и прие заключения, в които се изразява очакване за намеса на Съвета за сигурност на ООН.\r\nСпешно са необходими усилия на международната общност, включително на Съвета за сигурност, за да бъдат прекратени едностранните военни действия, се посочва в приетия текст. Европейските външни министри призовават за среща със своите колеги от коалицията срещу терористичната групировка \"Ислямска държава\".\r\nЕС осъжда турската намеса в Сирия, която отдалечава възможността за постигането на договорено със съдействието на ООН политическо решение. Според ЕС въпросите със сигурността, които тревожат Турция, следва да бъдат решавани по пътя на дипломацията и съобразно международното хуманитарно право.  Европейските министри добавят, че турските действия водят до драматични последици. Те допълват, че ЕС няма да финансира райони, в които се пренебрегват или нарушават правата на местното население.\r\n\"Не притежаваме магически способности, но можем да упражним всичкия възможен натиск, за да сложим край на тези действия\", заяви първият дипломат на Испания Жозеп Борел след пристигането си в Люксембург.\r\n\"Трудно е да стигнем до единодушни споразумения\", призна Жозеп Борел, номиниран за ръководител на европейската дипломация в новата ЕК, която ще бъде оглавена от германката Урсула фон дер Лайен.     Без общ европейски мораториум върху оръжейните продажби Италия - един от основните оръжейни доставчици на Турция, прикани вчера за приемане на \"европейски мораториум върху оръжейните продажби\" за тази страна. До обаче очевидно не се е стигнало.\r\n\"Става дума за споразумения, сключени от всяка страна с Турция\", и решението за спиране на продажбите е суверенно право на всяка страна членка, подчерта Борел.\r\n\"Испанското правителство е за спиранет на оръжейните продажби за Турция\", увери Борел. Испания съобщи, че през декември ще изтегли ракетите си \"Пейтриът\", разположени от НАТО в Адана, на югоизточната турска граница.\r\nСпоред министъра на външните работи на Франция Жан-Ив Льо Дриан страната му настоява на срещата за въвеждане на оръжейно ембарго срещу Анкара. \"Франция очаква от тази среща много. На първо място - осъждане на турската офанзива, спешен призив за прекратяването ѝ, твърда позиция по отношение на износа на въоръжение за Турция\", каза френският външен министър.   Ситуацията е смайваща, коментира люксембургският външен министър Жан Аселборн. Турция - членка на НАТО, е на път да бъде санкционирана от други членки на алианса с оръжейно ембарго. \"И какво ще стане, ако Сирия атакува Турция? Ще прибегнем ли до член 5?\", запита той. Нападението срещу страна членка на пакта се разглежда като насочено срещу всички участнички, напомня АФП съдържанието на тази точка от устава на НАТО.   \"Съществува също сериозен проблем с чуждестранните бойци-ислямисти. По-рано те сигурно си стояха зад решетките в ръцете на кюрдите. Днес те са се разбягали по цялата страна и става дума за стотици бойци, мнозина от които може да се опитат да се върнат в Европа\", подчерта Аселборн.\r\nТой заяви, че за ЕС е \"много трудно да разбере действията на Турция. \"Турция има намерение да разчисти зона с ширина от 500 километра и в дълбочина от 30 км навътре в сирийска територия, доколкото, според Анкара, тя е пълна с терористи. Преди всичко трябва да се каже твърдо, че Турция никога не е била обект на терористични нападения от Сирия. От тази зона се налага да бягат 130 хиляди кюрди, в хода на боевете бяха вече ранени и загинаха стотици хора, бяха извършени и военни престъпления\", каза люксембургският външен министър.\r\nПредварително и министърът на външните работи на Белгия Дидие Рейндерс каза, че страните от ЕС възнамеряват да постигнат в Люксембург консенсус по въпроса за въвеждане на оръжейно ембарго против Турция, а също да разгледат други санкции по отношение на Анкара заради нейната военна операция в Сирия.\r\nБелгия вече не изнася оръжие за Турция, съобщават днес местни медии. Отбелязва се, че цялостното прекратяване на износа е настъпило миналата седмица с решение на управата на област Фландрия. Ръководството на област Валония, където е разположен основният военнопромишлен комплекс в страната, е въвело същото ограничение от три години. Валонската област изразява подкрепа за общоевропейско решение за налагане на оръжейно ембарго срещу Турция заради нахлуването в Сирия. Медиите уточняват, че този въпрос ще бъде обсъден днес от министрите на външните работи на ЕС на заседание в Люксембург.\r\nИ министърът на външните работи на Австрия Александер Шаленберг заяви, че страните от ЕС и НАТО трябва да въведат оръжейно ембарго срещу Турция. Шаленберг каза, че Австрия продължава да настоява преговорите за присъединяване на Турция към ЕС да бъдат замразени. При това министърът призова Брюксел да не се поддава на шантажа на Анкара, че ще отвори границите за нови бежански потоци към Европа.   Министрите на външните работи на Холандия, Ирландия и Латвия също се обявиха за въвеждане на ембарго на търговията с оръжие с Турция във връзка с операцията на Анкара в Сирия.\r\nХоландия осъди операцията на Турция и въведе ембарго на доставките на оръжие /на национално ниво/. Сега ЕС трябва да направи същото. Ние смятаме, че Турция нарушава международното право. Никой не трябва да нарушава международното право, заяви холандският външен министър Стеф Блок. Германия и акцентират върху продължаването на диалога Важно е Европейският съюз на този етап да остане в диалог с Турция, заяви германският министър на външните работи Хайко Маас, цитиран от ДПА. Той изрази мнението, че икономическите санкции не биха били правилният подход в този момент.\r\n\"Ако това не доведе до успех, ние трябва да сме готови да предприемем по-нататъшни мерки\", каза той.   Като представител на държава, която има над 300 км граница с Турция българският министър на външните работи Екатерина Захариева подчерта пред колегите си колко е важно каналите за комуникация с Анкара да останат отворени. Според страната ни от ключово значение е да продължи изпълнението както досега на споразумението ЕС-Турция, съобщава пресцентърът на българското външно министерство. Реакцията на Турция Министерството на външните работи на Турция заяви, че отхвърля и осъжда решенията на Европейския съюз за спиране на износа на оръжие за Турция след военната операция в Североизточна Сирия и , съобщава „Катимерини”.\r\nСтраните от Европейския съюз се ангажираха в понеделник да преустановят износа на оръжие за Турция и се съгласиха да съставят списък на икономическите санкции срещу сондажите на нефт и газ от Турция близо до Кипър.\r\nАнкара сериозно ще проучи сътрудничеството си с ЕС в определени области поради неговото „незаконно и предубедено” отношение, се казва в изявлението на външнополитическото ведомство. ", "date": "2019.10.14", "title": "Разговори на високо ниво за ситуацията в Сирия, ще има ли ембарго за Турция?"}
{"url": "https://www.actualno.com/europe/velikobritanija-stjaga-pyrvi-budjet-sled-brexit-news_1384717.html", "text": "       планира първи бюджет след за 6 ноември, една седмица след очакваната дата за напускане на Европейския съюз, съобщи финансовият министър Саджид Джавид пред британските медии, цитирани от БГНЕС.      \"Това ще бъде първият бюджет след излизането от ЕС. Ще изложа нашия план за оформяне на бъдещата икономика и ще задействам началото на нашата инфраструктурна революция. Това е правилното и отговорно нещо, което трябва да направим - трябва да продължим с управлението\", добави той.   Бюджетът, първият за Джавид като министър, се очаква да се основава на предложения, които той изложи миналия месец, за инфраструктура като болници и железници.\r\nВъпреки това, Джон Трикет, говорител на кабинета на Лейбъристката партия, е скептичен, че бюджетът ще бъде приет по план, след като опозиционните партии заплашват да свалят правителството на Джонсън, а самият премиер настоява за предсрочни избори.  \"Бих се изненадал, ако има бюджет на тази дата, тъй като те нямат представа дали предложението за Brexit ще премине в Камарата на общините или не\", каза той пред BBC. са в преговори на последно ниво, за да осигурят споразумение за развод преди последната двудневна среща на върха на европейските лидери в Брюксел, започваща в четвъртък.    настоява Великобритания да напусне блока на 31 октомври, както е предвидено, дори без споразумение. Но британските депутати миналия месец приеха закон, който изисква той да поиска отлагане на Brexit, ако до края на срещата на върха не бъде финализирана никаква сделка. Остава неясно как Джонсън възнамерява да действа в такава ситуация.     ", "date": "2019.10.14", "title": "Великобритания стяга първи бюджет след Brexit"}
{"url": "https://www.actualno.com/europe/zaev-ochakva-podkrepa-ot-bylgarija-za-evrointegracijata-news_1384837.html", "text": "       обяви, че очаква подкрепа от България по време на Съвет „Общи въпроси” и на заседанието на , съобщава МИА, цитирана от БГНЕС.      София според него е искрена в своята подкрепа и има ангажимент във връзка с Договора за приятелство, добросъседство и сътрудничество. Той смята, че намерението на България е да продължи да изгражда приятелски връзки с Македония.   „България е един от най-големите приятели на Република Северна Македония. Когато има избори, всичко може да се случи, но това не намалява нашето приятелство”, заяви Заев.\r\nБългария очаква да се постигне повече при прилагането на подписания Договор за приятелство, призна Заев. При подписването му, двете държави приемат че . „Разбира се, ние имаме своя собствена история, но споделяме част от нея”, подчерта Заев. В замяна на това България пое ангажимент да поддържа Македония за членство в ЕС и НАТО.  Той напомни, че България е една от първите държави, ратифицирали договора за присъединяване към НАТО и очаква сега по време на Европейския съвет „да се застъпи за нас повече, отколкото другите държави”.\r\nЗаев припомни, че благодарение на Договора за приятелство, е намерено решение за шест исторически личности и четири исторически периода. Предстои да се реши за петия период, което няма да бъде никак лесно, но това не означава, че решение няма да има.    ", "date": "2019.10.14", "title": "Заев очаква подкрепа от България за евроинтеграцията"}
{"url": "https://www.actualno.com/crime/anglijski-fen-pochina-v-sofija-chasove-predi-macha-s-bylgarija-news_1384846.html", "text": "      Англичанин е починал в София, като от СДВР не разкриват дали той е в столицата за мача на Англия с , който е тази вечер. Предполага се обаче, че той е пристигнал в София, за да гледа евроквалификацията. По този повед от СДВР излязоха и с официално обръщение, с което дават повече пдоробности.           , се казва в официално изявление на СДВР.    ", "date": "2019.10.14", "title": "Английски фен почина в София часове преди мача с България"}
{"url": "https://www.actualno.com/europe/es-otnovo-prizova-turcija-da-prekrati-voennata-operacija-v-sirija-news_1384840.html", "text": "      Страните членки на ЕС настояват Турция да прекрати военната операция в Сирия и да изтегли войските си от тази страна. Това се посочва в изявление на Съвета на министрите на външните работи на ЕС в Люксембург, цитирино от агенция \"Фокус\".      \"Съветът отново призовава Турция да прекрати едностранните военни операции в Североизточна Сирия и да изтегли войските си\", се казва в съобщението. Държавите членки на ЕС също се съгласиха да координират политиката си по отношение на доставките на оръжие за Турция във връзка с военната ѝ операция в Сирия.   „Държавите членки се ангажират да заемат твърда национална позиция по отношение на политиката си за износ на оръжие за Турция, включително стриктно прилагане на критерии за регионална стабилност. По-късно тази седмица ще се свика съответна работна група на Съвета, на която ще координира и преразглежда позициите на държавите членки по този въпрос“, пише още в изявлението.\r\nМинистрите на външните работи на 28-те държави от ЕС призовават за министерска среща на страни членки на международната коалиция за борба срещу групировката „Ислямска държава“, ръководена от САЩ, във връзка с турската военна операция в Сирия.  \"Необходими са в спешен порядък по-нататъшни усилия на международната общност, включително Съвета за сигурност на ООН, за прекратяване на тази едностранно военна акция. Съветът призовава за министерска среща на международната коалиция срещу „Ислямска държава“, за да разгледа как да продължи усилията си в контекста на последните събития\", продължава изявлението.\r\nОсвен това държавите членки на ЕС се споразумяха за режим на санкции срещу Турция чрез въвеждане на ограничителни мерки срещу Анкара във връзка с нейните сондажни дейности в изключителната икономическа зона (ИИЗ) на Кипър.   „Съветът въз основа на вече извършената подготвителна работа постигна съгласие относно рамката за въвеждане на ограничителни мерки срещу физически и юридически лица, отговорни за незаконните сондажи в Източното Средиземноморие. Съветът предлага на върховния представител на ЕС по външните работи и политиката на сигурност и Европейската комисия незабавно да представи съответните предложения\", уточняват още от ЕС.     ", "date": "2019.10.14", "title": "ЕС отново призова Турция да прекрати военната операция в Сирия"}
{"url": "https://www.actualno.com/sofia/stefan-ivanov-razumnata-promjana-za-sofija-news_1384849.html", "text": "      Продължава предизборната кампания за кмет и общински съветници в София. На доста нетрадиционен метод за убеждаване на съгражданите си е заложил Стефан Иванов – кандидат за кмет на София и водач на листата с кандидати за общински съветници в столицата от местна коалиция „НФСБ и БДС „Радикали” с подкрепата на Движение Демократично Действие и Общество за нова България.      Всеки ден четири екипа от доброволци и кандидати от листата – общо над 20 човека - разпъват своите шатри в различни точки на София. Така само за 20 дни те ще посетят 80 места в града , за да разговарят очи в очи с хората в техните квартали. „Лично аз и без това предпочитам живия контакт, а пък и очаквано не бях допуснат до двете най-големи телевизии” – мотивира се Стефан Иванов между два разговора за некачествен ремот на квартална улица в жк „Сухата река” и единадесетгодишна одисея по доброволното разделянето на две на наследствен имот на двама братя в кв. „Левски – В”. Изненадващо за екипа от доброволци достолепна дама ги моли да й направят снимка с кандидата за кмет, след което пожелава успех и обещава, ч е ще гласува с номер 69 в края на следващата седмица.\r\n„Предлагаме на нашите съграждани силна и компетентна листа с общински съветници, които имат конкретна програма за модерното развитие на нашия град, надяваме се на широка подкрепа!” – допълва Цветан Манчев, председател на БДС „Радикали” и четвърти в листата с кандидати за общински съветници.\r\n„Трите ни основни задачи са – превантивна борба срещу корупцията, абсолютен приоритет на образованието и културата, както и гарантиране на обществения ред и сигурността на гражданите и намаляването на битовите кражби. Сегашното управление е уморено и апатично, нуждае се от почивка”, апелира Стефан Иванов и с увереност поема към следващата точка на София, където истинските разговори продължават.           ", "date": "2019.10.14", "title": "Стефан Иванов - разумната промяна за София*"}
{"url": "https://www.actualno.com/europe/styrdjyn-iska-pak-referendum-za-nezavisimost-na-shotlandija-news_1384782.html", "text": "      Първият министър на и лидер на Шотландската национална партия Никола Стърджън обеща, че през идните дни ще отправи към Лондон искане за произвеждане на втори       \"Още сега ще внеса законодателна инициатива в шотландския парламент\", каза тя пред BBC. По думите ѝ, след приемането на този законодателен акт, ще бъде ще отправено искане в съответствие с раздел 30 от Закона за Шотландия, според който британският парламент е длъжен да предостави на региона правото да произведе референдум. За тази цел е необходимо съгласието на регионалния парламент на долната и горната камара на британския парламент.   Стърджън потвърди, че референдумът ще се състои още тази година.\r\nНа първия референдум за независимост през 2014 г. в Шотландия 55 на сто от гласувалите предпочетоха да останат част от Великобритания. Управляващата Шотландска национална партия обаче се възползва от резултатите от референдума за Брекзит през 2016 г., на който населението на Шотландия масово гласува за оставане в ЕС за разлика от Великобритания като цяло. Това даде шанс за нов референдум за независимост, който Стърджън планира да организира до края на мандата на сегашния шотландски парламент през 2021 година.   ", "date": "2019.10.14", "title": "Стърджън иска пак референдум за независимост на Шотландия"}
{"url": "https://www.actualno.com/vidin/otkriha-prechistvatelna-stancija-vyv-vidin-snimki-news_1384795.html", "text": "      Видин има нова пречиствателна станция! Изцяло завършеният и вече работещ обект бе открит с официална церемония днес. Проектът „Доизграждане на пречиствателна станция за отпадъчни води – гр.Видин - Втора фаза” по Оперативна програма „Околна среда 2014-2020 г.“, приоритетна ос 1 „Води”. Общата му стойност е 19 505 984 лв., от които в. Безвъзмездните средства се предоставят от Кохезионния фонд на Европейския съюз и държавния бюджет на Република България.       Гости на събитието бяха заместник министър-председателят Томислав Дончев, областният управител на Област Видин Албена Георгиева, инж. Огнян Ценков, през чийто мандат като кмет на Община Видин приключва работата по проекта и др.   Приветствие към присъстващите на откриването представители на институции и граждани поднесе инж. Цветан Асенов, заместник-кмет на Община Видин. “За мен е чест, че имам възможността да ви поздравя с „добре дошли“ на територията на Пречиствателната станция за отпадъчни води в град Видин - най-модерното съоръжение от този род в страната. За да стигнем до официалното откриване на такъв забележителен обект, извървяхме дълъг и труден път, в който обединиха усилия много хора и институции. Община Видин благодари за подкрепата на Правителството и на министър-председателя Бойко Борисов, на Управляващия орган на Оперативната програма „Околна среда“, на проектантите, на Строителя, на Строителния надзор, на екипа по проекта, който работи всеотдайно, за да можем днес да се радваме на това прекрасно съоръжение, с голяма обществена значимост“ – заяви той. В своето изказване заместник министър-председателят Томислав Дончев определи изграждането на пречиствателната станция като инвестиция в чистотата на околната среда и на река Дунав, в здравето и живота на всички граждани. „Напомням само, че това е втора фаза в продължение на един проект, осъществяван предишните години, който се надявам в голяма степен да е решил всички проблеми и предизвикателства на града в сферата на водоснабдяването и отвеждането на отпадъчни води. Общата стойност на двата проекта наближава 70 милиона лв. Тези инвестиции са важни, защото без тях всички други са трудни, дори невъзможни“ – каза той и допълни, че инвестициите ще продължат. Предишната тема е била „води, канализация, опазване чистотата на реките“, а акцентът през следващите години ще е върху опазване на чистотата на въздуха. И това е пряко свързано с качеството на живот на всеки от нас. „Специално за Видин, през следващите 3 години най-голямата тема ще е пътната свързаност със София. И ако всичко върви както е планирано, до 2023 г. градът ще има бърза връзка със столицата. Парите са заделени, голяма част от подготовката е приключила, важното е строителите да си свършат работата. Ние дължим на Българския Север същото, което направихме на Юг. И това ще има директно отражение върху качеството на живот и икономическото развитие на всяко населено място“ - заяви Дончев. След което благодари на всички, които са се трудили да реализират сложния проект за пречиствателната станция и пожела успех на екипа в поддържането й.     Специален поздрав към гостите на събитието бяха изпълненията на Ансамбъла за народни песни и танци „Дунав“.\r\nВъв връзка с официалното откриване на обекта, бе обявен и Ден на отворените врати в рамките на един час – от 11.30 до 12.30 ч., в който гражданите можеха да разгледат и се запознаят с работата на модерното съоръжение. ", "date": "2019.10.14", "title": "Откриха пречиствателна станция във Видин (СНИМКИ)"}
{"url": "https://www.actualno.com/europe/mvnr-letishte-el-prat-v-barselona-raboti-normalno-sled-protestite-news_1384908.html", "text": "      Работата на летище \"Ел Прат\" в Барселона, Испания вече е в нормален режим, съобщи операторът на летището АЕНА. Това съобщиха от МВнР.      По-рано през деня работата му бе спряна заради протести в града след решението на Върховния съд.   Припомняме, че съдът даде между 9 и 13 г. затвор на девет лидери на Каталуния във връзка с неуспешния опит за обявяване на независимост на богатия испански регион през октомври 2017 г. Други трима обвиняеми са осъдени само по обвинения в неподчинение и няма да лежат в затвора.\r\nВъзстановени са полетите, както и движението на метрото към летището. Пътниците са съветвани предварително да се осведомяват за статуса на своя полет.  Някои от основните кръстовища в града са блокирани от демонстранти, но градският транспорт се движи без проблеми.\r\nГенералното ни консулство в Барселона следи ситуацията и е готово да оказва съдействие при необходимост. Българските граждани могат да се свържат с Генералното консулство в Барселона на телефон 0034 619 217 097.    ", "date": "2019.10.14", "title": "МВнР: Летище \"Ел Прат\" в Барселона работи нормално след протестите"}
