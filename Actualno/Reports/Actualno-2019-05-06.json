{"url": "https://www.actualno.com/curious/megan-markyl-rodi-news_746234.html", "text": "  Херцогинята на Съсекс е родила на 6 май, съобщи Дейли Мейл. Бебето е момче и тежи 3, 3 кг. Майката и детето се чувстват добре.      Това  е най-удивителното преживяване, което мога да си представя. Немислимо е  как всяка жена прави това. И двамата с Меган сме много развълнувани и  благодарни на всички за прекрасната подкрепа. Наистина е невероятно,  затова искахме да го споделим с вас\", каза гордият принц Хари пред репортери.   Той обясни, че все още не са избрали име на бебето.   Новороденото е седмо по реда за короната, но няма веднага да стане принц или принцеса. Тъй като е момче, ще носи титлата граф на Дъмбартън, както и титлата херцог на Съсекс след баща си, защото е първото мъжко дете на принц Хари.\r\nДетето ще расте в резиденцията \"Фрогмор\", където от векове не е израснало нито едно кралско дете.     ", "date": "2019.05.06", "title": "Меган Маркъл роди! "}
{"url": "https://www.actualno.com/plovdiv/plovdivskijat-mitropolit-pak-blesna-zaklejmi-papata-news_746217.html", "text": "  Пловдивският митрополит Николай разкритикува остро посещението на папа Франциск и го обяви за политически акт, който Българската православна църква няма как да подкрепи по религиозна линия.     \"Посрещнахме римския папа като държавен глава на суверенната държава Ватикана, но никой не може да ни принуди за общо богослужение с него\", каза митрополит Николай от олтара на църквата \"Свети Георги\", съобщава пловдивският сайт \" \".   Според гледната точка на Николай, обединение на религии не можело да има, най-малкото защото имало хора, които почитат Сатаната. Всъщност Николай стигна дотам, че да каза, че папата искал да обедини всички църкви, та като дойде Антихриста, да го посрещне.\r\n\"Всички искаме християнските църкви да се обединят. Това обаче може да стане само от църковни хора, когато епископите се съберат и обсъдят как да стане това. Политиците не искат това, те целят точно обратното. Създадено е, например, т.нар. икуменическо движение, което цели обединение на всички религии. Но нали знаете, има и религия на Сатаната. Как да се обединим всички? Не е възможно да се обедини светлината и тъмнината\", каза митрополит Николай.  Според него било \"подготвено\" папата да дойде в България и \"да бъде обявен за свети отец, живеещ в нищета и бедност\". Това митрополитът провидя като знак да бъдем убедени да се откажем от православието, но нямало да стане, защото не сме го направили дори при пет века турско робство.\r\nПрипомняме, че през годините митрополит Николай на няколко пъти блесна със скандални прояви. Може би най-скандалната беше през 2009 година, когато стана трагедията в Охридското езеро точно в дните на Съединението и , че имало знак за нея заради в България.   Друг пример за личността на Николай възникна в Асеновград, когато певецът в църквата \"Света Богородица-Благовещение\" разказа как се става свещеник в Пловдивска епархия - срещу подкуп по тарифа на Николай. След това интервю пред , Паспалев беше изгонен от църквата, а и поискаха митрополит Николай да бъде разследван за злоупотреба, което така и не се случи.    ", "date": "2019.05.06", "title": "Пловдивският митрополит пак блесна - заклейми папата"}
{"url": "https://www.actualno.com/showbusiness/shouto-na-slavi-spira-da-syshtestvuva-video-news_746298.html", "text": "   . Това обяви самият в началото на тазвечершното издание (6 май) на предаването. Телевизионният водещ заяви, че последният епизод на шоуто ще бъде на      \"Моят договор изтича на 31 юли тази година. На тази дата \"Шоуто на Слави\" ще спре да съществува. \", каза шоуменът. \"Искам да благодаря все пак на моите колеги от bTV. Това не е абревиатура на телевизия от три букви, а хора. Като почтен партньор, искам да им благодаря. Искам да благодаря и на зрителите. За мен беше чест\", заяви Слави.   \"Уважаеми зрители, казал съм \"уважаеми зрители\" над 70 000 пъти. Значи много ви уважавам. Затова сега ще ви кажа, че моят договор изтича на 31 юли тази година. Всъщност той изтича на 12 септември, но с отпуските, които трябва да ползвам по договор, изтича на 31 юли. И на 31 юли тази година това приключение ще свърши. Тоест ще спре да съществува. И тук въпросът е защо? Понеже винаги съм бил честен с вас, не мисля сега да правя нещо друго. От много време насам \", отбеляза Трифонов в ефира на bTV, цитиран от \"Блиц\".\r\nПогледнете всичко около вас как е организирано и как работи и ми кажете - вие чувствате ли се на място? Така се чувстваме и ние. Като хора, работещи в телевизия, ние правихме през тези години нещата така, както ги усещаме. Бихме желали медийната среда да е друга. Имаме други разбирания за свобода. И за начините ѝ на отстояване. Защото, уважаеми зрители, в основата на съществуването на нашия екип е усещането за свобода. Безусловното усещане за свободното изразяване на собственото ни мнение, каза Трифонов. \" \", категоричен бе още телевизионният водещ.    Припомняме, че \"Шоуто на Слави\" се излъчва в ефира на bTV вече 19 години. Първия епизод на предаването бе на 27 ноември 2000 г.     От стартирането си \"Шоуто на Слави\" се превърна в абсолютен рейтингов водач. Само за една година предаването разби стереотипа, че едно шоу не може да стане популярно, ако е извън праймтайма (най-гледаното телевизионно време - бел. ред.). Нещо повече – и екипът му разшириха праймтайма на bTV до 23:30 часа и постигнаха с години наред висок рейтинг.     ", "date": "2019.05.06", "title": "\"Шоуто на Слави\" спира да съществува (ВИДЕО)"}
{"url": "https://www.actualno.com/football/iker-kasijas-izleze-ot-bolnicata-news_746235.html", "text": "  Вратарят на \"Порто\" и легенда на \"Реал Мадрид\" беше изписан от болницата, след като миналата седмица постъпи в лечебното заведение заради получен инфаркт на тренировка. Той претърпя операция, по време на която му беше поставен стент.     Лекарите са препоръчали почивка на бившия испански национал, а той самият все още не знае дали ще продължи с футбола, пише БГНЕС. В Португалия очакват заради инцидента 38-годишният страж да се откаже, макар че наскоро подписа нов договор с \"драконите\" за 1+1 години.   \"Искам да благодаря на всички за топлите думи. Сега се прибирам и ще си почина. Дали ще е няколко седмици или ще са няколко месеца, нямам идея. Важното е, че отново съм тук сред вас. Не знам какво ще се случи с футбола, не знам какво крие бъдещето, най-важното е, че съм жив и се надявам скоро да се видим пак\", заяви Касияс на излизане от болницата.", "date": "2019.05.06", "title": "Икер Касияс излезе от болницата"}
{"url": "https://www.actualno.com/crime/zadyrjaha-78-godishen-prostreljal-sina-si-news_746245.html", "text": "            Полицията задържа 78-годишен мъж, издирван за това, че е прострелял и ранил сина си. Мъжът е задържан в дере в района на село Ропот от служители на Областната дирекция на МВР-София.   Към 12.00 часа днес е получен сигнал за скандал в къща в селото. Изпратеният на място полицейски екип установил, че при разразилата се разпра между баща и син, 78-годишният мъж е прострелял и ранил сина си – на 52 години. Пострадалият е откаран в болница.\r\nСлед предприетите издирвателни действия, малко по-късно - към 14.00 часа, извършителят на стрелбата е задържан. Изясняват се обстоятелства около инцидента.  ", "date": "2019.05.06", "title": "Задържаха 78-годишен, прострелял сина си"}
{"url": "https://www.actualno.com/europe/v-krajna-smetka-puchdemon-moje-da-opita-da-stane-evrodeputat-news_746216.html", "text": "  Бившият каталунски премиер Карлес Пучдемон, който напусна Испания през 2017 година след неуспешния опит за отцепване на испанската провинция, може да се кандидатира за евродепутат при изборите този месец, съобщи съда в Мадрид, който анулира на Испанската централна избирателна комисия.     Говорителят на съвета заяви, че Пучдемон може да се кандидатира, както и Тони Комин и Клара Понсати, които бяха част от регионалното правителство по време на опита за отцепване и също избягаха.   Решението дойде само един ден след като Испанският върховен съд отсъди, че няма причина да им се забрани участие в изборите и нареди на испанската ЦИК да постанови решение. Върховният съд казва, че участието в избори е \"фундаментално право\", признато от конституцията и че бягство от страната не може да бъде причина за недопускане до избори.\r\nПучдемон осъди забраната в свой пост в Twitter като я нарече \"правен скандал и удар по демокрацията\". Тя беше наложена по искане на Испанската народна партия и \"Киудиданос\".  ", "date": "2019.05.06", "title": "В крайна сметка - Пучдемон може да опита да стане евродепутат  "}
{"url": "https://www.actualno.com/sciencelogy/moje-li-robot-da-zameni-katadjiite-news_746218.html", "text": "  Инженерът Рюбен Брюер презентира робот, който може успешно да заменя полицейските служители. Роботът е способен да проверява шофьорски книжки, да преглежда колата и да поставя шипове пред колелата, пише БГНЕС.     Брюер е конструирал робота по задание на Американския институт SRI. Творението му е предназначено да стане посредник между полицията и спираните от тях собственици на автомобили. С помощта на камера и достъп до базата данни, \"Робокоп\" може да проверява документи, да инспектира коли и дори да задържа нарушителите, които се опитват да избягат, като хвърля остри шипове на пътя. В това време шофьорите виждат на екран лицето на служител, с когото комуникират дистанционно.   Роботът е монтиран на телескопично рамо, излизащо от полицейската кола. Брюер отбелязва, че създаването на такъв посредник е предизвикано от статистиката - американски полицаи ежегодно спират 17 милиона шофьори, при това за повече от 195 000 собственици на автомобили е използвана физическа сила. Инженерът признава, че устройството ще помогне да се защитят и шофьорите от куршуми на полицията.\r\n\"При такова опасно взаимодействие е време да поставим робот между хора, които няма да пострадат\", каза Брюер.  Плановете на инженера са по-нататъшно усъвършенстване на робота, което ще му позволи \"да се превърне в истински полицай\", пише 24СМИ.", "date": "2019.05.06", "title": "Може ли робот да замени катаджиите?"}
{"url": "https://www.actualno.com/society/molitva-za-mir-na-ploshtad-nezavisimost-v-sofija-na-jivo-news_746254.html", "text": "  Над 1 000 души се събраха на столичния площад \"Независимост\", където папа Франциск започна своето послание за мир към целия свят заедно с представители на различни вероизповедания. На събитието присъстват близо 200 официални гости, сред които е премиерът Бойко Борисов и цялото правителство.      Над 1 000 души се събраха на столичния площад \"Независимост\", където папа Франциск започна своето послание за мир към целия свят заедно с представители на различни вероизповедания. На събитието присъстват близо 200 официални гости, сред които е премиерът Бойко Борисов и представители на правителството. \r\nНа площада са въведени засилени мерки за сигурност, но според репортер на всичко е спокойно и се преминава сравнително бързо през пропускателните пунктове. Преди официалното събитие на сцената се проведе кратка репетиция. Шест деца запалиха факли - символ на мира. Те са представители на православното, католическото, еврейското, арменското, протестантското и мюсюлманското вероизповедание.\r\n\"Целта на мероприятието е всички българи да с молят за мир според собствената си традиция и да се ангажират да работят за мира съгласно желанието на Исус и завещанието на папа Йоан XXIII\", се казва в предварително обявеното събитие. На сцената има още маслиново дърво и рози - символ на България.    А ето и пълната молитва, прочетена от папата:\r\n\" Скъпи братя и сестри,      Молехме се за мир с думи, вдъхновени от Св. Франциск от Асизи, велик влюбен в Бог, Творец и Отец на всички. Любовта, на която той бе свидетел със същата страст и искрено уважение към творението и към всеки човек, когото срещаше по своя път. Любов, която е променила погледа му, давайки му да осъзнае, че във всеки един има „проблясък на светлината, която идва от личната ни сигурност, че сме безкрайно обичани, над всичко”. Любов, която го е накарала да бъде истински миротворец. И всеки от нас, по неговия пример, също е призован да стане строител, „ковач” на мира. Мир, за който трябва да се молим и за който трябва да работим, дар и задача, подарък и постоянно и ежедневно усилие за изграждане на култура, в която дори мирът е основно право. Активен и „укрепен” мир срещу всички форми на егоизъм и безразличие, които ни карат да поставяме дребните интереси на някои над неприкосновеното достойнство на всеки човек. Мирът изисква и моли да направим от диалога - път, от общото сътрудничество - наше поведение, от взаимното опознаване - метод и критерий, за да се срещнем в това, което ни обединява, да се уважаваме в това, което ни разделя и да се насърчим да гледаме на бъдещето като пространство на възможности и достойнство, особено за бъдещите поколения, заяви папата в своята молитва.  Тази вечер сме тук, за да се молим пред тези факли, донесени от нашите деца. Те символизират огъня на любовта, който гори в нас и който трябва да се превърне в фар на милосърдието, фар на любов и мир в средата, в която живеем. Фар, който бихме искали да запали целия свят. С огъня на любовта ние искаме да разтопим леда на войната. Преживяваме това събитие за мир при руините на древна Сердика, в София, сърцето на България. Оттук можем да видим местата за поклонение на различни църкви и вероизповедания: „Св. Неделя” на нашите православни братя, „Св. Йосиф” на нас - католиците, синагогата на по-големите ни братя - евреите, джамията на нашите братя мюсюлмани и в близост - църквата на арменците.  На това място, в продължение на векове, са идвали софиянци българи, принадлежащи към различни културни и религиозни групи, за да се срещнат и разговарят. Нека това символично място да се превърне в свидетелство за мир. В този момент гласовете ни се сливат и в унисон изразяват пламенното желание за мир: нека мирът се разпространи по цялата земя! В нашите семейства, във всеки от нас и особено по тези места, където толкова много гласове са били заглушени от войната, задушени от безразличие и игнорирани от смачкващото съучастие на заинтересуваните групи. Нека всички да съдействат за осъществяването на този стремеж: представителите на религиите, на политиката, на културата. Всеки, където и да се намира, изпълнявайки задачата, която му е поверена, може да каже: „Направи от мене инструмент на твоя мир”. Апелът е да се осъществи мечтата на папа Св. Йоан XXIII за една земя, където мирът да бъде като у дома си. Да следваме неговото желание и с живота си да кажем: Pacem in terris! Мир на земята, на всички хора, които Господ обича \", завърши посланието за мир на папа Франциск.\r\nПреди Негово Светейшество различните вероизповедания отправиха своите молитви за мир на пл. „Независимост”.\r\nМолитвата от името на православните в България бе изпълнена от детски хор. Молитвата е известната у нас Вазова молитва „Дядо Господи, прости ме” – по текст на Иван Вазов:   Дядо Господи, прости ме,\r\nмоля ти се от душа,\r\nс ум и разум надари ме,\r\nда не мога да греша.\r\nЗапази ми Ти сърцето\r\nот зли мисли и неща;\r\nвсичко виждаш от небето,\r\nзло на мен недей праща.\r\nДай на мама, дай на тате,   здраве, сила и живот;\r\nмир, любов на всички братя\r\nи добро на наш народ.\r\nAмин!\r\nГлавният арменски епископ Исахак Похосян отправи молитвата за мир на арменския народ. Последва еврейска песен, с която деца отправиха молитвата за мир на еврейския народ. След това и евангелските църкви в България с песен отправиха своя поздрав за мир. Казана беше и мюсюлманска молитва за мир.", "date": "2019.05.06", "title": "Молитва за мир на площад \"Независимост\" в София (НА ЖИВО)"}
{"url": "https://www.actualno.com/europe/novoto-kralsko-bebe-se-ochakva-do-chasove-news_746223.html", "text": "  Херцогът и херцогинята на Съсекс принц Хари и се подготвят за появата на своето първо дете. От Бъкингамския дворец съобщиха, че Маркъл е постъпила в родилното отделение тази сутрин заедно със съпруга си принц Хари.     \"Херцогинята постъпи в родилното отделение в ранните часове на тази сутрин\", пише в съобщението от двореца. \"Скоро ще бъде направено официално изявление\", пише още в съобщението, цитирано от БГНЕС.   Новороденото ще бъде седмо по реда за короната, но няма веднага да стане принц или принцеса. Най-вероятно, ако е момче, това ще носи титлата граф на Дъмбартън, а ако е момиче, ще получи титлата „лейди“. Титлата херцог на Съсекс ще наследи само първото мъжко дете на принц Хари, което означава, че титлата ще изчезне, ако Меган и Хари нямат синове.\r\nДетето ще расте в резиденцията „Фрогмор“, където от векове не е израснало нито едно кралско дете.  ", "date": "2019.05.06", "title": "Новото кралско бебе се очаква до часове"}
{"url": "https://www.actualno.com/society/istorija-na-molitvite-za-mir-news_746252.html", "text": "          На 27 октомври 1986 година папа Йоан Павел II събра световните религии. 120 религиозни лидери от 32 християнски и 11 нехристиянски религиозни организации прекараха ден на пост и молитва. Всеки на своя Бог или Богове. Нарекоха го Световен ден на молитва за мир, припомня БНТ.   Мястото не беше избрано случайно - Асизи в Италия. Там е роден Свети Франциск - светецът на бедните. Покровител на Италия, екологията, природата, животните. Говорил с птиците, а те го слушали. Казват, че преживял мъките Христови и получил Христовите рани. Основал Францисканския орден.\r\nПрез 1219 година Свети Франциск отишъл при султана на Египет - да го покръсти и да спре една от кръстоносните битки. Не успял, но двамата поговорили. Това вдъхновява молитвата за мир - диалогa между религиите и световната хармония. Но събитието породи и спорове, навремето обвиниха полският папа в компромис с истинската вяра. Въпреки това, Йоан Павел II повтори молитвата - през 1993-а, заради войната в Босна и Херцеговина и през 2002 година. Следващият папа, Бенедикт XVI, стори същото през 2011 година.  Колкото до сегашния папа, той беше първият, който избра името на свети Франциск, и очевидно не бяга от действия, които пораждат спорове.   ", "date": "2019.05.06", "title": "История на молитвите за мир"}
{"url": "https://www.actualno.com/ruse/rusenci-pochetoha-denja-na-sveti-georgi-i-praznika-na-rodnija-si-grad-news_746267.html", "text": "  На 6 май, Гергьовден жителите на Русе отпразнуваха и празника на крайдунавския град.     Светлият ден започна със Света литургия в храма „Свети Георги“, отслужена от Митрополит Наум и свещеници. По-късно пред Доходното здание се състоя Празничен концерт на русенски деца, с участието на изпълнители и състави при Общински детски център за култура и изкуство – Русе. На няколко места в центъра на града възпитаници на НУИ „Проф. Веселин Стоянов“ Русе изпълниха емблематични произведения от класическата музика.\r\nПред Паметника на загиналите в Сръбско-българската война се проведе тържествена церемония по поднасяне на венци и цветя и благодарствен молебен, отслужен от свещеници от Русенската митрополия. Строена бе почетната рота на Русенския гарнизон, а Общинският духов оркестър свири празнични маршове.  \"Безброй са победите, безчет са примерите на героизъм, записани в съкровищницата на бойната ни слава - символ на несломимите ни воля и дух. На нас се пада отговорната задача да съхраняваме и предаваме подвига на идните поколения. Нека отдадем почит и на двамата русенски кандидат-офицери - Антон Петров и Валентин Донев, геройски загинали при изпълнение на съюзнически мисии в Ирак“, каза в словото си областният управител на Русе Галин Григоров.\r\n\"Ние имаме отличният пример на един удивителен водач, на един светец, който ни води в битки. Защото с добри водачи можем да постигнем много, но не можем да променим града си, ако не даваме всичко от себе си. Когато всеки един от нас - специалист в съответната област, покаже това, което може по най-добрия начин, ще спечелим всички заедно. Само когато ние сами се харесваме и даваме най-доброто от себе си, тогава ще получим и истинското признание на хората около нас“, каза в пламенното си слово директорът на РИМ – Русе проф. Николай Ненов. Митрополит Наум и свещеници отслужиха заупокойна молитва за загиналите за отечеството и благодарствен молебен.\r\nНа празничния коктейл, организиран от Община Русе, присъстваха посланиците на знанието, деятели на образованието, общински съветници, медии, културни институти и почетните граждани на Русе през годините.    „Всички сме свидетели на това как през годините Русе променя своя облик и върви все по-устремено по пътя на европейското си развитие. Гордеем се с уверените крачки, които правим по пътя напред. Днес, на 6 май, Русе чества деня на своя светец-покровител Свети Георги Победоносец. Той символизира храбростта и вярата и точно тези добродетели, които са ни съхранили и водили. Днес съм щастлив, че по този хубав повод виждам всеотдайни, будни и устремени хора, които символизират свободния дух на нашия град и за мен е чест да ви приветствам. Пожелавам Ви здраве, много успехи и мотивация за покоряване на нови върхове. Бъдете устремени и самоуверени, защото заедно градим по-доброто бъдеще на нашия град“, посочи в словото си кметът Стоилов. За празничното настроение допринесоха талантливите Марина Петрова и Михаил Петров от вокална студия „Слънчеви ноти“ с ръководител Наталия Константинова, Магдалена Тодорова от вокално студио „Икономов“ с ръководител Вили Икономов, както и възпитаниците на музикалния педагог Доротея Бальовска и вокална група „Приста“ към Общински младежки дом Русе. Всеки от присъстващите (в т.ч. и кореспондентът на ) имаше възможност да формулира кратко послание върху Таблица на познанието, която изобразяваше по интересен начин всички химични елементи, всеки от които бе свързан с определено понятие и символика. С резолюция на ООН 2019 г. е обявена за година на Менделеевата таблица, във връзка със 150 години от нейното създаване. През годините деятели от различни сфери на науката са разглеждали периодичната система в различни аспекти и са откривали не само връзката между химичните елементи, а и неоспоримото им място в общата хармония на Земята.\r\nПразникът завърши с концерт-спектакъла „Children in time“ - с участието на Русенска филхармония, Николо Коцев и група „Кикимора“ в Доходното здание.", "date": "2019.05.06", "title": "Русенци почетоха Деня на Свети Георги и празника на родния си град"}
{"url": "https://www.actualno.com/europe/berluskoni-izleze-ot-bolnicata-shte-uchastva-v-evroizborite-news_746239.html", "text": "  Бившият италиански премиер и медиен магнат Силвио Берлускони бе изписан от болницата днес, след като претърпя операция заради запушване на червата, предаде БГНЕС.     \"Аз съм добре, беше ме страх\", заяви милиардерът пред журналисти докато напускаше болницата в Милано.   \"Много неща се случиха наскоро, които ме накараха да мисля, че съм достигнал до края, но вместо това се възстановявам учудващо добре\", каза той.\r\nБившият италиански премиер беше приет миналия вторник с остра болка, която го накара да пропусне срещата с избирателите на своята партия Форца малко преди изборите за Европейски парламент.  \"Обещах на тези, който се грижеха за мен - ще участвам в кампанията за евроизборите\", каза той, но предупреди, че ще ограничи телевизионното си присъствие, радио и вестникарските интервюта, за да може да присъства на повече срещи с избирателите.", "date": "2019.05.06", "title": "Берлускони излезе от болницата, ще участва в евроизборите"}
{"url": "https://www.actualno.com/society/novinite-naj-vajnoto-za-denja-6-maj-news_746244.html", "text": "   По традиция Ви представяме най-важното от деня в специалния обзор на .       \"Безмълвието днес може да струва скъпо утре. След десетилетия на пренебрежение, българската армия трябва да заеме своето достойно място в системата на българската държавност и това ще стане. Армията ни е призвана да бъде стожер на стабилност и държавност\". Това заяви президентът Румен Радев по време на словото си за .\r\nВ съвременния контекст на състоянието на българската армия, военният министър сподели очакванията си за сделката за F-16.   \"Всички искаме християнските църкви да се обединят. Това обаче може да стане само от църковни хора, когато епископите се съберат и обсъдят как да стане това. Политиците не искат това, те целят точно обратното. Създадено е, например, т.нар. икуменическо движение, което цели обединение на всички религии. Но нали знаете, има и религия на Сатаната. Как да се обединим всички? Не е възможно да се обедини светлината и тъмнината\", каза митрополит Николай.\r\nДокато Николай казваше тези думи, папата отиде в бежанския лагер във \"Враждебна\" и , даде първо причастие лично на , наблегна на това, че и изнесе на площад \"Независимост\".     \"В интерес на истината, гледам че сега искат, папата понеже казал за мигранти, за едикакво си ... папата, въобще духовните лица, всяко живо същество, всяка Божа твар, те спират и я пазят. Защо искат да опорочат едно такова силно политическо посещение и за народа, и за хората, и за католиците – едва ли не дошъл да ни докара мигрантите? Просто на всяко хубаво нещо да турят по една лъжица катран\". Това заяви премиерът Бойко Борисов в коментар за визитата на папа Франциск I в България. Става въпрос за множество жертви - цели 41 души са загубили живота си при инцидента. За щастие сред тях .    При 100% преброени бюлетини кандидатът на управляващата коалиция Стево Пендаровски получава 51,66% или 436 212 гласа. Представителят на опозиционната ВМРО-ДПМНЕ Гордана Силяновска-Давкова получава 44,73% или 377 713 гласа. Върховният съд на Испания казва, че участието в избори е \"фундаментално право\", признато от конституцията и че бягство от страната не може да бъде причина за недопускане до избори. \"След като похарчи повече от 35 000 000 долара за период от две години, интервюирайки 500 души, използвайки 18 \"мразещи-Тръмп-гневни-демократи\" и 49 агенти на ФБР и всичко това кулминира в повече от 400 страници доклад, показващ, че \"няма намеса\", защо демократите в Конгреса сега се нуждаят от Робърт Мълър да свидетелства?\", написа Доналд Тръмп в Twitter. Българският писател Алек Попов е тазгодишният носител на наградата за авторски принос в развитието на литературата на Балканите - \"Прозарт\". \"Меган и аз станахме родители на момче тази сутрин - много здраво момче. И майката, и бебето се чувстват невероятно добре. Това е най-удивителното преживяване, което мога да си представя. Немислимо е как всяка жена прави това. И двамата с Меган сме много развълнувани и благодарни на всички за прекрасната подкрепа. Наистина е невероятно, затова искахме да го споделим с вас\", каза гордият принц Хари пред репортери. Най-добрият български тенисист Григор Димитров отпадна от квалификанта Тейлър Фриц още в първия кръг на турнира от сериите \"Мастърс\" в Мадрид. Първата ни ракета загуби след два тайбрека с 6:7(8), 6:7 (4). Така, мач между Григор и Новак Джокович няма да има, а американецът ще се изправи срещу световния номер едно в следващия кръг.", "date": "2019.05.06", "title": "Новините: Най-важното за деня, 6 май"}
{"url": "https://www.actualno.com/society/papa-francisk-neka-miryt-se-razprostrani-po-cjalata-zemja-news_746268.html", "text": "            „Господи, направи от мен инструмент на твоя мир. Нека да нося истината там, където има пречка, там където има отчаяние да има радост. Светлина да има там, където царува тъмнина. Учителю, направи не толкова да търся утеха, колкото аз да утешавам. Не толкова да търся любов, колкото да обичам, защото давайки - получавам. Умирайки, се раждаме за вечен живот. Амин!“ Така започна молитвата за мир на папа Франциск. Това каза Папа Франциск в молитвата си за мир в заключителния етап от посещението си в България. Светият отец отправи своето послание за мир към целия свят заедно с представители на различните вероизповедания в България.   От столичния площад той призова за активен и укрепен мир срещу всички форми на егоизъм и безразличие, които „ни карат да поставяме дребните интереси на някои над неприкосновеното достойнство на човека“.\r\nМирът изисква и моли да направим от диалога - път, от общото сътрудничество - наше поведение, от взаимното опознаване - метод и критерий, за да се срещнем в това, което ни обединява, да се уважаваме в това, което ни разделя и да се насърчим да гледаме на бъдещето като пространство на възможности и достойнство, особено за бъдещите поколения, каза папа Франциск.  В този момент гласовете ни се сливат и в унисон изразяват пламенното желание за мир: нека мирът се разпространи по цялата земя! В нашите семейства, във всеки от нас и особено по тези места, където толкова много гласове са били заглушени от войната, задушени от безразличие и игнорирани от смазващото съучастие на заинтересуваните групи, заяви още папа Франциск.\r\nСветият отец призова всички да съдействат за осъществяването на този стремеж: представителите на религиите, на политиката, на културата. След посланието той се сбогува с представителите на различните вероизповедания у нас с прегръдка. Утре рано сутринта папа Франциск ще бъде изпратен от премиера Бойко Борисов. Светият отец продължава посещението си в Северна Република Македония.        ", "date": "2019.05.06", "title": "Папа Франциск: Нека мирът се разпространи по цялата земя!"}
{"url": "https://www.actualno.com/balkani/vtori-ministyr-na-kulturata-izliza-ot-pravitelstvoto-na-zaev-news_746195.html", "text": "  Министърът на културата Асаф Адеми подаде оставка днес. Адеми обяви решението си на пресконференция в централата на партия \"Алтернатива\" в Скопие, съобщи МИА, цитирана от БГНЕС.     Оставката, както каза той, се подава по здравословни причини и след консултация с лидера на партията Африм Гаши.   \"Ние взехме решението заедно с лидера на \"Алтернатива\" Африм Гаши и други колеги от централното председателство. На последното заседание на централното председателство, проведено на 22 април 2019 г., помолих лидера и централното председателство да ми позволят да се оттегля от поста министър на културата. След моите обяснения и извинения, свързани със здравословни причини, централното председателство прие моето искане, но за да не се повлияе на изборния процес на президентските избори, решихме да я оповестим след края на процеса\", заяви Адеми. Той добави, че остава в партията си \"Алтернатива\", за да изпълнява задачите, които го очакват в бъдеще.\r\nАдеми съобщи, че е подал оставката си на председателя на правителството Зоран Заев и му е благодарил за коректното сътрудничество, като до назначаването на новия министър ще продължи да изпълнява задълженията си.  Запитан дали оставката има нещо общо с \"прочистването\", обявено от премиера Заев, Адеми отговори, че напълно подкрепя обявените чистки и че е информирал министър-председателя за оттеглянето си от поста преди два-три месеца.\r\nАсаф Адеми е вторият министър на културата в сегашното правителство, който се оттегля от длъжност. Преди него Министерството на културата беше ръководено от Роберт Алагьозовски.   ", "date": "2019.05.06", "title": "Втори министър на културата излиза от правителството на Заев"}
{"url": "https://www.actualno.com/celebrate/chudesata-na-sveti-georgi-news_746068.html", "text": "  Свети великомъченик Георги е един от най-тачените светци, а свързаните с него изцеления и чудеса са безкрайни. Всички знаят, че той най-често е изобразяван на кон с копие, пронизващо змей, и това съвсем не е случайно.     Недалеч от мястото, където бил погребан Свети Георги, близо до град Бейрут, при планината Ливан, излизал от близкото езеро страшен змей, който опустошавал цялата околност със смъртоносното си дихание. Хората не знаели как да се спасят от тази беда и понеже били езичници, поискали съвет от идолските жреци. Те им казали, че всяко семейство по ред трябва да дава по едно от децата си да бъде изядено от страшното чудовище. Като нямали друг изход, жителите приели този съвет и всеки ден довеждали нова жертва на брега на езерото. Дошъл и редът на едничката дъщеря на тамошния цар. Девойката стояла на брега и тревожно очаквала смъртта си. Ненадейно се появил светъл юноша на бял кон с копие в ръка. Това бил великомъченик Георги.   — Защо плачеш?\r\n— Добри момко, отдалечи се по-скоро, за да не загинеш заедно с мене. После му разказала всичко.  — Не се страхувай, момиче — казал й той. — Чрез името на истинния Бог аз ще те избавя от чудовището.\r\n— Не, добри войниче, не погубвай себе си. Аз съм вече обречена. Не можеш да ме спасиш, а и ти ще загинеш. Бягай!\r\nОт езерото се задало страшното чудовище. Храбрият Христов воин, като се прекръстил и повикал на помощ Светата Троица, се спуснал към чудовището и го поразил с копието си. След това казал на девойката да свали пояса си, да върже змея и да го повлече към града. Тя така и направила. След това всички жители на града и околността приели християнската вяра. Заради тази победа над чудовището и за показаното мъжество през време на мъченията свети Георги се нарича Победоносец и се счита покровител на войниците.       Интересно е да се спомене, че ромското население също празнува Гергьовден. В техните предания се разказва за един цар, който решил да изтреби ромите, като пуснал сред тях изгладнелия си триглав змей. Помолили се те на Господ да спре змея. Господ се смилил над тях и им изпратил Свети Георги да убие страшната напаст. Ето защо и до ден днешен и най-бедният ром спестява пари да купи агънце и семейството му да го принесе жертва в чест на Свети Георги – Спасителят. Всички се обличат с нови дрехи. Целият род се събира на едно място и се празнува заедно. Музиката, танците и веселието са елементите, които най-много отличават ромите. По-младите ходят при по-възрастните. Празникът продължава три дни и три нощи.\r\nЕдна друга история за чудо също от земите на Пафлагония разкрива как една молитва към светеца, провокирана от детско желание, води след себе си изненадващо големи последствия по Божия промисъл. В един град в малоазийската област имало църква, посветена на св. Георги, която обаче била изоставена и порутена, а местните жители били твърде бедни, за да могат да я въздигнат от руините и да възвърнат предишната й слава. Около мястото на изоставената църква се събирали много деца, които прекарвали времето си в безгрижни игри. Измежду децата имало едно момче, което било доста срамежливо, другите все го надвивали в игрите и го подигравали за това, а това много го огорчавало. Един ден с насълзени очи, в порутения храм, то се обърнало към Свети Георги с по детски наивна молитва: „Моля те, Свeти Георги, помогни ми и аз да победя поне веднъж в някоя игра и ще ти донеса в църквата чудна питка, каквато само мама може да направи“. И ето че детето започнало да печели една след друга детските игри. Сияещо от радост, то бързо изтичало при майка си и я помолило да направи вкусна питка в дар на Свети Георги, за да спази обещанието, което дало в молитвата си. Впечатлена и трогната от молбите на детето, но и с голяма почит към светеца, майката приготвила вкусна питка, а синът й изтичал до храма, за да я остави пред олтара още топла. Минавайки оттам, няколко търговци влезли в църквата да се поклонят и изкушени от ухаещата питка, си казали, че така или иначе на Свети Георги не са му нужни земни блага, затова ще изядат питката и ще оставят на нейно място тамян в чест на светеца.\r\nНа тръгване обаче, достигайки до която и да било от вратите на храма, пред тях тя се превръщала в стена. Мъжете се уплашили, започнали да се молят на Бога и, освен тамяна, сложили по една сребърна пара при олтара. Въпреки това обаче пътят им навън все още не се освобождавал. Тогава поставили и по една златна пара, но резултатът бил същият. Накрая всеки от тях оставил в храма по една пълна кесия с жълтици. Едва тогава успели да излязат от старата църква и да продължат по пътя си. С оставените от търговците пари, местните жители възстановили изоставения храм, а когато разбрали за станалото чудо, на помощ им се притекли и вярващи от цялата околност. Църквата възвърнала предишния си блясък, а мястото се прочуло с още чудеса, за да се покаже силата и славата на Свети Георги с Божията помощ и за да напомня вечно, че чистотата на детската душа е основа за святост и ключ към Царството небесно.\r\nДруго интересно предание, намерило място в иконите, на които е изобразяван, е свързано с България. На стенописи, а често и на гръцки и български икони е представен момък, седнал зад седлото на Свети Георги с кърпа на едната ръка и кана в другата. Сюжетът е свързан с реално историческо събитие - разгрома на византийската армия при Анхиало и Катасирти през 917-918 година. Един момък от Пафлагония бил пленен от българите и заставен да слугува на български велможа в Преслав. Един ден, когато носи съда с топла вода на втория етаж на къщата, младежът е грабнат от Свети Георги на коня си и отнесен мигом у дома си в Пафлагония. Там родителите му отслужвали панихида, тъй като го мислели за загинал.\r\nСледите от чудесата на светията намираме и в житието на един от най-големите родни феномени и чудотворци, бродили по нашите земи – преподобна Стойна. Тя е живяла в началото на 19-и век и водила аскетски живот в уединение, пост и молитва. Освен с ревностната си вяра Стойна се славела с необясними изцеления и свръхточни пророчества. Дори можела да левитира, за което свидетелства едно момче, зърнало чудото, докато монахинята се молела, мислейки, че е сама. На въпроса как върши всичко това Стойна скромно отговаряла, че й помага конникът с копието, комуто била призвана да служи на млади години. Според житието й още на седем годинки се разболяла тежко от едра шарка и ослепяла. Когато станала на 16 лета, й се явил Свети Георги, който й казал: „Копни в двора, където ще намериш икона и кандило.“ Сънят й наистина се сбъднал. Впоследствие преподобна Стойна заживяла в село Златолист, като донесла със себе си именно икона на Свети Георги. Мнозина свещеници свидетелстват, че дори и днес в храм „Свети Георги“ в селото край Сандански, където преподобна Стойна прекарала живота си, се случват множество чудеса.      Всяко изображение на Свети Георги е чудотворно, казват духовниците. И все пак има икони, около които чудеса сякаш стават ежедневно. Дали са рисувани от богопомазани зографи, или мирияните край тях се молят по-усърдно, за нас земните остава загадка. В навечерието на един от най-големите християнски празници, Мистериите на Стандарт разкриват най-изумителните чудеса станали в името на светията, както в миналото, така и в наши дни.\r\nЕдин от най-древните храмове в християнския свят, посветени на мъченика, е ротондата \"Св. Георги\" в София. Мощи на светеца в България се пазят в едноименните храмове в Хаджидимово и в Русе, както и в Руенския манастир „Св. Иван Рилски” в село Скрино. Монасите там въпреки многото изцеления в това число и на онкобoлни, избягват да афишират чудесата.", "date": "2019.05.06", "title": "Чудесата на Свети Георги"}
{"url": "https://www.actualno.com/curious/tova-e-naj-podlata-zodija-news_745120.html", "text": "  Раците са много всеотдайни и любвеобвилни до момента, в който не бъдат предизвикани. Те се стремят да не обидят никого, винаги мислят за другите и когато някой ги обиди по някакъв начин те го приемат много лично.     Често са затворени в себе си и могат да се отпуснат пред не много хора. Дават всичко за приятелите си и често слагат на преден план техните проблеми. Това е и причината и те да очакват същото. Когато не го получат стават раздразнителни и много опасни.     1. Най-добри приятели и най-жестоки врагове – Раците могат да бъдат най-верните приятели, но провокирани излизат от черупката си и стават учудващо жестоки и отмъстителни.    2. Винаги намират време за приятелите и семейството си. Никога не ги пренебрегват, защото за тях те са най-важното и ценно нещо.  3. Дават всичко за половинката си, трудно се отпускат пред някого, но направят ли го обичат много силно, дори понякога задушаващо. Те са много емоционални и чувствителни и понякога дори години не им стигат да преглътнат раздяла и да продължат напред.  4. Раците се нуждаят от много внимание, но за разлика от Лъва те не го търсят от случайни хора, а само от най-близките си хора.         5. Често за измъчвани от носталгия. Връщат се мислено в миналото и дълго време не могат да се откъснат от него, особено ако им е било скъпо.  6. Обичат срещите със стари познати. Често си уреждат такива срещи, защото обичат да си спомнят минали моменти с близки хора.  7. Настроенията им винаги са една от двете крайности - или са на седмото небе от щастие, или са тотално съкрушени от мъката си. Когато са в лошо настроение или тъгуват за нещо, общуването с тях става много трудно, доста често дори невъзможно. Приятелите им трябва да се научат да не приемат това лично.  8. Умеят да решават проблеми и да избират най-правилното решение. Доста често пренебрегват себе си, заради приятелите и семейството си. Решават да изберат техните проблеми преди своите.  9. Ако имаш приятел представител на тази зодия, никога няма да се чувстваш сам. Те винаги са до теб и се стремят да го показват постоянно. Когато става въпрос за приятели и семейство стават безстрашни и са готови на всичко, за да защитят близките си.       10. Раците имат много добра интуиция, нужен им е няколко минутен разговор, за да разчетат напълно характера на човека срещу тях.  11. От стремеж към съвършенство представителите на тази зодия често се разпиляват в ненужни стъпки, вместо да спрат, да се огледат и да подходят разумно. При тях обаче чувствата винаги са преди разума. Раците са една от най-интересните и неразбрани зодии, но ако се сдобиете с такъв човек в обкръжението си не го изпускайте за нищо на света, защото ако сте коректни с тях, те ще бъдат до вас завинаги.", "date": "2019.05.06", "title": "Това е най-подлата зодия   "}
{"url": "https://www.actualno.com/tennis/grigor-dimitrov-zagubi-ot-kvalifikant-na-starta-v-madrid-sled-dva-tajbreka-news_746213.html", "text": "  Най-добрият български тенисист ц още в първия кръг на турнира  от  сериите \"Мастърс\" в Мадрид. Първата ни ракета загуби след два тайбрека с  6:7(8), 6:7 (4) . Така, мач между Григор и Новак Джокович няма да има, а американецът ще се изправи срещу световния номер едно в следващия кръг.     Фриц започна по-добре мача и имаше възможност за пробив още в първия гейм. Българинът отрази тази опасност и дори успя да пробие първи за 4:2 гейма. Съперникът му успя да изравни и така се стигна до тайбрек. В него хасковлията дръпна с 3:0, с два минипробива, но допусна да бъде изравнен и в крайна сметка Фриц се оказа по-настоятелен и затвори частта с 10-8 точки.   Вторият сет започна ужасно за Димитров, който изоставаше с 3:0 и 4:1 гейма, преди да успее да спечели на свой ред три последователни гейма, за да изравни за 4:4. Началният удар на Фриц му позволи да се задържи в сета и така се стигна до нов тайбрек, който американецът затвори със 7:4 точки.    27-годишният Димитров е 46-и в световната ранглиста в момента, докато    неговият американски съперник е с 11 места по-назад. Двамата не са се    срещали досега в официален мач.   При успех над Фриц, Григор Димитров ще се изправи срещу световния  номер 1 Новак Джокович във втория кръг в Мадрид. Мачът на Григор е трети  в програмата на корт \"Аранча Санчес\", където двубоите стартира в 13  часа. Първо играят Кики Бертенс и Елена Остапенко, а след това е мачът  Хауме Мунар - Карен Хачанов.     ", "date": "2019.05.06", "title": "Григор Димитров загуби от квалификант на старта в Мадрид след два тайбрека"}
{"url": "https://www.actualno.com/crime/strelecyt-ot-ljaskovec-sydi-dyrjavata-za-milioni-news_746273.html", "text": "  57-годишният Петко Петков от Лясковец, който преди 5 години застрел баретата Емил Шарков и рани трима негови колеги, иска да стане милионер в затвора. Осъденият без право на замяна съди държавата и Европейския съюз за 1 милион лева обезщетение, съобщава в. \". Нещо повече - претендира и за компенсаторна и мораторна лихва от 964 860 лв.                                Освен това лишеният от свобода претендира и за компенсаторна и мораторна лихва от 964 860 лв. Петков е посочил присъденото обезщетение да му бъде преведено в затвора в Ловеч. За приходите си от 1.01.2014 до 26.03.2018 г. е приложил служебна бележка - 300 лв. всичко. За иска си не дължи държавна такса. На толкова е оценил 4 години тормоз от полиция и прокуратура преди фаталния 14 март 2014 г., когато пресрещна със стрелба полицаите.   57-годишният затворник твърди в иска си, че 4 г. - от 1 август 2010 до 14 март 2014 г., търпял незаконни проверки от полицията и прокуратурата в Горна Оряховица. Бил принуден да е под домашен арест под страх, че ако излезе, ще го въдворят в психиатрия. Тормозът започнал лятото на 2010 г., когато Петков бил призован от кварталния по жалба от съседите му. Полицаи започнали често да го притесняват в дома му и го разпитвали, твърдейки, че ги праща районната прокуратура в Горна Оряховица. Пред къщата стояли по 4-5 патрулки и ситуацията се повтаряла през два-три дни. Накрая се стигнало до щурма от 2014 г. \r\nЗа тези години Петков бил написал над 200 жалби до 43 институции. Според жалбата, вместо да му помогне, държавата му пратила баретите. Европейският съюз пък не му осигурил свобода, сигурност и правосъдие, твърди в молбата Петко. “Психически са травмите, които споменава - и на него, и на майка му Стефанка Савова. Обяснението, което той дава за действията на полиция и прокуратура, е, че са искали да му отнемат наследствения имот, като го вкарат в лудница и там с медикаменти да го унищожат”, обяснява адвокат Венцислав Фоти. Младият търновски юрист е назначен за негов особен представител.  Исковата молба на Петко Петров е депозирана от септември 2018 г. в окръжния съд във Велико Търново. Понеже е срещу няколко ответника - държавата в лицето на министъра на финансите, ЕС, прокуратурата и ВСС, е оставена без движение. “Допреди 20 дена съдът не е имал възможност да ѝ даде ход, тъй като всички адвокати, които са определени за особени представители, са депозирали молби, че не желаят. Указанията на съда бяха връчени чрез мен. Поисках удължаване на 7-дневния срок за отстраняване на нередностите, за да мога да осъществя кореспонденция с него. Той ми изпрати едно писмо, в което отговорът му е, че всички факти и обстоятелства са описани в исковата молба, тя е 14 страници”, допълни юристът. \r\nВ тях със завидна вещина са цитирани куп членове от различни закони, конституцията и дори Хартата на основните права на Европейския съюз и Международния пакт за политически и граждански права към ООН. Явно Петко е имал добри учители в затвора, защото говори за себе си в трето лице като “ищецът”, последователно излага фактите, които според него нарушават човешките му права, позовава се на съдебна практика на ВКС, пише още . Освен това са го “осветлили”, че ако получи обезщетение за морални вреди, е почти невъзможно парите да се отнемат за покриване на присъдената кръвнина от 380 000 лв. Осъденият не е платил нито стотинка от нея на семейството на мъртвия командос . Водят се дела за разваляне на сделката, с която фиктивен собственик на имотите му срещу 6000 лв. стана пожарникарят от Стара Загора Пламен Профиров - племенник на майка му Стефанка.   “Със сигурност тези акъли са от други, осъдени на доживотен затвор, само те комуникират. Те там всички пишат, претендират, но досега не е имало такъв колосален иск, и то не само срещу държавата, а и срещу ЕС”, коментират търновски юристи. Според тях шансовете Петко Стрелеца да се превърне в Петко Милионера клонят към нула. Той първо трябва да докаже, че някои от тези действия на полиция и прокуратура, извършени спрямо него, са незаконосъобразни. А в случая нито едно не е отменено по законовия ред. Няма и причинно-следствена връзка между извършваните му проверки и претендираните нематериални щети.    ", "date": "2019.05.06", "title": "Стрелецът от Лясковец съди държавата за милиони"}
{"url": "https://www.actualno.com/asia/erdogan-uspja-pak-shte-ima-izbori-v-istanbul-news_746278.html", "text": "  Върховният избирателен съвет на Турция (ВИС) се произнесе за повторно провеждане на местни избори в Истанбул, заяви представителят на управляващата Партия на справедливостта и развитието (ПСА), цитиран от Анадолската агенция.     Решението да се касират местните избори дойде след като управляващата партия разкри нови доказателства за нередности по време на вота, предаде БГНЕС.   На местните избори на 31 март кандидата на Националния алианс от опозиционната Републиканска народна партия със само 13 729 гласа разлика. След изборите последваха продължителни дискусии и възражения на партията на Ердоган относно законосъобразността на проведения вот. Малко след това извънредно възражение до ВИС относно вота.\r\nИзвънредното възражение на ПСА попада в четири категории: нередности в списъците, сериозни несъответствия между броя на регистрираните и броя на гласувалите. Освен това някои от председателите на комисиите, както и техните членове не са били държавни служители, както закона изисква.  Според управляващата партия има огромни несъответствия и в протоколите с мокри подписи и печати. Имало е и празни и непопълнени протоколи, както и нередовни регистрации на гласоподаватели. Всички тези аргументи обаче .  Повторното гласуване ще се проведе на 23 юни.", "date": "2019.05.06", "title": "Ердоган успя - пак ще има избори в Истанбул"}
{"url": "https://www.actualno.com/showbusiness/eto-koj-e-finansovijat-otlichnik-na-holivud-news_746214.html", "text": "  Кои холивудски звезди са най-добре платени? Отговорът на този въпрос дава сп. Variety, което публикува подробни данни за заплащането на най-известните актьори и актриси в Холивуд, пише БГНЕС.     Интересен факт е, че мъжете заемат от първото до петото място. Най-високата позиция е за Райън Рейнолдс. Той печели 27 милиона долара месечно за ролята си в Six Underground, чиято премиера е скоро.   Дуейн Джонсън-Скалата и Робърт Дауни-Джуниър са на второ място с 20 милиона долара. Пърият с ролята си в \"Бързи и яростни: Хобс и Шоу\", а вторият в \"Пътуване с доктор Долтил\".\r\nЕмили Блънт е номер шест и първа сред жените с 13 милиона долара. Тази сума идва от участието ѝ в \"Нито звук 2\", който излезе през 2020 година. Следват Кристен Стюарт и Марго Роби с по 10 милиона долара.  Според публикацията заплащането на Netflix е по-голямо от това, което предлагат известните холивудски студия. Сумите са различни, тъй като при вторите актьорите не получават допълнителни дивиденти след излизането на филмите.\r\nСтатистиката показва също, че някои знаменитости са склонни да играят за по-малко, ако ролите им допадат. Например Брад Пит и Леонардо Ди Каприо са взели само по 10 милиона долара за ролите си в \"Имало едно време в Холивуд\".", "date": "2019.05.06", "title": "Ето кой е финансовият отличник на Холивуд"}
{"url": "https://www.actualno.com/america/samoletna-katastrofa-v-meksiko-news_746270.html", "text": "  Частен самолет Bombardier Challenger 601 e изчезнал по време на полет над град Монклова в щата Коауилла, съобщава БГНЕС. Той се е разбил в планински регион над града.     По предварителни данни на борда му е имало 3 души екипаж и 11 пасажери. В крайна сметка самолетът е открит в района на град Монклова. Намерени са телата на 11 пътници и 3 членове на екипажа, съобщават местните власти.\r\nСамолетът е летял от американския град Лас Вегас до мексиканския Монтерей. Пътниците са се връщали от боксов мач в американския град.", "date": "2019.05.06", "title": "Самолетна катастрофа в Мексико "}
{"url": "https://www.actualno.com/europe/isljamisti-zaplashiha-evrovizija-2019-news_746130.html", "text": "  Движението \"Ислямски джихад\" заплаши, че ще попречи на провеждането на конкурса за песен на \" \", който започва след 10 дни в Израел, предаде БГНЕС.     Участниците започнаха да пристигат днес за състезанието, което ще се проведе от 14 до 18 май. Очаква се събитието да привлече хиляди туристи в Израел.   \"Ние ще попречим на врага да успее да проведе какъвто и да било фестивал, който има за цел да навреди на палестинския анклав\", се казва в изявление на \"Ислямския джихад\". То е публикувано в момента, когато израелски въздушни удари поразиха десетки цели в в отговор на 400-те ракети, изстреляни по територията на Израел.\r\nВ изявлението се казва, че \"съпротивата трябва да реагира на агресията на противника и да го изненада\".  Израелската армия обвини \"Ислямския джихад\" за подстрекаване към продължаващото насилие в Газа и Израел. Говорителката на обществения радиооператор \"Кан\" - местният медиен партньор на \"Евровизия\" - се опита да успокои загрижените, че избухването на насилие в Газа ще се отрази на музикалния фестивал от 14 до 18 май.\r\n\"Подготовката за делегациите на \"Евровизия\" продължава както е планирано. Те пристигнаха в Израел и всички са заети с подготовката за надпреварата\", каза Шарън Бен Дейвид. Тя заяви, че организаторите са в постоянен контакт с регионалното командване на израелските сили за отбрана, което не е давало специални заповеди поради ескалацията на насилието в южната част на страната - далеч от Тел Авив, където се провежда конкурсът.   ", "date": "2019.05.06", "title": "Ислямисти заплашиха \"Евровизия 2019\" "}
{"url": "https://www.actualno.com/politics/prezidentyt-prizova-armijata-da-byde-politicheski-nezavisima-video-news_746139.html", "text": "  \"Безмълвието днес може да струва скъпо утре. След десетилетия на пренебрежение, трябва да заеме своето достойно място в системата на българската държавност и това ще стане. Армията ни е призвана да бъде стожер на стабилност и държавност\". Това заяви президентът Румен Радев по време на словото си за Деня на храбростта, подчертавайки, че армията не трябва да бъде политически обвързана.     Припомняме, че съвсем наскоро премиерът за намеса на армията, в контекст на скандала \"Апартаментгейт\" и с цел да бъде посочено как по време на управлението на ГЕРБ има свобода на медиите и по принцип, а иначе можело да бъде по-страшно.   \" . Когато въоръжените ни сили са поставени най-сетне във фокуса на финансовата политика на държавата, сме изправени пред ново изпитание - да трансформираме парите за армията в съвременни отбранителни способности, ефективно и ефикасно. Тази цел изисква ясна визия, прозрачност и зачитане на военната експертиза. Защото сложността на съвременното военно дело и технологии изисква не само интензивен диалог между държавното и висшето военно ръководс \", каза още Румен Радев.\r\nС мощно \"ура\" строените представителни блокове посрещнаха знамената светини и бойните знамена на Българската армия, които по-рано бяха тържествено осветени пред храм-паметника \"Св. Александър Невски\".  С фанфари на площада посрещнаха и президентът и върховен главнокомандващ на въоръжените сили Румен Радев. Командващият парада е генерал-майор Иван Лалов.\r\nВъв въздушният компонент на парада участват вертолети и самолети, които са на въоръжение във вертолетната, транспортната, учебната и изтребителната военна авиация: вертолетите Ми-24 и Cougar и самолетите \"Спартан\", \"Пилатус\" и МиГ-29.\r\nНа площада преминаха 48 образци на видове бойна техника, на въоръжение в Сухопътните войски, служба „Военна полиция“ и зенитно-ракетните военни формирования на Военновъздушните сили: бронирани леки автомобили с повишена проходимост „Мерцедес” G 270FB-6, бронирани машини \"Хамър\", бойни бронирани колесни машини Commando select и Guardian, бронетранспортьори БТР-60 ПБ, 152 милиметрово оръдие гаубица Д-20, реактивна система за залпов огън БМ-21 „ГРАД”, 122 мм самоходна минохвъргачка Б1-10 „Тунджа”, 122 милиметрова самоходна гаубица 2С-1 \"Гвоздика“, бойни машини на пехотата БМП-23 и БМП-1, танк Т-72, тактически ракетен комплекс \"Точка\", зенитно-ракетен комплекс \"ОСА\", брониран автомобил SAND CAT, транспортно зареждащи машини на зенитни ракетни комплекси С-125 „Нева“ (SA-3) и С-200 „Вега“ (SA-5) и пускови установки от състава на зенитно-ракетен комплекс С-300 (SA-10).       Клубът за военно-исторически реконструкции „Братя по оръжие“ представи техника от периода на Втората световна война: четириместна командирска кола \"Кюбелваген Феномен Гранит-30\" (от 1936 г.), 12-местен триосен камион \"Щайер 640\" (от 1940 г.) и 4-местен джип „Кюбелваген Фолксваген тип 82-КДФ“ (от 1943 г.), както и мотоциклети „Цундап-КС 750“ (от 1942 г.), „BMW R75“ (от 1943 г.), „BMW R12“ (от 1940 г.) и „BMW R35“ (от 1940 г).\r\nЗа първи път в празничния ден жителите и гостите на столицата ще могат да разгледат образци военна техника на Сухопътните войски на статичен показ на ул. „Княз Александър I“, а който проявява интерес към службата в редиците на Българската армия ще може да получи информация на щанда на Централното военно окръжие - част от националната кампания „Бъди войник”.\r\nВ парада участваха Гвардейският представителен духов оркестър с духовите оркестри на видовете въоръжени сили; знаменен взвод на Националната гвардейска част със знамената-светини и 10 представителни блока с бойните знамена на: Военна академия „Георги Стойков Раковски”, Националната гвардейска част, Националния военен университет „Васил Левски”, 61-ва Стрямска механизирана бригада и 101-ви Алпийски полк – Смолян от състава на Сухопътните войски, на Военновъздушните сили, Военноморските сили, 68-ма бригада „Специални сили, Мобилната комуникационно-информационна система от състава на Съвместното командване на силите и Служба „Военна полиция“.\r\nПри изпълнението на националния химн по време на парада бяха изпълнени 20 артилерийски салюта.    ", "date": "2019.05.06", "title": "Президентът призова армията да бъде политически независима (ВИДЕО)"}
{"url": "https://www.actualno.com/books/avtoryt-na-misija-london-specheli-nagrada-za-literaturen-prinos-na-balkanite-news_746158.html", "text": "  Българският писател Алек Попов е тазгодишният носител на наградата за авторски принос в развитието на литературата на Балканите - \"Прозарт\". Авторът на хит романите \"Мисия Лондон\", \"Черната кутия\", \"Сестри Палавееви\" ще бъде гост на 7-ия Международен литературен фестивал \"Про-За Балкани\", а наградата ще бъде връчена на 21 май, съобщава МИА, цитирана от БГНЕС.     За македонската общественост Попов каза, че Балканският фестивал \"Про-За Балкани\" от няколко години събира отбрана общност от писатели и че е удоволствие да се срещнат талантливи колеги по перо от различни части на Балканите.   \"Някои от тях се познават, други за пръв път се срещат. Всеки е уникален в нещо, но носи и частица от карнавалния балкански дух, който ни помага да разберем нещата, трудни за разбиране от другите, а някои дори не се опитват и да ги разберат. Способността да се смееш за своя сметка и да работиш с материята на абсурда, която преминава през цялото ни съществуване, включително и в историята, е в основата на елементите на този дух. Изключително съм щастлив, че има такъв форум, където Балканите са не само екзотичен гост и където великият разговор за изкуството минава през оригиналния, динамичен и разнообразен свят на балканската проза. Знам, че ще бъда разбран тук и ще се почувствам като вкъщи\", каза Попов.\r\nВ изложението за наградата \"Прозарт\" връчващият екип заявява, че тази година се награждава един от най-вълнуващите разказвачи в съвременната литература на Балканите, с изразено чувство за хумор и ирония, в които изтънченият и народен дух се преплитат със забележителен усет за фабула.  Алек Попов, роден през 1966 година в София, е великолепен автор на къси разкази. Неговите истории от колекциите \"Мръсни сънища\" и \"Ниво за напреднали\" са включени в много национални и международни антологии с разкази. Попов е драматург и есеист. Той е известен на македонската публика и като съавтор на популярен телевизионен сериал. . По книгата българският режисьор Димитър Митовски прави филм през 2010 година, който се превръща в един от най-популярните филми в новата българска кинематография.   През 2012 година Алек Попов е избран за член-кореспондент на Българската академия на науките в областта на изкуството.    ", "date": "2019.05.06", "title": "Авторът на \"Мисия Лондон\" спечели награда за литературен принос на Балканите "}
{"url": "https://www.actualno.com/business/izvesten-finansov-optimizym-pri-dyrjavnite-kompanii-v-nachaloto-na-godinata-news_746147.html", "text": "  Финансовите резултати на държавните компании и предприятия в началото на годината като цяло вдъхват известен оптимизъм. Това показва преглед на постигнатото във финансово отношение на най-големите държавни компании за първите три месеца на 2019 година.      Впечатляващ ръст на печалбата отчита АЕЦ \"Козлодуй\" за първите три месеца на годината, пише в. \" \". Тя е 127 млн. лв., което е почти с 50% повече в сравнение с 87 млн. за същия период на миналата година, показва финансовият отчет на дружеството. Приходите на централата са 350 млн. лв., което е с 51 млн. повече на годишна база, въпреки че производството е нараснало само с 0,2 на сто. 79% от тока си атомната централа продава на свободния пазар и основно на платформата за дългосрочни договори. Ядрената централа разполага в наличност с 340 млн. лв.   Друго добре представило се енергийно предприятие в първите 3 месеца на тази година е \"Булгартрансгаз\". Дружеството има печалба за тримесечието от 37,45 млн. лв. при 22,9 млн. преди година. \"Булгаргаз\" е на плюс със 17,13 млн. лв. при 31,97 млн. загуба за 2018 г.  Електроенергийният системен оператор е с печалба от 9,79 млн. лв. при 8 млн. през 2018 година. Мини “Марица-изток” са на плюс с над 17 млн. лв. при 10 млн. през миналата година.\r\nЧерната овца безспорно е ТЕЦ \"Марица Изток 2\", след като за стабилизирането на централата. Заради поскъпващите квоти въглеродни емисии, дълговете на ТЕЦ-а са 1,38 млрд. лв., като 1 млрд. са към БЕХ. Централата отчита оперативна загуба за периода януари-март от 33,67 млн. лв., което е с 14 млн. лв. по-малко от миналата година, но за емисии е платила 81,34 млн. лв. при 45 млн. за същия период на 2018 година.\r\nНЕК също отчита отрицателен финансов резултат - загуба от 72,76 млн. лв. при плюс 72,8 млн. преди година. Компанията обаче очаква приходи от фонд “Сигурност на електроенергийната система” от 123 млн. лв. и още 27,7 млн. лв. невъзстановени разходи. Ако това се случи, тя ще е на плюс с 38 млн. лв.        \"Холдинг БДЖ група\" е с текуща печалба от 1,4 млн. лв. за 2018 г. спрямо предходната година, когато е бил на загуба от 16,5 млн. лв. . В края на 2018 година \"БДЖ - Пътнически превози\" отчита печалба от 1,8 млн. лв. спрямо загуби в размер на 8 млн. лв. за година по-рано. Сега, за януари-март 2019 година отново говорим за загуба, която нараства многократно - 8,8 млн. лв. спрямо 250 хил. лв. за същия период на 2018 година. \"БДЖ - Товарни превози\" е на загуба с 277 хил. лв. за 2018 г., но отчита подобрение спрямо година по-рано при загуба от 6,2 млн. За първото тримесечие на годината данните показват, че дружеството е на загуба с 1 млн. лв.\r\nНКЖИ е на загуба през 2018 г. с 81,6 млн. лв. Плановете на компанията за тази година са да понижи загубата до 59 млн. лв. и да увеличи приходите. Данните за първите 3 месеца на 2019 г. показват, че засега това се случва - загубата е намалена с 2,2 млн. до 21,3 млн. лв.\r\nРВД традиционно е на печалба, като тя се увеличава и през миналата година е 30,8 млн. лв. при приходи от 216,4 млн. лв. Положителният тренд се запазва и през тази година и за първите три месеца печалбата е 2,8 млн. лв. при 2,4 млн. година по-рано.\r\nНад плановите са приходите на летище София, които в края на 2018 г. възлизат на 109,4 млн. лв. Чистата печалба за 2018-а е 12,6 млн. лв. при 11,4 млн. лв. за година по-рано. През първото тримесечие на 2019-а печалбата е 3,7 млн. лв. и по-висока в сравнение с година назад.      Българската банка за развитие отчита почти двойно увеличение на печалбата си през 2018 г. - 39,5 млн. лв. За първото тримесечие на 2019 г. има печалба преди данъци от 9,4 млн. лв. спрямо 5,5 млн. лв. година по-рано.\r\n\"Кинтекс\" увеличава печалбата си до 21,6 млн. лв. през 2018 г. Но тази година не е от добрите засега, тъй като печалбата за първите три месеца са свива почти двойно до 4,7 млн. лв.\r\n\"Авионамс\" има печалба за 2018-а от 3,5 млн. лв. За първото тримесечие на тази година обаче пада - 313 хил. лв. спрямо 550 хил. лв. за същия период на 2018 година.\r\n\"ВМЗ Сопот\", отчита понижение на печалбата със 142,8 млн. лв. През 2018-а е била 7,2 млн. лв. спрямо 150 млн. лв. за година по-рано. Последните данни за януари-март тази година показват увеличение на печалбата до 4,5 млн. лв. спрямо 1,2 млн. лв. за година по-рано.\r\nДържавната консолидационна компания, която е собственик на дружествата, управлявани от Министерството на икономиката, отчита увеличение на печалбата от 19,3 млн. до 90,8 млн. лв. за година. През първите 3 месеца на 2019 г. печалбата достига 1,3 млн. лв. спрямо 1,1 млн. лв. за същия период на миналата година.", "date": "2019.05.06", "title": "Известен финансов оптимизъм при държавните компании в началото на годината"}
{"url": "https://www.actualno.com/balkani/v-gyrcija-sa-dovolni-ot-izbora-na-pendarovski-za-prezident-na-severna-makedonija-news_746156.html", "text": "  Гръцките медии поставиха сериозен акцент върху постигнатия ценз и победата на Стево Пендаровски, пишейки за президентските избори в Северна Македония, систематизира македонската информационна агенция МИА, цитирана от БГНЕС.     \"Стево Пендаровски е избран за нов президент на Северна Македония\"; \"Кандидатът на Заев е победител на президентските избори в Северна Македония\"; \"Победата на Пендаровски в Република Македония: Аз ще бъда президент на всички граждани\"; \"Скопие: Новият президент на Северна Македония Стево Пендаровски\"; \"Президентски избори в Северна Македония: Победа на Пендаровски\"; \"Стево Пендаровски: Тежестта на европейската и евроатлантическата перспектива на страната\"; \"Македония: Профилът и дневният ред на новия президент Стево Пендаровски\" са част от заглавията в електронните издания на гръцките медии, съобщи МИА.   Гърцката държавна агенция АНА-МПА пише: \"Силен поддръжник на , 56-годишният Пендаровски каза пред журналистите в претъпкания щаб на СДСМ в Скопие, че мнозинството от гражданите с техния вот са показали, че подкрепят договора\".\r\nГръцката държавна телевизия ЕРТ излъчи окончателните резултати от втория кръг, както и обръщенията късно снощи на Стево Пендаровски, Зоран Заев, основният опонент на Пендаровски Гордана Силяновска-Давкова и лидерът на ВМРО-ДПМНЕ Християн Мицковски.  Същевременно алтернативният гръцки външен министър Сиа Анагностопулу, чрез официалния си профил в Twitter каза за изборите следното: \"Северна Македония сложи край на националистическото минало с ВМРО. След Договора от Преспа президентските избори показват, че нашите съседи са решени да продължат напред, разрушавайки всички националистически пречки\".", "date": "2019.05.06", "title": "В Гърция са доволни от избора на Пендаровски за президент на Северна Македония"}
{"url": "https://www.actualno.com/europe/frenski-pojarnikari-sa-razsledvani-za-grupovo-iznasilvane-news_746071.html", "text": "  Правоприлагащите органи разпитват трима пожарникари от Париж за предполагаемото изнасилване на жена, предаде БГНЕС.     Пожарникарите, които не са били на работа по време на предполагаемото престъпление, са нападнали \"най-малко\" три жени в парижка метростанция в ранните сутрешни часове в събота (4 април) след пиянско парти. Една от жените – чужденка, ги е издала, оплаквайки се в полицията. Френската прокуратура потвърди факта, че такава жалба е била подадена без да предоставя допълнителна информация по случая.   Подобен инцидент беше широко дискутиран преди три месеца, след като двама полицейски служители от елитен парижки отряд влязоха в затвора за седем години заради изнасилването на канадска туристка, посетила френската столица през 2014 година.\r\nСпоред говорителя на пожарната служба в Париж, цитиран от Le Parisien, ако бъде организирано вътрешно разследване пожарникарите ще бъдат свалени от наряд, като добави, че такива действия \"не могат да бъдат толерирани\" и ако се докаже, че пожарникарите имат вина, \"ще проявим най-голямата твърдост спрямо тях.\"  ", "date": "2019.05.06", "title": "Френски пожарникари са разследвани за групово изнасилване"}
{"url": "https://www.actualno.com/business/leko-poevtinjavane-kato-cjalo-na-hranite-na-edro-news_746153.html", "text": "  Месец май започна с леко понижение на цените на храните на едро, показват данни на Държавната агенция по стоковите борси и тържищата, цитирани от в. \" \".     Съгласно информацията, има понижение от 1,77% (до 1,580 пункта) на Индекса на тържищните цени.   След Великденските празници, яйцата са поевтинели с 5% и се търгуват по 19 стотинки. Вносните и оранжерийните краставици са по-евтини съответно с 15 и 14,1%. Доматите, които са оранжерийни, са поевтинели с 11,1 на сто, а вносните с 5,1%. Пресните картофи са по-евтини с 4,9 на сто.\r\nЛеко поскъпване се отчита при морковите, които се търгуват за 1,26 лв./ кг, или с 5% по-скъпо. Цената на зелената салата също отчита увеличение - с 3,5% и на едро струва 59 стотинки. Поскъпване има и при лимоните и ябълките, съответно с 3,6 и 2,2 на сто.  При основните хранителни продукти няма чувствително поскъпване или поевтиняване през миналата седмица, показват още данните. Поскъпване има при лещата с 2%, при брашното с 1,1 на сто. Кофичка кисело мляко е поскъпнала за седмица с 2,4% и се търгува за 85 ст., а прясното - с 2,7 на сто, и струва 1,51 лв. Килограм замразено пиле е по-скъпо с 1,9% и се търгува за 2,87 лв./кг.\r\nПо-ниски са цените на зрелия фасул с 0,6 на сто, като на едро килограмът е 3,47 лв. Бананите също имат леко понижение с 1,4 на сто, или струват 2,15 лв./ кг.   Най-голяма разлика в цените в големите градове се отчита при кашкавал \"Витоша\" в Сливен, където се търгува за 8,52 лв. и в Смолян, където килограм струва 12,30 лв.    ", "date": "2019.05.06", "title": "Леко поевтиняване като цяло на храните на едро"}
{"url": "https://www.actualno.com/society/papa-francisk-zalaga-na-lubovta-za-nego-pesimistite-sa-tezi-koito-sipvat-ocet-na-tortata-news_746227.html", "text": "  Папа Франциск проведе среща с католическата общност в Раковски, предаде БГНЕС.     Папата благодари на всички за гостоприемството. След това произнесе слово, в което наблегна на гледната точка, че любовта е безкористна.\r\n\"Трябва да бъдем внимателни, ние сме изпаднали в култура на етикетите и прилагателните. Този човек е такъв, онзи човек е онакъв и т.н. А Бог не иска това. Това е личност, това е образ Божи, никакви прилагателни. Можем да кажем, че само Бог може да поставя прилагателни. Всяка личност трябва да носи само любов. Това се отнася и за тези, които говорят клюки и сплетни\", заяви папата.\r\nТой каза, че си представя песимиста като една торта. \"Песимистът сипва оцет върху тортата и съсипва всичко, песимистите съсипват всичко, докато любовта винаги отваря вратите и имаше право папа Йоан – никога не съм познавал някой песимист, който да е направил нещо добро. Господ е един нелечим оптимист\", каза в словото си папа Франциск. \"Винаги Господ се стреми да ни води напред\", подчерта още папата. \"Прекрасен е поздравът на Господа: Мир вам! Там където има буря, тъга, трудности, Господ казва: Мир вам. Господ създава мир\", добави Светият отец.  \"Не е проблем брачните двойки да се карат, стига да се сдобрят преди да свърши денят. Никога не свършвайте деня с война. Защото студената война на следващия ден е много опасна\", каза още папата.    След Раковски предстои кулминацията на посещението на папа Франциск - посланието му за мир, което той ще направи на площад \"Независимост\".    Мястото е избрано символично - в близост до църква, синагога и джамия, като израз на единство и толерантност. ", "date": "2019.05.06", "title": "Папа Франциск залага на любовта, за него песимистите са тези, които сипват оцет на тортата"}
{"url": "https://www.actualno.com/politics/borisov-za-papata-i-zastrojavaneto-nagovori-li-kup-falshivi-prikazki-video-news_746191.html", "text": "  \"В интерес на истината, гледам че сега искат, папата понеже казал за мигранти, за едикакво си ... папата, въобще духовните лица, всяко живо същество, всяка Божа твар, те спират и я пазят. Защо искат да опорочат едно такова силно политическо посещение и за народа, и за хората, и за католиците – едва ли не дошъл да ни докара мигрантите? Просто на всяко хубаво нещо да турят по една лъжица катран\". Това заяви премиерът Бойко Борисов в коментар за визитата на папа Франциск I в България.     Припомняме, че по-рано днес папата беше в бежанския лагер във \"Враждебна\", където децата го посрещнаха с песни.   Борисов не пропусна да каже как папата целунал \"иконата\" на патриарх Неофит и добави: \"От снощи досега всеки ден кисело млеко си спомня, най-много това му харесва, в менюто му е само това\". Всъщност, в менюто на папата за обяд днес, 6 май, имаше ризото с морски дарове, свинско печено с пюре и сос от трюфел, салата от розови домати, печени чушки, сирене и пресен босилек, както и крем супа от зеленчуци. Това каза , който отговаряше за обяда, пред Нова телевизия. А след казаното, премиерът поиска да си ценим постигнатото.\r\nБорисов говори от Пловдив, където посети протест в защита на пловдивския парк \"Кършияка\". Скандалът там тръгна, след като се оказа, че има и подготовка за застрояване. Сега премиерът обеща, че такова няма да има, след като още в началото на март стана ясно, че няма разрешително за строеж.  \"Аз като кмет в София заварих същите неща - бяха си взели градинките пред Японския хотел, Южния парк. В плана на Пловдив това място е озеленено и остава парк. Така че това съм го разпоредил. Всеки, който си мисли, че може да граби така на хората парковете, е сгрешил\", заяви Бойко Борисов.\r\nПрипомняме, че само преди две години т.е. през 2017 година тръгна петиция за в София, защото 340 дка от парка са частни имоти. Общата площ на Южния парк е 1800 дка парк. Борисов беше кмет на София до 2009 година.   Сега, на въпрос дали гарантира, че в \"Кършияка\" няма да се издигне небостъргач като \"Златен век\", отговорът беше: \"Иначе не идвам в Пловдив значи\". . Припомняме, че в Пловдив вече два мандата кмет е подкрепяният от ГЕРБ Иван Тотев.    В крайна сметка дойде и районният кмет (район \"Северен\") Ральо Ралев и Борисов го посрещна с думите: \" \". ", "date": "2019.05.06", "title": "Борисов за папата и застрояването - наговори ли куп фалшиви приказки? (ВИДЕО)"}
{"url": "https://www.actualno.com/vraza/gergiovden-vyv-vraca-i-mezdra-news_746177.html", "text": "  На 6 май в община Враца празнуват 2008 мъже с името Георги и 362 Гергани. Особено популярно във врачанския край е името Галина –него носят 429 жени. 354 са тези с името Галя. 11 са Георгиците,  родителите  от 52 семейства са нарекли детето си Гинка.     Църквата днес чества „ “ – един от най-почитаните светци от Източното православие.  Георги се превръща в образец на \"идеалния воин-християнин\" и светец-покровител на войната и войската.\r\nПразникът е известен още като Гергювден, Гергевден, Гюрговден, Джурджовдън и се чества в деня на християнския светец Георги, който в народните представи е покровител на овчарите и стадата. С него приключват пролетните празници в страната ни и започват летните.\r\nТрадицията повелява всяка къща да пече агне за .  На 6 май в България се отбелязва и и празник на Българската армия.\r\nДнес и град Мездра отбелязва 70 по ред рожден ден – С Указ на Народното събрание от 1949г. 6 май е обявен за Ден на Мездра, по името на небесния покровител и патрон на храма Св. Георги Победоносец. По традиция честването започна с празнична литургия в храм „ Св.Георги Победоносец“. По-късно на Централния площад в Мездра бе извършен ритуал по издигане на националния флаг, знамето на община Мездра и на Европейския съюз. Приветствие към жителите отправи кметът на града Генади Събков, а на 11 бизнесмени, които са допринесли за развитието на икономиката и инвестициите, бяха връчени почетни  плакети. Сред тях са Васил Христов, Иван Иванов, Демир Мутлу, Тони Йорданов, Василиос Красулис, Свтослав Серафимов.\r\nТържеството продължи с кратка поетична композиция „Мездра – мой роден град“ от  ученици на ОУ „Христо Ботев“ и фолклорна група Искрица при Пенсионерски клуб „Мездрея“. След нея бяха поднесени венци и цветя пред Паметника на загиналите във войните от мездренския край.    ", "date": "2019.05.06", "title": "Гергьовден във Враца и Мездра "}
{"url": "https://www.actualno.com/america/sergej-lavrov-dade-podkrepata-na-rusija-za-maduro-news_746166.html", "text": "  Венецуелският външен министър Хорхе Ареаза организира пресконференция в посолството на Венецуела в Москва, ден след срещата с руския си колега Сергей Лавров. В неделя, 5 май, двамата министри обсъдиха двустранните отношения между Москва и Каракас, предаде БГНЕС     Ареаза заяви, че \" срещу законното правителство\" се е провалил, докато Лавров от своя страна потвърди подкрепата на Москва за народа на Венецуела и за президента Николас Мадуро, като също така изрази надежда, че Вашингтон ще се въздържи за използването на сила за разрешаването на ситуацията в латиноамериканската страна.   Ареаза посети Москва, след като на 30 април венецуелската опозиция направи нов опит да свали правителството на Николас Мадуро. Най-малко 300 души бяха ранени в акции на насилие, след като лидерът на опозицията Хуан Гуайдо призова военните да подкрепят протестите. Войските обаче останаха верни на легитимния президент.\r\nСлед като превратът се провали, държавният секретар на САЩ Майк Помпео каза, че \"са възможни военни действия\" и че \"ако е необходимо, САЩ ще направят това\".  Ситуацията във Венецуела остава напрегната от януари, когато Хуан Гуайдо се обяви за временен президент. Вашингтон незабавно подкрепи Гуайдо и призова Мадуро да се оттегли.", "date": "2019.05.06", "title": "Сергей Лавров даде подкрепата на Русия за Мадуро"}
{"url": "https://www.actualno.com/plovdiv/papata-dade-pyrvo-prichastie-na-stotici-deca-v-rakovski-snimkivideo-news_746162.html", "text": "  \"Вие, скъпи деца, сте дошли тук от всяко кътче на тази Земя на розите, за да участвате в този чудесен празник, който, сигурен съм, няма да забравите никога - ваша първа среща с Исус в Тайнството и Причастие\". С тези думи се обърна към 250 деца в храма \"Пресвето сърце Исусово\", които приеха първото причастие - всяко едно лично от Светия отец, предаде в. \" \".       \"Първото причастие е преди всичко един празник. Той е възможен благодарение на нашите родители, баби, дядовци и на енориите ни, които ни помогнаха да растем във вярата\", отбеляза папа Франциск. Той добави, че първото причастие не е последното, че Исус чака винаги. \"Затова ви пожелавам днес да е началото на много причастие, за да бъде винаги, както днес, празнично сърцето ви, изпълнено с радост и най-вече с благодарност\", завърши папата.  \"Деца, нека ви попитам, защо приемаме първото причастие\", обърна се към малчуганите папа Франциск. \"Чувствате ли се едно семейство\", попита той. \"Дааа\", отвърнаха в мощен хор те. \"Нашето име е християнин\", продължи светият отец. И заръча: \"Искам да помните винаги. Аз говорих за личната карта на християнина. И казах, че нашият личен паспорт е този. Бог е нашият баща. Исус е нашият брат. Църквата - нашето семейство. А ние сме братя помежду си. Нашият закон е любовта. Сега ще ги повторим тези неща\".    \"Искайте днес от Исус за вашето семейство, родители, баби и дядовци, за вашите катехисти, за вашите свещеници и приятели - ще се молите ли са всички тези хора?\", попита папата. Хлапетата отвърнаха с мощно \"Даа\" и бурни аплодисменти.\r\nПреди да си влезе в църквата \"Пресвето сърце Исусово\", папата не пропусна да се ръкува с много хора и да ги благослови. Председателят на Пловдивския лекарски съюз д-р Георги Кръстев му подари икона на Богородица Йерусалимска.", "date": "2019.05.06", "title": "Папата даде първо причастие на стотици деца в Раковски (СНИМКИ+ВИДЕО)"}
{"url": "https://www.actualno.com/politics/denica-zlateva-evropa-moje-da-pomaga-no-pri-jasno-spazvane-na-pravilata-news_746160.html", "text": "  \"Европа може да бъде близо до нас и да помага, но при ясно спазване на правилата и изкореняване на порочните корупционни практики\". Това каза кандидатът за евродепутат от \"БСП за България\" и номер 7 в червената Деница Златева на среща с жители на град Сунгурларе.     Златева коментира, че важна ще бъде ролята на Европейската прокуратура, но по думите ѝ, тя сама не може да замести ефективните контролни механизми в България и ролята на разследващите органи, за да има наказани при злоупотреби с еврофондове.\r\nДеница Златева се срещна с жителите на Сунгурларе на едно символично място - къща за гости, построена с евросредства. \"За разлика от други къщи за гости, тази от самото начало приема туристи и гости и подкрепя местната икономика. За съжаление, вторият етап от проекта не е завършен с европейско финансиране, поради спряната мярка по ПРСР, но собствениците го реализират сами\", обясни тя. Кандидатът за евродепутат заяви, че заради корупцията по високите етажи страдат малките предприемачи, които искат да се развиват и в градове като Сунгурларе.\r\nЖителите на града отново поставиха въпроси за подкрепа на малките фермери и земеделските кооперации, за липсващата държавна политика и стратегия за развитие на земеделието.    ", "date": "2019.05.06", "title": "Деница Златева: Европа може да помага, но при ясно спазване на правилата*"}
{"url": "https://www.actualno.com/vidin/stotici-samodejci-ot-bylgarija-syrbija-i-rumynija-sybra-festivalyt-gergiovden-v-selo-antimovo-news_746180.html", "text": "  Международният фестивал в село Антимово събра самодейци от България, Румъния и Сърбия. Това е десетото поредно издания на проявата, която обединява любовта към народното творчество, към традициите и културното наследство на трите страни. Юбилейното издание се провежда в рамките на 3 дни – от 4 до 6 май.     Кметът на Община Видин Огнян Ценков приветства участниците, като подчерта: \"Различното този път е, че ще наблюдаваме състезание между отбори от България, Сърбия и Румъния, а в съпътстващата кулинарна изложба участват над 20 групи от различни организации и читалища от трите държави.   За да се осъществи тази идея, голям принос има г-жа Кармен Стаделхофер от град Улм, Германия, която е инициатор и съосновател на международната асоциация \"Дунавски мрежи за Европа\" (DANET). \"Искам да ѝ поднеса специалните си благодарности, с надеждата да продължим успешно нашето сътрудничество и в бъдеще\", каза видинският кмет и пожела отлично представяне. Германската гостенка изрази удовлетворението си, че присъства на такова събитие: \"Радвам се, че днес съм сред вас на това изключително интересно международно състезание, за да готвим заедно и споделим храната помежду си\".\r\nНачалото на фестивала бе дадено от домакините – танцов състав \"Шеулени\" към местното читалище. На фестивалната сцена се представиха  самодейци от общините Видин, Брегово, Ново село, Ружинци, Никопол; от с. Оштрел, Община Бор, Сърбия и от Община Калафат, Румъния. Днес на фестивала  бяха показани кулинарната изложба, състезание по приготвяне на хляб и агнешки специалитети между българи, румънци и сърби под наслов „Кухня без граници”. За кулинарния фестивал организаторите бяха поканили и популярния в цяла Българи Ангел Ангелов с \"Юнашкия тиган\".  Дъждовното време не попречи на участниците и гостите на феста да се наслаждават на изпълненията на самодейците и да опитат от щандовете с майсторски приготвени гозби, сред които вкусна баница и антимовско вино, пиха кафе, варено на пясък и се забавляваха от сърце.\r\nФестивалът се организира от кметството и читалище \"Развитие-1926\" в Антимово със съдействието на Община Видин и подкрепата на много дарители.   ", "date": "2019.05.06", "title": "Стотици самодейци от България, Сърбия и Румъния събра фестивалът \"Гергьовден\" в село Антимово"}
{"url": "https://www.actualno.com/europe/desetki-zaginali-pri-snoshtnata-samoletna-katastrofa-na-sheremetievo-video-news_746077.html", "text": "  Има загинали при на руски пътнически самолет на летище \"Шереметиево\" в Москва. Всъщност става въпрос за множество жертви - цели 41 души са загубили живота си при инцидента, предаде БГНЕС. Петима са ранени и се намират в болница.     Информацията за броя на загиналите потвърди Елена Марковска, старши помощник на началника на Московския  междурегионален отдел за разследване на транспорта на Руската Федерация.\r\nПрипомняме, че според първоначалната информация, при приземяването самолетът се е запалил и са били евакуирани 78 души, но се оказа, че това е общият брой на хората на борда на самолета, включително екипажа. 37 души са оцелели. Засега няма официално потвърждение защо се е стигнало до катастрофата, макар да се появиха информации за удар от мълния.   Повечето е загиналите са били хванати в капан в задната част на самолета - при опашката, където е избухнал пожарът, съобщава The Guardian. При опита за приземяване, машината няколко пъти се е ударила в пистата, което вероятно е предизвикало искри и възпламеняване на гориво. Самолетът е направил два кръга над Москва, преди аварийното приземяване, а още преди това е било съобщено за проблем. Всъщност аварийното кацане е станало при втори опит, като има данни, че много от системите на машината не са работели. От руския национален превозвач \"Аерофлот\" заявиха, че самолетът е бил принуден да се върне на летището \"по технически причини\", но няма никакви уточнения.\r\n\"Екипажът е направил всичко, за да спаси пътниците, които бяха евакуирани за 55 секунди\", заявиха още от авиокомпанията.     ", "date": "2019.05.06", "title": "Десетки загинали при снощната самолетна катастрофа на \"Шереметиево\" (ВИДЕО)"}
{"url": "https://www.actualno.com/society/prognoza-za-vremeto-6-maj-ponedelnik-news_746050.html", "text": "  Жълт код за интензивни валежи и гръмотевични бури е обявен в 11 области на страната за 6 май, сочи справка на сайта на Националния институт по метеорология и хидрология. Предупреждението важи са областите Перник, София град и област, Враца, Ловеч, Плевен, Габрово, Стара Загора, Велико Търново, Русе и Търговище. На места в тези области се очакват значителни валежи с количества до 25 – 320 л/кв.м.     През следващото денонощие облачността над страната ще бъде значителна. На много места ще има валежи, в Западна и Централна България интензивни и с гръмотевици. Очакват се и градушки. Вятърът ще се ориентира от запад-северозапад и с него да нахлува по-студен въздух, но в Източна България почти през целия ден той ще се задържи от юг и ще бъде умерен и силен. Минимални температури между 9° и 14°, максимални в повечето места между 17° и 22°, в София около 16°, има и прогнози, че в столицата ще е само 12 градуса. Атмосферното налягане ще бъде значително по-ниско от средното за месеца. В следобедните часове ще започне да се повишава. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ).\r\nНад Черноморието ще има разкъсвана облачност, намаляваща и до слънчево. Само на отделни места ще превали слаб дъжд. Ще духа умерен южен вятър. Максимални температури на въздуха 17-22°. Температурата на морската вода е 14-15°. Вълнението на морето ще бъде 2-3 бала. Над планините също облачността ще е значителна с валежи и гръмотевици. Ще духа умерен и силен югозападен вятър, който вечерта ще започне да се ориентира от запад. Максимална температура на 1200 метра около 11°, на 2000 метра - около 4°.\r\nПрез нощта срещу вторник северозападният вятър ще се усили. Валежите ще намалеят и в повечето райони ще спрат. Във вторник ще бъде доста ветровито и хладно, предимно облачно, все още на отделни места с превалявания. През нощта срещу сряда вятърът ще отслабне, в Югозападна България на места и ще стихне. От запад облачността ще се разкъса и намалее и сутринта в отделни затворени котловини в западната половина от страната, при ясно и тихо време, ще има слани. В сряда ще е без валежи, с променлива облачност. Дневните температури ще се повишат. В четвъртък вятърът ще се обърне от юг и температурите ще се повишат още. Облачността ще се увеличава и след обяд над Западна България ще превали дъжд.  ", "date": "2019.05.06", "title": "Прогноза за времето - 6 май (понеделник)"}
{"url": "https://www.actualno.com/europe/i-sasht-poiska-turcija-da-spre-sondajite-kraj-kipyr-news_746179.html", "text": "  САЩ призоваха Турция да преразгледа решението си за започване на край Кипър, съобщава турският вестник \"Сабах\", предаде БГНЕС.     \"Съединените щати са дълбоко обезпокоени от обявените от Турция намерения за започване на офшорни сондажни операции в област, заявена от Република Кипър като изключителна икономическа зона\", заяви Морган Ортагус, говорител на Държавния департамент на САЩ.   Ортагус нарече този ход \"провокативен\" и заяви, че рискува да повиши напрежението в региона. \"Призоваваме турските власти да спрат тези операции и насърчаваме всички страни към сдържано поведение\", се казва в изявлението му.\r\nПрипомняме, че турският сондажен кораб \"Фатих\" започна сондаж на втори кладенец в Източното Средиземноморие в петък, 3 май, и ще продължи да работи до 3 септември. \"Фатих\" беше изпратен от южното пристанище на Анталия с три помощни кораба и фрегата към изключителната икономическа зона на запад от остров Кипър.  Турското външно министерство съобщи в събота, 4 май, че Турция винаги поддържа ангажимента си към международното право по време на изследването на региона, в отговор на изявление от ЕС за сондиране на въглеводород в Източното Средиземноморие.\r\nВъншното министерство на Турция отхвърли изявлението на върховния представител на ЕС по външните работи и политиката на сигурност Федерика Могерини, призоваващо Турция да преразгледа плановете си за започване на проучвателни сондажи за нефт и газ край остров Кипър, отбелязвайки, че Турция ще извърши сондажите в съответствие със законните си права, произтичащи от международното право. Освен това външното министерство на Турция отбеляза, че гръцко-кипърската администрация безотговорно рискува сигурността и стабилността в Източното Средиземноморие, като пренебрегва правата на кипърските турци и отхвърля сътрудничеството, въпреки предупрежденията на Турция. Министерството заяви също, че ЕС, който не е успял да предприеме конкретни стъпки за разрешаване на проблема, няма право да казва нищо на Турция. Тя последователно се противопоставя на гръцко-кипърската администрация за едностранната сондажна дейност в Източното Средиземноморие.   Островът е разделен от 1974 г., когато превратът на кипърските гърци е последван от насилие срещу турците на острова и намесата на Анкара като гаранционна сила. Преговорите за Кипър се възобновиха след плана на Анан от 2004 г., с който се обединиха турската кипърска и гръцката кипърската общност. Статутът на острова остава неразрешен въпреки поредицата от дискусии, възобновени през май 2015 г.    ", "date": "2019.05.06", "title": "И САЩ поиска Турция да спре сондажите край Кипър "}
{"url": "https://www.actualno.com/america/trymp-veche-okazva-natisk-mylyr-da-ne-govori-pred-kongresa-po-doklada-si-news_746086.html", "text": "  Американският президент Доналд Тръмп де факто заяви, че специалният прокурор Робърт Мълър не трябва да свидетелства пред Конгреса относно заключенията в за предполагаема руска намеса в президентските избори в САЩ от 2016 година, които Тръмп спечели.     Два дни преди това Тръмп заяви публично пред американски медии, че главният прокурор на САЩ Уилям Бар трябва да реши дали изслушването ще се проведе, посочва БГНЕС.   „След като похарчи повече от 35 000 000 долара за период от две години, интервюирайки 500 души, използвайки 18 \"мразещи-Тръмп-гневни-демократи\" и 49 агенти на ФБР и всичко това кулминира в повече от 400 страници доклад, показващ, че \"няма намеса\", защо демократите в Конгреса сега се нуждаят от Робърт Мълър да свидетелства?\", написа Доналд Тръмп в Twitter.\r\nПървият телефонен разговор между Тръмп и Путин след публикуването на много обсъжданите резултати от двугодишното разследване на Мълър предизвика много критики от страна на опонентите на американския президент. Тръмп беше специално обвинен, че в разговора не е повдигнал въпроса за предполагаемата намеса на Русия в изборите през 2016 година.  Бившият държавен секретар на САЩ и загубила точно от Тръмп преди 3 години Хилъри Клинтън разкритикува президента на САЩ за начина, по който е разговарял по телефона с руския президент Владимир Путин на 3 май. Тя отбеляза, че според доклада на Мълър Москва е извършила \"системна намеса в изборите в САЩ\" и е разтревожена, че президентът на САЩ е прекарал един час в разговор с руския си колега без да повдигне този въпрос.\r\nПо време на речта си, направена като част от съвместна обиколка на страната с нейния съпруг, бившия президент Бил Клинтън, тя атакува и работата на , обвинявайки го, че действа като \"адвокат на президента\", докато се предполага, че той трябва да бъде \"главният правоохранител\" в САЩ.   Телефонният разговор между президентите на САЩ и Русия привлече широко обществено внимание. Двамата обсъдиха поредица от теми, вариращи от ситуацията във Венецуела до новото споразумение за ядрените оръжия, което ще включва Русия, Китай и САЩ.    ", "date": "2019.05.06", "title": "Тръмп вече оказва натиск Мълър да не говори пред Конгреса по доклада си"}
{"url": "https://www.actualno.com/cars/bydeshteto-na-elektromobilite-e-zastrasheno-news_746114.html", "text": "  Със сериозен проблем е на път да се сблъска автомобилната индустрия, като това ще засегне производителите на електромобили. Един от шефовете на - Сара Мерисъл, която отговаря за доставките на металните конструкции, заяви, че компанията очаква сериозен дефицит на ключови минерали, нужни за производството на батерии за електрически коли. Става дума за дългосрочна перспектива, като опасността от дефицит е доста голяма. Тя ще засегне основните изкопаеми, използвани за акумулаторите на електромоболите. Това са мед, никел, литий, кобалт и други елементи. Според Мерисъл, проблемът е много сериозен и компаниите-производители трябва спешно да вземат мерки за неговото разрешаване. По информация на агенция Reuters, най-застрашен е добивът на мед, който дълго време страдаше от липса на сериозни инвестиции. Очакванията са през 2030 г., основата част от добива на този метал да отиде за така наречените \"умни домове\". Потреблението на мед ще скочи от 38 000 тона сега до 1,5 млн. тона, което ще ограничи сериозни доставките за компаниите, произвеждащи акумулатори. В Tesla смятат също, че трябва да се обърне повече внимание на никела при направата на бъдещите батерии, както и да се използва по-малко кобалт. Този минерал се добива основно в Конго, където в мините се използва детски труд. А това е практика, която трябва да бъде прекратена, категорични са от американската компания.     ", "date": "2019.05.06", "title": "Бъдещето на електромобилите е застрашено "}
{"url": "https://www.actualno.com/asia/udari-mejdu-izrael-i-hamas-i-syotvetno-mnogo-jertvi-news_746079.html", "text": "  Четирима души бяха убити в Израел и 19 палестинци загинаха в Ивицата Газа вчера, съобщиха палестински и израелски власти след най-сериозната ескалация на военните действия в региона от 2014 година насам.     Израел проведе серия от атаки в отговор на ракетни удари от територията, управлявана от \"Хамас\", посочва БГНЕС. В резултат общо 19 палестинци бяха убити в следствие на израелските атаки в ивицата Газа вчера - между тях бременна жена и четиримесечно бебе, съобщи АФП.   Израелските военни са отказали да коментират верността на информацията на АФП пред медиите. По традиция Тел Авив почти не разкрива подробности за операции на израелската армия.\r\nНай-малко девет от убитите са идентифицирани като бойци, свързани с групировката \"Хамас\".  От израелската страна бяха убити четирима цивилни граждани, съобщиха израелските власти. Трима от загиналите са идентифицирани от властите като израелски граждани, като националността на четвъртата жертва не е обявена.\r\nСъщевременно американският президент Доналд Тръмп заяви, че напълно подкрепя  действията на Израел в ивицата Газа. \"Израел отново е изправен пред  смъртоносни ракетни нападения от терористични групировки\" Хамас \"и\"  Ислямски джихад \". Ние подкрепяме Израел 100% в защитата на своите  граждани ...\", каза Тръмп   Тръмп се обърна и към хората в ивицата Газа: \"За хората от Газа -  тези терористични актове срещу Израел няма да ви донесат нищо друго,  освен по-голямо нещастие. Прекратете насилието и се стремете към мир -  това може да се случи!\", написа в Twitter президентът.    Aмериканският вицепрезидент Майк Пенс също заяви, че Вашингтон осъжда ракетните атаки на палестинските бойци срещу Израел. \"Ние категорично осъждаме атаките в Газа от \"Хамас\". Израел има абсолютното право да се защитава, а САЩ подкрепят Израел, нашият важен съюзник\", написа Пенс в Twitter.", "date": "2019.05.06", "title": "Удари между Израел и \"Хамас\" и съответно много жертви"}
{"url": "https://www.actualno.com/starazagora/poveche-ot-shest-hiljadi-imenici-v-stara-zagora-dnes-news_746069.html", "text": "  В Деня на Св. Георги в Стара Загора имен ден празнуват повече от шест хиляди души, сочи справка от Дирекция  „Гражданско състояние“ на община Стара Загора.     С името Георги са 3701 мъже, 91 са именувани Гошо, 47 са представителите на силния пол с друга кратка форма на името - Жоро. Трима празнуващи се казват Жорж, по един представител имат имената Гергин, Гоце и Гюро. Имен ден днес имат и мъжете с производни на Георги - Гео, Генчо, Ганчо, Гиньо, Йорго.   На Гергьовден поздравления приемат 5 дами с името Георгина и 714 - с името Гергана. Именички са и 351 старозагорки, наречени Галя, 459 са Ганките, а 188 - Гинките. Празнуват още Гюрга, Гюргелена, Генка.\r\nДнешният ден е най-големият пролетен празник в българския народен календар. Повечето обредни практики и ритуали се извършват за здраве на хората и плодородие на нивите и животните.  ", "date": "2019.05.06", "title": "Повече от шест хиляди именици в Стара Загора днес"}
{"url": "https://www.actualno.com/society/gergiovden-e-news_746061.html", "text": "  На 6 май Българската православна църква отбелязва паметта на Свети Георги Победоносец.     Свети великомъченик Георги е живял през времето на римския император Диоклетиан в Кападокия, Мала Азия. Той бил още дете, когато баща му пострадал за вярата си и умрял за Христовото име. След смъртта на съпруга си, майка му се преселила в Палестина, където била родена и имала голямо имение. Младият Георги — красив, снажен и мъжествен, постъпил на служба във войската. Началниците скоро забелязали добрите му качества и на двадесет годишна възраст той получил чин военен трибун. За показаните от него доблест и храброст Диоклетиан го удостоил с още по-висок чин и дори станал член на държавния съвет. По това време императорът не знаел каква вяра изповядва младият военачалник.   Още бил съвсем млад, когато майка му починала и той станал наследник на голямо богатство. По това време Диоклетиан издал строги закони срещу християните. Заповядал да бъдат разрушени храмовете им, а самите те били предавани на мъчения. Като узнал това Георги започнал да се готви за смърт. Раздал на приятели парите и скъпоценностите, а за имуществото си в Палестина наредил: да бъдат освободени робите, а имотът да бъде раздаден на бедните.\r\nДиоклетиан свикал управителите на източните провинции в Никомидия, за да им даде подробни указания как да постъпват с християните. Георги презрял всякакъв човешки страх и високо заявил пред събралите се: \"Докога ще гоните и мъчите невинните и добродетелни люде? Исус Христос е истинският Бог. Познайте истината и се научете на благочестие или не смущавайте с вашето безумие онези, които са я познали.\" Всички били изумени и дълго мълчали.  Императорът му предложил да не погубва младостта си, да не се лишава от военната си слава и честта на високия си сан, а да принесе жертва на боговете и му обещал още по-висок сан. Георги останал непреклонен: \"Земното царство е нетрайно. А мене никакви земни блага няма да ме разделят от моя Бог; никакви мъки няма да разколебаят вярата ми! По-добре, ти, царю, повярвай в истинския Бог и Той ще те удостои с Царство небесно!\"\r\nДиоклетиан не го изслушал дори и го хвърлил разгневен в тъмница. После го подложил на всякакви мъчения. През всичкото време Георги не издал стон. Славел Бога и тихо се молел. После млъкнал. „Къде е живият Бог, Георги? Защо той не те избави от тези мъки?“, питали го мъчителите му. Изведнъж небето се затъмнило и блеснала светлина. Мнозина чули глас: „Не бой се, Георги, Аз съм с тебе!“ Тутакси Ангел господен в образ на прекрасен юноша застанал до мъченика и изцерил раните му. Всички, които били там повярвали и се убедили в силата Божия. Дори съпругата на Диоклетиан - императрица Александра, поискала пред всички да изповяда вярата си. Императорът обаче не се вразумил от тези прояви на Божията сила и заповядал нови мъчения за Георги. След три дни, когато всички мислели, че от него са останали само кости видели светия мъченик жив и здрав. Лицето му сияело с небесна радост.   Извикал го Диоклетиан да го пита с какви магии спасява живота си, а Георги му отговорил дръзко: „Царю, надявах се, че след всичко вече не ще дръзнеш да хулиш Всемогъщия Бог, за Когото всичко е възможно и Който по чудесен начин спасява ония, които се надяват на Него. Съжалявам за твоята слепота!“    Императорът измислил нови мъчения. Георги понасял всичко и не преставал да убеждава изумените езичници, че Господ пази живота му и му дава сили. Когато им разказвал за Христовото учение, го накарали да им покаже как Христос може да възкреси мъртви. По молитва на светеца от пресния гроб наблизо Господ възкресил покойник.\r\nМнозина подкупвали стражата и посещавали мъченика, а той ги поучавал в закона Господен и ги съветвал да се откажат от идолопоклонството си. Идвали и болни и той ги изцерявал с молитвите си. Веднъж при Георги дошъл беден земеделец, на когото единият вол паднал в яма и умрял, та вече не можел да оре нивите си. Светият мъченик се съжалил над нещастника и му казал: „Иди си у дома, брате, волът ти е жив“. Земеделецът повярвал на думите му, върнал се у дома и намерил вола си жив. Оттогава е останало поверието, че великомъченик Георги пази от беда стадата.\r\nКогато Диоклетиан изгубил надежда, че ще може да склони Георги да се отрече от Христа, заповядал да отсекат с меч главата му, а заедно с него да накажат и собствената му жена императрица Александра. По пътя към мястото на наказанието, капнала от умора, тя се подпряла на една стена и предала Богу душата си. Георги прославил Бога за блажената смърт на Александра, на мястото на наказанието спокойно навел главата си под меча на палача и бил обезглавен.   Днес имен ден празнуват: Галя, Ганка, Ганчо, Генчо, Гео, Георги, Георгина, Гергана, Гинка, Гиньо, Гиргин,Гиргина, Гоце, Гюро, Гюрга, Гюргелена, Йорго, Порица и производните им.", "date": "2019.05.06", "title": "Гергьовден е!"}
{"url": "https://www.actualno.com/health/razmeryt-na-matracite-news_746351.html", "text": "  Има много неща, които се налага да бъдат обмислени преди да се закупи матрак и размерът е едно от тях. Тези, които страдат от безсъние заради неудобен матрак знаят, че той е много повече от просто ‚мястото, на което спим‘. Правилно избраният размер на матрака може да се окаже ключ към спокоен и здравословен сън. Но как да направим този избор без да сбъркаме?     Ако вече имаме легло, за което избираме матрак, е лесно. Измерваме ширината и дължината на леглото. Но ако тепърва искаме да закупим легло и матрак, трябва да се съобразим с някои фактори и предварително да обмислим кой би бил най-подходящия размер за нас.\r\nСтандартните размери, които се използват при производството на матраци са 190 и 200см. Дължината е съществена компонента при този избор. Ако вземем по-къс матрак, краката ни ще се подават от леглото, което ще създаде некомфортно усещане и би повлияло на качеството ни на сън. Ако не сме сигурни за височината на хората, които ще използват матрака е по-добре да заложим на по-сигурния вариант.\r\nОказва се, че по-труден е изборът на ширина. Съществуват три вида – така наречените „единични“, матраци „персона и половина“ и „двойни“. За хора, които спят сами най-подходящи са единичните матраци, които предлагат следните ширини: 72/190, 82/190, 90/190, 80/200, 82/200, 90/200 см. Матраците „персона и половина“ са подходящи за хора, които имат неспокоен сън и се въртят често, докато спят. Както и за хора, които обичат да имат повече пространство, често имат неочаквани гости или спят с детето си. Стандартните размери в България за тези матраци са 114/190, 120/190, 100/200, 120/200 см. Докато за двойките са подходящи двойните матраци, които предлагат по-голямо разнообразие на размери. Вариантите за избор започват от по-тесни 140/190, 144/190, 160/190, 164/190, 140/200, 144/200 и стигат до така наречените матраци тип „Кралско легло“ - 160/200, 164/200, 180/200 см. В България се използват и уникални размери, които са съобразени с Българския държавен стандарт. Те, например, не се дублират с размерите в Европа и се срещат единствено в България. Размерите на такива матраци са 72/190, 82/190, 114/190, 144/190, 164/190, 144/200, 164/200 см.  Когато правим цялостен ремонт на спалнята, трябва да съобразим размера на матрака не само с нашето тяло, но и с големината на стаята, в която ще го използваме. Немският начин на поставяне може да ви бъде полезен, когато избирате матрак. Ако например спалнята е с размери 180/200, германците поставят два матрака 90/200 см, като идеята е, че по този начин всеки от партньорите спи на матрак с предпочитаната от него твърдост. Но в днешно време този метод е напълно излишен. Матракът Terra Dual на Magniflex разполага с Dual Core технологията, която позволява на двамата партньори да избират различна твърдост на матрака според предпочитанията си. Най-подходящият матрак, без значение от вида и модела, е този, който ни е удобен. Компромис с качеството на матрака означава компромис с качеството на сън.", "date": "2019.05.06", "title": "Размерът на матраците"}
{"url": "https://www.actualno.com/health/prichini-za-bezsynieto-news_746342.html", "text": "  Има много причини, поради които качеството на съня се влошава. От значение са храната, течностите, които човек консумира преди лягане, както и дейностите, които извършва. Кофеинът може да има пагубен ефект върху съня, но дори водата може да причини проблеми, когато се прекали с нея, поради честите ставания до тоалетна. Дори начинът, по който стаята е подредена може да причини проблеми със съня. Телевизорите и мобилните устройства, които са близо до нас и използваме преди да заспим, стимулират ума ни, което води до безсъние. Но от ключово значение за качествения сън са матрака и възглавницата, на които спим.     Как разбираме, че вече е време да сменим матрака? На първо място е неговата възраст. Времето за смяна варира според различните специалисти, но ако матракът е на повече от 15 години е добре да бъде подменен с нов. Но това е само в случай, че са били положени подходящите грижи за този . Например, матракът се амортизира по-бързо ако се скача върху него, което повечето деца имат навик да правят. Възможно е също след продължителна употреба да се развият акари, поради мъртвите клетки, които се натрупват по матрака с времето, ако не му се осигури проветривост чрез подматрачна рамка. Домашните акари създават проблеми на хора, които имат алергии или страдат от астма. Също така предизвикват кожни раздразнения и могат да влошат вече съществуваща екзема. Деформацията е друго, което трябва да се има предвид при решението за смяна на матрака. Един добър матрак ще запази формата си, независимо от теглото, което е поставено върху него. Но ако започнат да се виждат вдлъбнатини по матрака, определено трябва да се помисли за нов.\r\nЗакупуването на нов матрак, също може да се обмисли, когато заживеем с някого. Много често при партньорите проблем се явяват противоположните предпочитания по отношение на матрака. За случаите, когато единият предпочита по-твърд матрак, а другият – по-мек  са създадените матраците с double core технология. Такъв е матракът Cosmopolitan на iSleep, който е съставен от две ядра за индивидуален комфорт на двамата партньори. Технологията дава възможност на всеки партньор да избере предпочитаната за него твърдост на матрака, като калъфът е достатъчно стегнат, за да няма дупка между ядрата и да не се усещат като две отделни. Всички матраци, които се предлагат от са двулицеви и могат да бъдат обръщани и завъртани, което удължава техния живот.\r\nОсвен проблемите, свързани с възрастта и неизправността на матрака, трябва да се има предвид и основният фактор: човекът, който спи на този матрак. Този матрак, който за едни е комфортен и стилен, може да не ви допадне и да не е удобен спрямо личните ви предпочитания. Някои хора предпочитат по-мек матрак, докато други искат по-твърд или нещо по средата. Усещането за твърдост е строго индивидуално. Затова при посещение в магазините на iSleep, всеки е поканен да тества матраците, преди да направи покупка. Добре е при пробването на матрака да полежите 5 минути върху него в позицията, в която обикновено спите и с удобни дрехи.  Изборът на матрак не е труден, но това е решение, което трябва да бъде взето с голямо внимание, защото се отнася до качеството на вашия сън и здравословен режим. За повече информация натиснете тук.  ", "date": "2019.05.06", "title": "Причини за безсънието "}
{"url": "https://www.actualno.com/plovdiv/zaradi-papata-am-trakija-shte-byde-zatvarjana-vremenno-prez-celija-den-news_746101.html", "text": "  На днешния Гергьовден, за кратки интервали от време преди обяд и в следобедните часове ще бъде спряно движението по АМ \"Тракия\" в участъка от 119-ти до 165-ти километър. Ограничението е във връзка с в \"най-католическия\" български град - Раковски, уточняват от АПИ.     Обходният маршрут в посока Бургас е от пътен възел \"Пловдив-Запад\" при 119-ти км на АМ \"Тракия\" по път I-8 към село Поповица, а след това по път II-66 Поповица - Чирпан към пътен възел \"Плодовитово\" при 165-ти км на АМ \"Тракия\". Съответно, обходният маршрут за пътуващите към София е от пътен възел \"Плодовитово\" при 165-ти км на АМ \"Тракия\", по пътя Чирпан - Поповица, до пътен възел \"Пловдив-Запад\" при 119-ти км на АМ \"Тракия\".   Освен това, от 9:00 часа в Раковски ще се влиза само от Брезово и Шишманци. Литургията на папата трябва да започне в 11:00 часа - в църквата \"Пресвето сърце Исусово\". А самият той ще бъде откаран от София до военното летище \"Граф Игнатиево\" с хеликоптер.\r\nПродължават и ограниченията в движението в центъра на София - около Народното събрание, при Ректората, както и по бул. \"Княгина Мария Луиза\".  Същевременно, от 14:00 часа до 20:00 часа се спира движението на камионите над 12 тона по автомагистралите и , начело с автомагистралите.", "date": "2019.05.06", "title": "Заради папата - АМ \"Тракия\" ще бъде затваряна временно през целия ден"}
{"url": "https://www.actualno.com/society/karakachanov-kaza-che-shte-ni-e-tejko-da-platim-navednyj-novite-f-16-news_746105.html", "text": "  Ако бъдат представени непосилни условия – например еднократно плащане и висока цена, това са тежки условия. Така военният министър Красимир Каракачанов коментира предстоящите преговори за закупуване на F-16 за българските ВВС.     Утре, 7 май, българска делегация отива в САЩ. Заради това Каракачанов посочи, че България няма на всяка цена да се стреми към сделка и от думите му стана ясно, че страната ни ще иска да се плаща на вноски. На изричен въпрос ще спрем ли преговорите при \"тежки условия\" от американска страна, военният министър отговори, че такова решение може да бъде взето само на правителствено ниво. Припомняме, че целта е да бъдат купени първо 8 F-16, като парламентът отдели 1,8 млрд. лева за целта, а от да търсят начин да ни продадат изтребителите по-евтино. Сега военният министър посочи, че американците са дали уверение, че до 3 години след подписване на договор новите F-16 ще са на разположение на българските ВВС.   Същевременно Каракачанов подчерта, че тече ремонт на хеликоптера Ми-17, който аварира при Летище Пловдив преди почти година (бел. ред. – тогава ) и затова на днешния парад няма да има хеликоптер-знаменосец. \" 30 години нищо не се е правило, а в последните 2 години почнахме ремонти на Ми-17 и Ми-24, на МиГ-29, на танковете. Едновременно бяха стартирани проектите за нов самолет, нова бронирана машина и за патрулни кораби. Виждам след 5-6 години, дай Боже, армията с нова ескадрила самолети, със 160 бронирани машини, с два нови патрулни кораба в Черно море, а недокомплекта от кадри за армията да сме го стопили с три четвърти\", заяви военният министър, който уточни, че сега .  \"Трябва да обърнем още повече внимание на социалния пакет. 2 години увеличавахме заплатите на военнослужещите, надявам се, че и 2020 г. отново ще вдигнем заплатите. Обществото и бюджетът дължат още\", каза Каракачанов.\r\nПроучване на Министерството на отбраната (МО) сочи, че само за 3 месеца одобрението за Българската армия е скочило с 2% - от 47 на 49. Това каза в интервю за БГНЕС заместник-началникът на отбраната генерал-лейтенант Димитър Илиев.   Некомплектът в армията в момента е около 20%. \"Всъщност той се запази от това, което беше в предходната година, като за първи път тенденцията е за неговото овладяване. За първа година имаме по-висок брой постъпили в армията, отколкото е броят на напусналите. Може да се каже, че сме преодолели негативната тенденция за постоянно намаляване\", каза Илиев. Генералът припомни, че за миналата година постъпилите в армията са със 156 повече, отколкото са напусналите.    Именно некомплектът дава основание в началото на февруари тази година Министерството на отбраната да стартира национална информационна кампания за популяризиране на военната професия. Тя е под надслов \"Бъди войник\" и основната цел е да бъдат привлечени кандидати за военна служба като се запознаят предварително с условията за кандидатстване, социалния статут на военнослужещия, както и с възможностите за личностно и професионално развитие във Въоръжените сили на България.\r\nЩо се отнася до конкретните резултати, той дава за пример конкурсът за Сухопътни войски от началото на тази година, на който за 185 длъжности кандидатствали 478 души, което е съотношение 2.5 за едно място. За сравнение миналата година за вакантните места в Сухопътните войски съотношението било 1:1, а предходните години дори и по-ниско. Наред с този конкурс, по думите на генерала, скоро е приключил срокът за подаване на документи за ВМС, където съотношението е 1:1. В момента има конкурс за Националната гвардейска част, за бригада \"Специални сили\", за Стационарната комуникационна информационна система. \"Ще има и други конкурси през годината. Това не е всичко\", каза генералът.", "date": "2019.05.06", "title": "Каракачанов каза, че ще ни е тежко да платим наведнъж новите F-16"}
{"url": "https://www.actualno.com/plovdiv/nov-protest-v-kyrnare-sled-goljamo-sbivane-news_746131.html", "text": "  Днес, от 11:00 часа, ще има втори протест в село Кърнаре. Причината - масов бой в местно заведение, който, според свидетелски показания, бил предизвикан от роми. Местните възнамеряват да блокират пътя за София край Кърнаре.     Всичко започна още вчера през нощта, когато 20-тина роми атакуваха заведението. Причината, според собствениците, е отказ да бъде сервиран алкохол на трима пияни мъже. Те дошли и поискали пиене насред частно парти - собственикът празнувал с гости абитуриентския бал на дъщеря си, предаде Нова телевизия.   \"Те влязоха вътре и искаха бира да вземат. Просто аз им отказах, защото нямаше как да им дам бира, че ние си правим тържество и в един момент той ми вика ще ми дадеш и такъв нахален направо скача. Тръгна той и излезе и взе да псува, взе да плюе по вратата\", обясни собственикът на заведението Георги Алексиев.\r\nПо думите му, след отказа един от мъжете се върнал с нож. \"Опитах се да го хвана, защото той посяга към ножа. Ножът падна, откачи му се тук, наведе се и аз се наведох също и го затиснах. И в същото време някой ритна ножа\", обясни един от очевидците Димитър Божков.  Съответно, малко по-късно от махалата идва \"подкрепление\" - 20 мъже, въоръжени с камъни, вили и брадви. Дошла и полиция, която арестува трима души. Един от арестуваните има досие - заради кражби.\r\nВ махалата разказват, че нападателите са трима братя, безработни. Досега не са били агресивни.\"Те не са такива момчета. То толкова години не са правили беля. Почнаха да пият и така стана кавгата\", обясни Гено Неделчев, жител на махалата.   След сблъсъка, жители на селото тръгнаха на мирно шествие към ромската махала. Поискаха виновните за инцидента да бъдат изселени. \"Всичките къщи в махалата са незаконни. Цялата махала е незаконна\", обясни кметът на селото Боньо Бонев, без да коментира какво е направил той, за да не е така.      Архив ", "date": "2019.05.06", "title": "Нов протест в Кърнаре след голямо сбиване"}
{"url": "https://www.actualno.com/society/mvnr-njama-danni-za-postradali-bylgari-v-katastrofata-na-sheremetievo-news_746120.html", "text": "  Към 9:00 часа българско време тази сутрин (6 май), по информация на посолството на България в Москва няма да данни за пострадали български граждани при катастрофата на пътническия самолет \"Сухой Суперджет 100\", извършил аварийно кацане на московското летище \"Шереметиево\". В .     Консулът ни в Москва Николай Панайотов осъществи контакт с международния отдел на Министерството на извънредните ситуации в Руската федерация. Оттам категорично е потвърдено, че няма пострадали или загинали български граждани при инцидента. Мисията ни поддържа непрекъснат контакт с руските власти.\r\nПрипомняме, че българският певец от руски произход Кристиан Костов, който се класира през 2017 година, е бил на \"Шереметиево\" и пусна постове в Twitter, описвайки ужаса. Един от постовете е с видео от самолет, намиращ се на съседна писта.\r\nЛетище \"Шереметиево\" работи в щатен режим. Полетите към София не се пренасочват към други московски летища.  ", "date": "2019.05.06", "title": "МВнР: Няма данни за пострадали българи в катастрофата на \"Шереметиево\""}
{"url": "https://www.actualno.com/society/deca-ot-bejanskija-lager-vyv-vrajdebna-pjaha-na-papata-video-news_746116.html", "text": "  Във втория ден от визитата си в България, к посети бежанския център във \"Враждебна\". Там той се наслади на специално подготвената от децата програма. Децата изпяха песен за буквите - за нашата азбука, както и песничката \"Щъркел шарен, дългокрак\".      \"Много ви благодаря за гостоприемството! Благодаря на децата за техните толкова хубави песни! Те са тези, които носят радост във вашия път, който е изпълнен с бока, защото е трябвало да напуснете родината си и да търсите друга. Но винаги остава надеждата. Днес светът е изпълнен с емигранти. И техният път е един кръст... Желая всичко добро на вас и на вашите сънародници, които сте оставили в родината си! Господ да ви благослови! Молете се за мен!\", каза Светият отец пред бежанците, като думите му .\r\nПапата не пропусна да се здрависа с децата след края на краткото представление. След посещението си в бежанския център, папа Франциск тръгна към Раковски.   Стана ясно и, че шеф Манчев ще отговаря за обяда на папата в Раковски. Менюто ще включва  ризото с морски дарове, свинско печено с пюре и сос от трюфел. \"Ще има и салата от розови домати, печени чушки, сирене и пресен босилек, както и крем супа от зеленчуци\", каза шеф Манчев.", "date": "2019.05.06", "title": "Деца от бежанския лагер във \"Враждебна\" пяха на папата (ВИДЕО)"}
{"url": "https://www.actualno.com/balkani/okonchatelno-stevo-pendarovski-e-novijat-prezident-na-makedonija-news_746098.html", "text": "  Македонската държавна избирателна комисия /ДИК/ съобщи окончателните резултати от президентските избори в Република Северна Македония.     При 100% преброени бюлетини кандидатът на управляващата коалиция получава 51,66% или 436 212 гласа. Представителят на опозиционната ВМРО-ДПМНЕ Гордана Силяновска-Давкова получава 44,73% или 377 713 гласа. Невалидните бюлетини са 30 442. Избирателната активност на втория тур от президентскити избори е 46,7 на сто, обобщава БГНЕС   \"Проведохме успешни и демократични избори и избрахме европейски президент на държавата. Стево Пендаровски е президент на всички нас. С прозрачни избори в двата изборни тура показахме, че Република Северна Македония има достатъчен демократичен капацитет и е готова за Европа. Това е победа на гражданите за републиката\". Това каза премиерът Зоран Заев след като стана ясна победата на Пендаровски.\r\n\"Ще бъда президент на всички, ще подкрепям правителството за всички важни проекти, ще му бъда съюзник в интерес на гражданите, ще бъда президент на държава, от която няма да се посрамите\", заяви от своя страна Стево Пендаровски.  Кандидатът за президент на ВМРО-ДПМНЕ и коалиция Гордана Силяновска-Давкова призна поражението си на пресконференция в централата на опозиционната партия след обявяването на първоначалните резултати от изборите. Тя не поздрави противника си и победител в изборите Стево Пендаровски. Силяновска-Давкова подчерта, че е достатъчно да признае поражението и че с оглед на всичко, което се е случило по време на дебатите и по време на кампанията, не трябва да се очаква от нея да се обърне с възхищение към победителя. Тя подчерта, че това не е липса на политическа култура.\r\n\"Казах, че на 5 май Гордана Силяновска-Давкова би могла да загуби само с тежка фалшификация или изборни машинации и точно това се случи. Днес имаше нередности, изнудвания, заплахи, натиск, вероятно и подкупи. Това не са европейските ценности, нито македонските, защото гражданите не са такива\", обобщи лидерът на ВМРО-ДПМНЕ Християн Мицкоски.\r\nСтево Пендаровски има богат политически опит. Той е бил главен съветник за националната сигурност на покойния президент Борис Трайковски, а след това заема същата длъжност при наследника на Трайковски, Бранко Цървенковски между 2005 и 2009 г. По този начин Пендаровски работи за двете водещи партии - първоначално за ВМРО-ДПМНЕ, а след това и за СДСМ.       От 2008 до 2014 г. работи в Университета „Американ колидж“ в Скопие, където преподава международна сигурност, глобализация, световна политика и САЩ\r\nНа президентските избори през 2014 г. СДСМ издигна кандидатурата му за опонент на Георге Иванов. Пендаровски загуби с близо 14% на втория тур. Придържайки се към позицията на СДСМ, Пендаровски не признава изборните резултати тогава.\r\nСоциалдемократите решиха да заложат отново на него на тези избори. Той смята, че след години на разделение сега Македония се нуждае от междупартиен диалог, а президентът трябва да бъде глас на разума.\r\nПендаровски обещава кабинетът на държавния глава да отразява мултикултурния характер на обществото. \"Аз ще бъда президент на всички граждани и първо ще го докажа в моя кабинет. Кабинетът на президента ще има представители от всички етнически общности, подбрани според тяхната компетентност и професионализъм\", каза той.\r\nСлед като доста време беше национален координатор за присъединяването на Македония към НАТО, наскоро Пендаровски заяви, че през 2020 г. Скопие вече ще е столица на държава-членка на Северноатлантическия алианс.      Това бяха шестите президентски избори от обявяването на независимостта на Македония. Досега президенти са били Киро Глигоров /1991-1999/, Борис Трайковски /1999-2004/, Бранко Цървенковски /2004-2009/ и Георге Иванов /2009-2019/.", "date": "2019.05.06", "title": "Окончателно - Стево Пендаровски е новият президент на Македония"}
{"url": "https://www.actualno.com/curious/dneven-horoskop-za-7-maj-news_746165.html", "text": "        Този вторник може да откриете, че не сте сами в преследването на дадена цел. Вместо да се конфронтирате помислете дали не може да спечелите съмишленик. Този вторник ще сте господар на положението. Опитайте се да използвате ситуацията във ваша полза, така че да си спечелите уважението на колкото се може повече хора.   Този вторник рискувате да забравите ваша важна задача за изпълнение. Направете си точен график от сега, за да не пропуснете нищо.     Този вторник е ден за емоционална почивка. Няма и да имате сили за никакви особени приключения. Предупредете близките ви, за да няма сърдити. Този вторник ще се наложи да отстъпите водещото място на друг. В това няма нищо фатално, дори може да ви хареса. Ще осъзнаете, че имате нужда от почивка. Този вторник е добър ден за покупки, свързани с външния ви вид. Потърсете новото в стила си и не се колебайте да експериментирате.   Този вторник може да разберете нечия тайна. Не се изкушавайте да я разгласявате, но може да използвате информацията в своя полза.    Този вторник прекарайте деня сред хора, с които знаете, че ще ви е приятно. Това не е ден, в който да правите компромиси с комфорта ви. Този вторник помислете дали не сте длъжник някому. Помислете какво са ви дали и дали не може да отвърнете със същото.    Този вторник не се колебайте да бъдете новатори. Колкото и да е голям скептицизмът в очите на другите вие следвайте своята линия. Този вторник не бъдете подозрителни към всичко ново, само защото не е ваша идея. Полюбопитствайте и ще откриете нещо интересно за себе си. Това е ден, в който ще ви трябват сили за двама. Не се притеснявайте от предстоящото, а просто вървете напред и не се обръщайте.", "date": "2019.05.06", "title": "Дневен хороскоп за 7 май"}
{"url": "https://www.actualno.com/america/fbr-arestuva-myj-zaplashil-da-ubie-semejstvoto-na-trymp-news_746058.html", "text": "  ФБР задържа мъж заради отправени заплахи за убийство спрямо американския президент Доналд Тръмп, предаде БГНЕС.     Чейз Блис Коласурдо от град Кент в САЩ е арестуван след многобройни заплахи към семейството и роднините на Тръмп, направени в социалните мрежи. В тях той е обещавал \"лично да екзекутира\" съветника на Тръмп и негов зет Джаред Къшнър за \"неговите безбройни престъпления\". Подобни заплахи е отправял и към дъщерята на американския президент Иванка Тръмп.\r\nЗаплахите са били публикувани на страницата на Коласурдо в Instagram заедно със снимки на нещо, изглеждащо като пистолет, насочен към главата на Къшнър. В друг пост мъжът твърди, че и Къшнър, и съпругата му са \"много по-опасни от хлебарки и трябва да бъдат екзекутирани\".\r\nВъпреки че преди това е бил диагностициран с психично заболяване, в момента Коласурдо е разследван от властите като стандартен заподозрян по обвинения в смъртни заплахи, съобщава АФП.  Коласурдо, който е изпращал заплахи в продължение на няколко месеца през 2019 година, се е оплакал, че властите не са направили нищо за него до 19 март, когато е бил посетен от агенти на ФБР. Човекът им казал, че неговият социален медиен акаунт е бил хакнат, че оръжието на снимката всъщност е воден пистолет и е твърдял, че израелските тайни служби \"Мосад\" са планирали да го убият.\r\nВъпреки действията му основани и на факта, че той е признал, че е диагностициран с параноидна шизофрения, агентите на ФБР му дават отсрочка, при положение че прекрати заплахите си към президентското семейство в интернет. След като нарушава неформалното споразумение с властите, ФБР го арестува в началото на май.", "date": "2019.05.06", "title": "ФБР арестува мъж, заплашил да убие семейството на Тръмп "}
{"url": "https://www.actualno.com/society/sveti-georgi-i-bylgarskata-armija-razkaz-za-hrabrost-i-chest-video-news_746040.html", "text": "   . Това заяви пред Мариета Станева, директор на Дирекция \"Експозиционни и образователни дейности\" при Националния военноисторически музей (НВИМ).      По повод , Ден на храбростта и празник на българската армия, екипът ни е подготвил кратка документална продукция, посветена на българските знамена светини, оцелели през времената на тежки изпитания.  започва да се чества от армията още с нейното създаване. С указ 1 януари 1880 г. княз Александър Батенберг учредява военния орден „За храброст“ по подобие на руския орден „Свети Георги“, с който се удостояват извършилите подвизи на бойното поле. С друг указ от 9 януари същата година се постановява и официалното отбелязване на празника.  В ранното християнство свети великомъченик е почитан не само като покровител на скотовъдството, но и на войската. През ХVII век образът му се появява върху бойните знамена на много европейски държави. Ликът на светеца е поставян и върху различни военни отличия за проявена войнска слава и доблест.\r\n\"Има един много драматичен момент в българската история, който ми се ще да припомня. България излиза от Първата световна война (ПСВ) с подписването на Солунското примирие от 29 септември 1918 г. Съгласно неговите клаузи, бойните действия се прекратяват, а войските на запад от скопския меридиан остават в заложничество\", разказва още Мариета Станева. По думите ѝ те трябва да предадат на победителите своите знамена, архиви и ценности.    \" \", припомни близкото ни военно минало експертът от Военноисторическия музей. Мариета Станева още веднъж отбеляза, че пленено знаме на нашата армия няма. Счита се, че И до днес то се съхранява в Ермитажа - най-големия музей в Санкт Петербург и цяла Русия.     ", "date": "2019.05.06", "title": "Свети Георги и българската армия: Разказ за храброст и чест (ВИДЕО)"}
{"url": "https://www.actualno.com/chronicles/ajfelovata-kula-oficialno-e-otvorena-za-posetiteli-news_746074.html", "text": "  Айфеловата кула е метална решетъчна кула с височина 324 m (заедно с антените, приблизително колкото 81-етажна сграда), издигната в северозападния край на парка „Марсово поле“ в Париж, край река Сена, в 7-ми арондисман.     Превърнала се е в един от най-популярните символи на френската столица и Франция, и една от най-известните конструкции и атракции в цял свят.   Построена е от Густав Айфел и неговия екип като входна арка на Световното изложение в Париж от 1889 г. Първоначално е наречена просто „300-метровата кула“, но по-късно приема името на Айфел. Кулата е най-високото съоръжение в Париж[2] и най-посещаваният срещу заплащане архитектурен паметник в света, изкачвана ежегодно от милиони посетители. В 2006 г. на нея са се изкачили 6 719 200 души, а до 31 декември 2007 г. общо 236 445 812. Посреща своя 250-милионен посетител през 2010 г. През 2011 г. е посетена от над 7,1 милиона туристи, 75% от които чужденци.\r\nАйфеловата кула, с първоначална височина от 312 m, остава най-високата конструкция в света от своето построяване до 1930 г., когато е построен Крайслер Билдинг в Ню Йорк, който я измества от тази позиция. Ако не се отчитат поставените върху конструкциите антени, Айфеловата кула и днес е втора по височина във Франция след завършения през 2004 г. Виадукт Мийо. Височината ѝ става 327 m на 8 март 2011 г. с поставянето на предавател за цифрова ефирна телевизия.  Кулата има три нива, достъпни за посетители. Изкачването до първите две нива става по стълбище или с асансьор. Стълбището до първото ниво, както и това от първото до второто ниво, има над 300 стъпала. До най-високото ниво може да се стигне само с асансьор. На долните две нива са разположени и ресторанти. В миналото е използвана за много научни експерименти, днес служи като предавател на радио и телевизионни програми.", "date": "2019.05.06", "title": "Айфеловата кула официално е отворена за посетители"}
{"url": "https://www.actualno.com/europe/oon-ne-se-syglasi-s-reshenie-za-evtanazija-vyv-francija-news_746072.html", "text": "  ООН поиска от Франция да отмени решението си за прекратяване на животоподдържащите системи на мъж, намиращ се във вегетативно състояние от десетилетие. Комисията на ООН за правата на хората с увреждания се позовава на дългогодишни съдебни дела, разделили семейството на пострадалия, предаде БГНЕС.     Става дума за предизвикалия бурни дебати във френското общество случай на Венсан Ламбер, който е претърпява тежки увреждания на мозъка след автомобилна катастрофа през 2008 година. Оттогава животът му се поддържа чрез изкуствено хранене и хидратация в болница в Реймс, Североизточна Франция.   През 2014 година лекарите, подкрепени от съпругата на Ламбер Рейчъл, пет от братята и сестрите му и племенника му Франсоа, решиха да спрат храненето и хидратацията му в съответствие със закон за евтаназия във Франция, който няма задължителна сила. Но неговите родители, дълбоко убедени католици, и неговият полубрат и сестра са получили съдебна заповед за спиране на евтаназията, тъй като състоянието Ламбърт би могло да се подобри с по-добро лечение.\r\nВ отговор на реакцията на ООН, от министерството на здравеопазването на Франция заявиха, че макар Франция да се съобразява с решенията на комисията, тя не е под никакво законово изискване да се придържа към тях.  \"Ние не сме правно обвързани с решенията на тази комисия, но разбира се ще вземем предвид това, което ООН казва и ще отговорим,\" гласи изявлението на министерството, съобщи АФП.", "date": "2019.05.06", "title": "ООН не се съгласи с решение за евтаназия във Франция"}
{"url": "https://www.actualno.com/society/bylgarite-masovo-podkrepjat-nalichieto-na-natura-2000-news_746203.html", "text": "  Малко над половината от българите са на мнение, че икономическото развитие не трябва да ощетява природата в защитени зони като \"Натура 2000\". Това показват данни от проучване на \"Евробарометър\" на общественото мнение, .     Според отговорите на българските участници в допитването, 51% настояват в тези зони икономическата дейност да бъде изцяло забранена, а 45% допускат строителство само при изключителен обществен интерес и при пълно възстановяване на увредената природа, пише в. \" \".   Данните показват, че 41% от българите са чували и знаят какво е \"Натура 2000\", а 35 на сто само са чували. За сравнение в ЕС 70 на сто от хората заявяват, че никога не са чували това наименование. 71% от запитаните обаче казват, че територии като \"Натура 2000\" играят съществена роля в опазването на биологични видове.\r\nСред щетите, нанасяни на околната среда, на първите места отговорилите поставят замърсяването на въздуха, почвата и водата, както и съответните отражения в промените на времето. 96% от участвалите в проучването отговарят, че хората са длъжни да се грижат за природата, а 95% считат, че грижата за природата е от съществено значение за климата.  ", "date": "2019.05.06", "title": "Българите масово подкрепят наличието на \"Натура 2000\""}
{"url": "https://www.actualno.com/society/narodni-obichai-na-gergiovden-dnes-vsjaka-kapka-dyjd-e-jyltica-news_746064.html", "text": "  Свети Георги Победоносец е един от най-почитаните светии в България. Той е покровител на земеделските стопани и войниците. В тази връзка Гергьовден е свързан с много традиции и народни обичаи.     6 май поставя началото на лятото и новата стопанска година. Празникът е свързан с богата и сложна обредност, която засяга много страни от живота на човека, особено в миналото. Приготовленията започват от предния ден с брането на цветя, зеленина и цъфнали клони. Всичко е закичено с венци и зелени клонки - главите на хората, къщите, кошарите. Не случайно празникът е известен и като Цветен Георги.   На този ден се замесват обредни хлябове. Тестото се замесва с цветна вода и се оставя да втаса, завито с женска риза, отгоре с китка здравец, вързана с червен конец - да се раждат женски агнета. Обредните хлябове се украсяват с агнешко кокалче или други украси според предназначението си - за трапезата, за овчарите, за кошарите и за здраве.\r\nНай-важният обред на празника е жертвеното агне. Според народните вярвания, то трябва да е мъжко и да е бяло. В миналото се украсявало с венец от зелени клонки, обвити с червен конец, а на едното му рогче се палила свещичка. Захранвало се със сол, трици и зелена трева - за ситост, плодородие и богата паша. Най-старият мъж коли агнето до източната стена на къщата. По пръсналата по стената кръв се гадае за реколтата и за здравето на стопаните.  Гергьовденската трапеза е обща и се прави на зелено. Освен агнето и обредните хлябове тук се носят мляко, пресен чесън, който сега за пръв път се къса, червено вино. На общата трапеза всички скарани трябва да се помирят, всички да се опростят, споровете да се изгладят. Агнето се разчупва и една част се заделя за другият ден - Ранополия, когато трябва да се хапне от агнето. Костите се заравят в земята, за да се плодят овцете.\r\nШироко разпространено е вярването, че срещу Гергьовден излиза огън там, където има заровено имане. На Гергьовден се сключват новите договори между калфи и чираци, овчари и ратаи, тъй като народът дели годината от Димитровден до Гергьовден, и от Гергьовден до Димитровден. Неслучайно според някои вярвания, двамата светии са били братя.   През целия ден се играят гергьовденски хора, пеят се песни за змейове и самодиви, в които св. Георги побеждава ламята и отключва водите и плодородието. Традиционни са гергьовските люлки, които задължително се връзват на зелено дърво. Вярва се, че колкото по-високо се люлеят те, толкова по-високи ще пораснат посевите. На Гергьовден момите изпълняват обичая напяване на китки или пръстени, чрез който гадаели за бъдещата си женитба. Ако на Гергьовден завали, дъждът се посреща с радост. Според народна поговорка “на Гергьовден всяка капка дъжд е жълтица”.    ", "date": "2019.05.06", "title": "Народни обичаи на Гергьовден: Днес всяка капка дъжд е жълтица"}
{"url": "https://www.actualno.com/curious/6-te-zodii-koito-shte-se-vlubjat-tova-ljato-news_745122.html", "text": "   Предстои ни доста романтично лято. Половината от зодиите имат голям шанс да се влюбят и да намерят своята половинка, която толко дълго търсят. Ето кои са зодиите с най-голям шанс за любов това лято:      Не се затваряйте в себе си и бъдете общителни - такива, каквито сте всъщност. Едно разочарование не води задължително след себе си друго. Трябва да вярвате в себе си, в качествата си и да не се съмнявате, че нямате достатъчно, за да може някой да ви обикне истински. Правилният за вас човек може да търсите в лицето на близък приятел. Любовта се крие там, където има история...    Много време сте мечтали за онази голяма любов, която ще дойде и ще преобърне света ви. Съвсем скоро ще усетите, че любовта изобщо не е забравено чувство, защото някой много специален човек ще ви го припомни. Летен романс на морето ще завърши с прекрасна връзка, която надминава и най-смелите ви мечти. Гответе се да се преместите в друг град по любов. И защо не? Не знаете какви успехи ви чакат там. Не бъдете мнителни към всички около вас. Хората преди всичко са добри и ви мислят доброто, а когато говорим за любов, просто искат да бъдат с вас. Не отхвърляйте покани за срещи, опознайте човека, преди да го съдите. В началото на август ще сте изправени пред дилема дали да изберете сигурното или новото и вълнуващо начало. Бъдете авантюристи и послушайте сърцето си. То ви казва истината.   Морето е вашето любимо място за летни авантюри, но досега нито една морска приказка не се е превръщала в красива любовта история. Време е това да се промени и любовта да ви завари неподготвени. Вълненията, които ви чакат това лято, ще ви напомнят на първата ви ученическа любов. Ще е толкова хубаво, че няма да ви се вярва, че е истина. Приятелите все ви казват, че ви е време за по-сериозните стъпки в живота. Макар и на шега, тези думи ви жегват и знаете, че не всичко в този живот зависи от вас. И все пак, съдбата си знае работата. Всичко в живота ви ще се развие толкова бързо, че от една щура лятна любов... ще създадете семейство още в края на другата година.    Какво му е лошото на това да се влюбиш, макар и само за едно кратко лято? Не си слагайте на сърце невъзможността на една любов, а я изживейте така, че да я помните цял живот. Една много романтична приказка ви чака това лято. Ще откриете много неща за себе си, които не сте знаели и ще видите колко много сте готови да направите в името на щастието.    ", "date": "2019.05.06", "title": "6-те зодии, които ще се влюбят това ЛЯТО  "}
{"url": "https://www.actualno.com/cite/kmete-ostavi-gi-da-ti-udarjat-po-edin-shamar-i-da-im-mine-news_746207.html", "text": "  Такава рецепта за справяне с проблемите намери премиерът Бойко Борисов по адрес на кмета на Район \"Северен\" в Пловдив Ральо Ралев във връзка с проблемите със застрояване на парк \"Кършияка\".     Какво обеща самият Борисов по въпроса - научете !", "date": "2019.05.06", "title": "Кмете, остави ги да ти ударят по един шамар и да им мине"}
