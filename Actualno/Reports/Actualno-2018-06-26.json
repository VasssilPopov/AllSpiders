{"url": "https://www.actualno.com/football/tejyk-no-sladyk-za-arjentina-kraj-na-dramata-s-nigerija-news_681837.html", "text": "  Аржентина и Нигерия изиграха един изключителен двубой, в който драмата беше до самия край на срещата, а в крайна сметка Лионел Меси и \"гаучосите\" се класираха като по чудо на осминафиналите на Световното първенство по футбол. Южноамериканците се класираха много трудно напред, след като Маркос Рохо вкара 3 минути преди края за победата с 2:1 на своята селекция.  Именно с голмайстора на Аржентина имаше скандална ситуация, след като 10 минути по-рано той игра с ръка в наказателното поле, но дузпа в полза на Нигерия не последва.\r\nАржентина беше опряна до стената, но в крайна сметка изненадващо Маркос Рохо вкара победния гол в 86', пращайки своята родина на осминафинал на Мондиал 2018. Там обаче тестът е сериозен, защото възпитаниците на Хорхе Сампаоли ще се изправят срещу Франция.   Подробности за срещата ", "date": "2018.06.26", "title": "Тежък, но сладък за Аржентина край на драмата с Нигерия"}
{"url": "https://www.actualno.com/politics/pavlova-njamam-samocel-nito-da-sym-ministyr-nito-da-sym-evrodeputat-news_681832.html", "text": "   Това каза министърът за българското европредседателство Лиляна Павлова. Мисията беше изпълнена успешно, допълни тя.  „България промени имиджа си и е достоен и уважаван партньор в Европа. Българите имаме с какво да се гордеем”, подчерта Павлова.\r\nТрябва да имаме повече самочувствие и увереност в себе си, защото показахме, че можем, знаем и с нищо не сме по-лоши, добави тя. По думите ѝ вотовете на недоверие към кабинета не са помрачили европейското ни председателство.      Според Павлова темата за Западните Балкани е препотвърдена в общоевропейския дневен ред. Тя изтъкна, че Западните Балкани са приоритет и за австрийското председателство след нашето заедно с темите „Сигурност и миграция” и „Дигитална Европа”.\r\n„Виждаме пълна приемственост на нашите усилия и работа”, обобщи Павлова.     За мен е важно да имам добра реализация там, където мога да реализирам експертизата, която натрупах”, подчерта Лиляна Павлова.", "date": "2018.06.26", "title": "Павлова: Нямам самоцел нито да съм министър, нито да съм евродепутат"}
{"url": "https://www.actualno.com/vidin/start-na-proekta-za-centralnata-peshehodna-zona-vyv-vidin-news_681827.html", "text": "  Община Видин обяви стартирането на проекта „Основна реконструкция на централна пешеходна зона“ по време на пресконференция, която се проведе в залата на Общинския съвет. На нея присъстваха кметът на Общината Огнян Ценков, областният управител на Видин Албена Георгиева, председателят на Общинския съвет Генади Велков, членовете на екипа по проекта с ръководител арх. Ангел Недялков – главен архитект на Община Видин, представители на фирми, ангажирани с изпълнението на проектните дейности, представители на общинското ръководство, общински съветници, експерти.  Проектът се осъществява с финансовата подкрепа на Оперативна програма „Региони в растеж“ 2014-2020 г., съфинансирана от Европейския съюз чрез Европейския фонд за регионално развитие, в рамките на Приоритетна ос 1 \"Устойчиво и интегрирано градско развитие\" на Оперативна програма \"Региони в растеж\", схема за предоставяне на безвъзмездна финансова помощ „Изпълнение на интегрирани планове за градско възстановяване и развитие 2014-2020-Видин\". Той е на обща стойност 11 954 145 лв., от които 9 689 660 лв. европейско финансиране, 1 709 940 лв. национално съфинансиране от държавния бюджет и 554 545 лв. съфинансиране, осигурено от Община Видин.   Огнян Ценков припомни, че необходимостта от реализацията на проекта и неговата естетическа стойност са обсъждани от видинската общественост повече от седем години и всеки гражданин е имал нееднократно възможността да изкаже своето мнение или да даде предложение. „Сега е моментът да разсеем всички притеснения и съмнения във връзка с този проект. С него беше злоупотребявано много и то от гледна точка и на личен, и на партиен ПР, с цел да се предизвика напрежение сред видинските жители. Цялата процедура е започнала още през 2011 г. и ние сме надграждали всичко съгласно законодателството, с решения на Общинския съвет, с публични обсъждания. Едно от нещата, с които се манипулираше общественото мнение беше, че площадът и цялата пешеходна зона ще бъдат направени с асфалт. И тогава го казахме, и сега, че те ще се изградят с висококачествен материал – термолющен гранит, който ще бъде удобен за ходене“ – каза кметът. Той допълни, че ще бъде запазен паметника на площад „Бдинци“, който е светиня за Видин, като отрече категорично разпространяваните коментари за премахването му.   В целия си обем проектът обхваща зоната от Драматичния театър и река Дунав до кръстовището на ул. „Цар Симеон Велики” и ул. „Широка”, пред сградата на Областната дирекция на МВР. Поради голямата дължина на пешеходната зона, проектът е разделен на 5 самостоятелни етапа, които могат да се изпълняват независимо един от друг. Всеки от тях съдържа всички необходими проектни части. Като начало се предвижда изпълнението на първите три етапа, от сградата на театъра до сградата на музей „Конака“.\r\nПодземната ВиК инфраструктура е преминала пределния си срок на физическа годност и вече е напълно амортизирана. Сутеренните нива на прилежащите сгради се пълнят с вода. Вследствие на възникнали подземни течове се получават неравности и значителни пропадания на настилката, които могат да доведат до опасни за преминаващите хора последствия.    Пешеходната зона в момента не отговаря на съвременните изисквания за осигуряване на хармонична и достъпна градска среда за хора в неравностойно положение – липсват понижени преходи в нивата на тротоарите, пътеки от тактилни плочи за движение на незрящи хора, защитни парапети и други. Не са налице и противопожарни хидранти, което означава, че пешеходната зона по цялата си дължина, както и прилежащите й сгради, не са защитени и не отговарят на задължителните изисквания за пожарна безопасност и защита на населението от бедствия и аварии.   Поради всичките тези причини, реконструкцията на пешеходната зона е крайно наложителна и не търпи отлагане във времето. Предвидена е цялостна подмяна на подземната инфраструктура - водопровод, канализация, електрификация, видео наблюдение, оптични кабели и други, след което ще се положи новата настилка от едроразмерни гранитни плочи със специална повърхностна обработка срещу хлъзгане (термолющен гранит). Запазват се всички основни акценти на пешеходната зона, които са стойностни и реализирани по стария проект, а именно - фонтани, цветни партери и други. Предвидена е цялостна реновация на съществуващите фонтани, като се подменя изцяло ВиК системата, ел. оборудването и автоматиката.\r\nДемонтираните при реконструкцията настилки и други материали, които са годни за употреба, ще се използват вторично по предназначение там, където е необходимо в рамките на града или Общината.    Всички процедури до момента са проведени при стриктно спазване на указанията по програмата, в резултат на което беше подписан договорът за изпълнение на строително-монтажни работи на 1.06.2017 г., като крайната дата за реализацията е 1.08.2019 г. Проектът е готов окончателно за изпълнение, одобрен и съгласуван от всички държавни инстанции.\r\nЦенков пожела спорна работа на специалистите и фирмите, ангажирани с изпълнението на проекта. „Нека всички се поздравим със стартирането му, защото съм убеден, че реализирането на този проект не само ще промени облика на централната градска част, но и ще предостави една удобна, достъпна и привлекателна за нашите съграждани и за гостите на града зона!“ – заяви видинският кмет.   Главният архитект Ангел Недялков коментира, че изборът на тази реконструкция е направен след много внимателен анализ – има три обществени обсъждания, по инициатива на Общината са събирани анкетни карти, чрез които всеки видински гражданин е имал възможност да даде своето мнение и предложение. Той обясни някои от предстоящите промени във визията на зоната. Проектът предвижда реновации на прилежащото пространство пред Художествената галерия, обновяване на съществуващото стълбище и връзка с пешеходната зона, демонтиране на Ротондата в близост до Драматичния театър и преместването й на подходящо място, на скулптурите пред Съдебната палата, колоните и фонтана пред музей „Конака“. Лампи, пейки и всички елементи по протежението на зоната ще бъдат приведени в архитектурно единство, ще има много зеленина, ще бъдат възстановени информационните колони, ще бъде осигурена достъпност за хората в неравностойно положение и др.\r\nПрезентация на проекта направи Веселина Георгиева, управител на „Про Актив Тийм“ ЕООД – външна техническа помощ за изпълнението на проекта. (С презентацията може да се запознаете на адрес: http://vidin.bg/wp-content/uploads/2018/06/Presentation-Vidin.pptx).\r\nОбластният управител Албена Георгиева също пожела успешно реализиране и заяви, че това е изключително важен и нужен проект за Видин, чрез изпълнението на който всички ще получат една красива и модерна пешеходна зона. Зона, която да допълва прекрасните сгради, които са се запазили във времето и придават невероятен облик на града.", "date": "2018.06.26", "title": "Старт на проекта за централната пешеходна зона във Видин "}
{"url": "https://www.actualno.com/balkani/gotvjat-impijchmynt-na-makedonskija-prezident-news_681826.html", "text": "  Артан Груби, председател на  Комисията по европейските въпроси в македонския парламент и член на  Демократичния съюз за интеграция (ДСИ), който е част от управляващата  коалиция в Скопие, заяви, че импийчмънтът на  президента Георге Иванов е  подготвен, но се чака \"подходящият момент\" той да бъде внесен в  парламента. „Продължава инфантилната  политика на Иванов и съжалявам за това, но трябва да убедя гражданите,  че няма да се допусне един узурпатор, който няма легитимност, особено  при албанците, да саботира работата на парламента, когато целият  демократичен свят приветства Договора, каза Груби. Според него Иванов оглавява малка група, която е против евроатлантическата интеграция на страната. Депутатът посочи също, че са в  ход консултации с юридически и конституционни експерти, за да се  избегне блокадата на Иванов, ако и след повторното гласуване, не сложи  подписа си под указа за ратифициране на Договора с Гърция, предаде БГНЕС. „Ако президентът Георге Иванов  реши да не подпише и втори път закона за ратифициране на Договора за  спора с името, той съзнателно нарушава конституцията и ще наруши  правната и политическата система в страната. Освен това, сериозно се  намесва в правомощията на парламента, за което няма право“, заяви  заместник-председателят на Събранието на Македония Фросина  Ташевска-Ременски. Иванов е длъжен да подпише  указа след повторното гласуване на Закона в съответствие с чл. 75 от  конституцията. „Поради това, срещу него могат да бъдат взети правни  мерки в парламента, както и да бъде внесен вот на недоверие, но и  Конституционния съд и други компетентни институции имат право и са  задължени да заведат дело“, каза Ременски.  ", "date": "2018.06.26", "title": "Готвят импийчмънт на македонския президент"}
{"url": "https://www.actualno.com/america/oon-registrira-rekordno-visoki-niva-v-proizvodstvoto-na-kokain-i-opium-news_681833.html", "text": "  Глобалното производство на кокаин и  опиум, с произход основно от Колумбия и Афганистан, е регистрирало  рекордно високи нива. За това предупреди Службата на ООН по наркотиците и  престъпността в своя годишен доклад. \"Това, което открихме с  тазгодишния световен доклад за наркотиците е, че пазарите на дрога се  увеличават и  че производството на опиум и кокаин е рекордно високо,  което ни поставя пред множество предизвикателства на множество  фронтове\", заяви ръководителят на службата Юри Федотов. Той подчерта, че  неговия екип се опитва да работи със страните производителки, за да  намери балансирано решение за справянето с проблема, създаден от  наркотиците. Федотов смята, че с тези страни може да се постигне  напредък в целите, свързани с развитието им, предаде БГНЕС. Според доклада, производството  на опиум е нараснало с 65% от 2016 г. до 2017 г. и е достигнало 10 500  дона, докато глобалното производство на кокаин през 2016 г. е стигнало 1  410 тона.  ", "date": "2018.06.26", "title": "ООН регистрира рекордно високи нива в производството на кокаин и опиум "}
{"url": "https://www.actualno.com/crime/v-botevgrad-arestuvaha-sina-na-vladimir-pelov-news_681836.html", "text": "  Полицейска акция се провежда в Ботевград. Поводът са двама братя от ромски произход и палежи на офиси на спедиторска фирма в града, съобщи Нова телевизия.  Задържани са братята Тодор и Борис Ерменкови, синът на Владимир Пелов и бизнесменът Цветомир Миков.   Спецоперацията обаче не е свързана с Пелов, който беше застрелян в началото на юни в центъра на града.   ", "date": "2018.06.26", "title": "В Ботевград арестуваха сина на Владимир Пелов "}
{"url": "https://www.actualno.com/balkani/vynshnite-ministri-ot-es-podkrepiha-zapochvaneto-na-pregovori-s-makedonija-news_681841.html", "text": "     Решението за начало на преговори трябва да е обвързано с подкрепата на Европейския съвет по-късно тази седмица.\r\nЗа Македония Съветът подчертава критичната необходимост от напредък в , а за  Албания - , предаде БНР.   Така на практика се открива път през юни догодина предприсъединителните преговори с Македония и Албания Днешното решение на европейските министри бе взето на последното  заседание на Съвета на ЕС в рамките на българското председателство.    Европейската комисия трябва да представи през април догодина докладите за напредъка на страните-кандидатки и ако са положителни, преговорите ще могат да започнат скоро след това.   Еврокомисарят по разширяването на ЕС Йоханес Хан изрази задоволството си от днешното решение на Съвета на ЕС.\r\n\"Радвам се, че ЕС след дълги дебати откри пътя към разширяването за бъдещата Северна Македония и Албания. Пътят към предприсъединителни преговори през юни 2019 г. е ясен. Това е важен сигнал за региона, че той е възнаграден. Това е важно и за авторитета на ЕС\", написа Хан в собствения си профил в Туитър.    Хан заяви, че е определена условна дата за започване на преговори с Македония и това означава, че , предава МИА.\r\n„Поздрави на гражданите на бъдещата Република Северна Македония за днешните успехи, защото сега е ясно, че ще започнем преговори през юни догодина и веднага ЕК може да започне подготовката за тези преговори. Това вече е ясна перспектива и награда”, заяви Ханс.   Европейската комисия трябва да излезе с доклад фокусиран върху три основни теми: реформи на публичната администрация, реформи на разузнавателните служби и съдебна реформа и борба с корупцията. Въз основа на този доклад Македония ще може да проведе междуправителствена конференция до края на 2019г.\r\n„Съветът ще отговори положително на прогреса направен чрез спешните приоритетни реформи, споразумението с Гърция, като тези неща проправиха пътя на страната към преговорите през юни 2019 г. В това отношение Съветът подчертава належащата нужда Бившата Югославска Република Македония да продължи с напредъка си в конкретни приоритетни реформи, както и да се постигне видим резултат в борбата с корупцията. Съветът призовава ЕК да оцени напредъка на Македония по тези условия въз основа на годишния си доклад. Съветът припомня, че решението ще зависи и от завършването на националните парламентарните процедури и одобрението от страна на Съвета на ЕС, след което ще се проведе първата междуправителствена конференция в зависимост от напредъка на страната”, пише в заключението от срещата на съвета на министрите, предаде БНР.\r\nВ него се посочва и че оценката на този напредък трябва да донесе осезаеми и устойчиви резултати в областта на съдебната реформа, обвинения и присъди за корупция и организирана престъпност на високите етажи, както и реформа на разузнавателните служби и на публичната администрация.   ", "date": "2018.06.26", "title": "Външните министри от ЕС подкрепиха започването на преговори с Македония"}
{"url": "https://www.actualno.com/football/peru-pobedi-avstralija-i-si-trygva-s-chest-ot-rusija-news_681789.html", "text": "  Перу записа първа победа на , след като се наложи с 2:0 над Австралия.  \"Кенгурата\" имаха шанс да продължат напред, като това минаваше през задължителна победа днес, която те не постигнаха.   Южноамериканците играха по-дефанзивно от своя съперник, който нанесе над 15 удара по посока вратата на Галес, но така и не успяха да поразят целта.   Всичко най-интересно от мача Австралия - Перу четете ", "date": "2018.06.26", "title": "Перу победи Австралия и си тръгва с чест от Русия"}
{"url": "https://www.actualno.com/healthy/bolnici-i-organizacii-shte-atakuvat-novata-nacionalnata-zdravna-karta-v-syda-news_681829.html", "text": "   , съобщиха от Сдружението на общинските болници. Документът бе въведен първоначално от бившия здравен министър Петър Москов, след което свален в съда, а повторното му влизане в сила бе инициирано от настоящия ресорен министър Кирил Ананиев.   Оказа се също така, че в областите Стара Загора, Ямбол и Пазарджик няма да има нито едно легло за лечение на хора с урологични проблеми, а цяла силистренска област пък е оставена без легло за ортопедични и травматологични заболявания.   Според пациентски организации и болнични директори, . Това е причината от Центъра за защита на правата в здравеопазването съвместно с частни и общински болници да атакуват документа в съда, съобщи д-р Неделчо Тотев, председател на Сдружението на общинските болници.   „Готвим наистина такова евентуално действие от наша страна, защото вече изчерпахме всички възможности, които имахме, да не допуснем да се приеме нещо недотам адекватно. Обаче за съжаление те приеха картата, независимо, че нашите доводи бяха доста сериозни. Те не ги зачетоха, обаче“, заяви той, цитиран от Дарик.\r\nД-р Тотев допълни, че в подобни ситуации организациите е по-добре да действат съвместно.       „Самата карта пренася всичко и го отнася към легла. А леглото става основна единица. Ти можеш да имаш лимит, но като не ти дадат нормална бройка легла, то просто не остава нищо друго освен да фалираш“, каза той.\r\nПрез 2017 година Върховният административен съд окончателно отмени първата Национална здравна карта, на базата, на която бе въведена настоящата. Организациите, които спечелиха делото тогава отново бяха Центъра за защита на правата в здравеопазването и Сдружението на общинските болници.", "date": "2018.06.26", "title": "Болници и организации ще атакуват новата националната здравна карта в съда "}
{"url": "https://www.actualno.com/football/francija-i-danija-prispaha-publikata-v-moskva-za-skuchno-00-news_681792.html", "text": "  Франция и Дания постигнаха своето в мача помежду си в група C, но заслужиха категоричните освирквания на феновете на стадион \"Лужники\" след скучните 90 минути, които записаха помежду си.  В един от очакваните с интерес двубои на \"петлите\" и \"червения динамит\" изиграха най-скучния мач, който логично завърши 0:0.   През целия двубой нито една от селекциите на терена не погледна по-смело към вратата на съперника, а единствено резервата Набил Фекир се опита да действа по-остро в атакуващ план, но не сполучи да реализира при двата си опита.   Всичко най-интересно от мача Дания - Франция четете ", "date": "2018.06.26", "title": "Франция и Дания приспаха публиката в Москва за скучно 0:0"}
{"url": "https://www.actualno.com/crime/v-syrbija-zadyrjaha-dvama-bylgari-s-2-kg-heroin-news_681847.html", "text": "  В Сърбия задържаха двама български наркотрафиканти на граничния пункт с Хърватия Батровци, предаде БГНЕС. Двамата са на възраст 38 и 45  години. Те са арестувани с два килограма хероин, който е бил укрит в  автомобила, с който са пътували. Хероинът е бил укрит в специално  приготвен тайник на колата, марка \"Мерцедес\".  Срещу българите е наложена  мярка \"задържани под стража\" за 48 часа и са предадени на прокуратурата  в град Сремска Митровица.   Двамата с инициали И.Л.Г. и С.Д.С. вече са с  повдигнато обвинение за трафик на наркотици.   ", "date": "2018.06.26", "title": "В Сърбия задържаха двама българи с 2 кг хероин"}
{"url": "https://www.actualno.com/america/vyrhovnijat-syd-na-sasht-potvyrdi-zabranata-na-trymp-za-vlizane-na-grajdani-ot-5-musulmanski-dyrjavi-news_681838.html", "text": "   , предава AFP.  Решението е голяма победа за Тръмп, който се бореше за това от близо година.   Съдиите са гласували с 5-4 за това налагането на забраната, която администрацията твърди, че е оправдана от опасенията за национална сигурност, да е валидна.   Петте държави, на чиито граждани е забранено да влизат в .\r\nТръмп нарече решението „дълбоко реванширане“ в изявление, разпространено от Белия дом.       „Това решение е момент на дълбоко реванширане след месеци на истерични коментари от медиите и демократите, които отказаха да направя това, което е нужно, за да обезопасим границите и страната си“, заяви президентът, цитиран от Фокус.\r\nРешението на съда е значителна победа за Тръмп, който направи забраната един от топ приоритетите си, откакто встъпи в длъжност.\r\nПо-малките съдилища отхвърляха няколко версии на забраната, която беше въведена още в първата седмица на Тръмп като президент, но решението на Върховния съд слага край на различните тълкувания и забраната вече е валидна на цялата територия на САЩ.    ", "date": "2018.06.26", "title": "Върховният съд на САЩ потвърди забраната на Тръмп за влизане на граждани от 5 мюсюлмански държави"}
{"url": "https://www.actualno.com/football/hyrvatija-specheli-grupata-si-sled-treta-pobeda-na-svetovnoto-po-futbol-news_681835.html", "text": "  Националният отбор на Хърватия победи Исландия с 2:1 в последния мач от груповата фаза на Световното първенство по футбол 2018. По този начин \"шахматистите\" записаха три победи от три мача и продължават към 1/8-финалите с пълен актив и високо самочувствие.  В следващата фаза от турнира балканците ще играят срещу втория в група С, който е Дания.\r\nЗлатко Далич даде почивка на голяма част от звездите си. Това обаче не повлия на отбора, който стигна до победата след попадения на Бадей и Перишич, а Гилфи Сигурдсон отбеляза за островитяните от дузпа.   Всичко най-интересно за третата поредна победа на Хърватия четете в .", "date": "2018.06.26", "title": "Хърватия спечели групата си след трета победа на Световното по футбол"}
{"url": "https://www.actualno.com/sofia/zaradi-remont-zakrivat-i-izmestvat-tramvai-v-centyra-na-sofija-news_681844.html", "text": "       – ще се движи в посока ж.к. „Иван Вазов“ като маршрутът се скъсява:  от площад „Македония“ наляво по ул. „Алабин“ до Съдебна палата, двупосочно.    – в посока ж.к. „Борово“ се променя: от площад „Македония“  надясно по бул. „Македония“, по трасето на трамвайни линии № 4 и № 5 до ж.к. „Бр. Бъкстон“, двупосочно.\r\nРазкрива се при следния маршрут: от  Национален исторически музей /НИМ/ по Околовръстен път през пътен възел „детелина“ по бул. “България” до бул. “Витоша”, наляво по булевард “Витоша”, наляво по бул. “Патриарх Евтимий”, надясно по бул. “Христо Ботев”, наляво по северния пътен локал на бул. “Македония”, през площад “Руски паметник”, наляво по бул. “Ген. Н. Скобелев”, през подлеза на НДК, по бул. „Проф. Фритьоф Нансен“, надясно по бул. “Пенчо Славейков”, наляво по бул. “Витоша” и по бул. “България” по маршрута си до НИМ.    Автобусите ще спират на всички съществуващи автобусни и тролейбусни спирки;\r\n·  двупосочна трамвайна спирка с кодове 0356 и 0357 “Бул. Пенчо Славейков” на бул. “Витоша”;\r\n·  разкрита временна спирка с код 6478 “НДК” на бул. “Витоша” в посока бул. “Патриарх Евтимий” зад съществуващата трамвайна спирка;       ·  разкрита временна спирка с код 6400 “Бул. Прага” на бул. “Христо Ботев” на 50.00 метра след десния завой от бул. “Патриарх Евтимий”;\r\n·  съществуваща трамвайна спирка с код 1281 “Пл. Македония” на бул. “Христо Ботев” преди бул. “Македония”;\r\n·  временна двупосочна спирка с кодове 6233 и 6226 “Ж.к.  Мотописта”  в района на пешеходния подлез.", "date": "2018.06.26", "title": "Заради ремонт закриват и изместват трамваи в центъра на София"}
{"url": "https://www.actualno.com/society/nad-15-mln-leva-shte-bydat-investirani-vyv-vik-infrastrukturata-v-stranata-news_681830.html", "text": "      Това съобщи по време на работна среща в Перник зам.-министърът на регионалното развитие и благоустройството Малина Крумова.   В списъка попадат 19 пречиствателни станции за питейни и отпадъчни води, близо 1300 километра водопроводи и канализация, 146 помпени станции и други съоръжения в общо 51 населени места. Проектите, които ще получат финансиране, са определени с изготвените от Министерството на регионалното развитие и благоустройството регионални прединвестиционни проучвания в 14 области в страната, предаде БНР.   На заседанието е дискутирана инвестиционната програма, изпълнявана от ВиК оператора, и съвместните действия на институциите при нейното реализиране.", "date": "2018.06.26", "title": "Над 15 млн. лева ще бъдат инвестирани във ВиК инфраструктурата в страната"}
{"url": "https://www.actualno.com/business/borisov-vodim-spokojni-tihi-pregovori-za-evrozonata-vse-promenjat-uslovijata-news_681800.html", "text": "   Това заяви министър-председателят Бойко Борисов, след като взе участие в конференция за сближаване на заплатите в Европа.  „Подготвили сме всичко, водим работните срещи, така че ще подадем тогава, когато има ясни условия. коментира Борисов и отбеляза, че това досега не го е имало и в момента България води \"спокойни, тихи преговори\".   Попитан за заплатите и за това, че според синдикатите 200 години ще  са необходими на Източна Европа, за да догони Западна, премиерът заяви:  „Това може на някой конгрес на БСП да зададете този въпрос. Не сме само  45 години назад заради тяхното управление, а и в страни. Така че това е в  рамките на историята. Иначе, от началото на този мандат правителството е  вдигнало с 12% заплатите – 11,8% някъде. Вие сте свидетели, защото с  постановление помогнахме и на армията да се повишат заплатите, и на  полицията, и на охраните на затворите, и на Софийския университет с 10  млн. лв. повече, на БАН допълнителни 15 млн. лв. за учени, учителските  заплати, до 300 лв. пенсиите. Огромни пари се дадоха и то веднага се  отразява и на доходите“.   По повод който днес бе дискутиран в парламента, Борисов заяви, че с него БСП искат да саботират европредседателството.\r\n„Проваляйки се като европредседатели, това щеше да бъде и достатъчен  повод да ни се иска тогава оставката и то абсолютно резонно. Знаете как  почнахме с НДК, с провокации, пък се оказа, че съдът ги оправда на  практика. Но това си е парламентарна практика, това е записано в  Конституцията. Искат вот, дават вот. Парламентарните групи се защитават. коментира Борисов.       „Не мога да си обясня да ми се тълкуват думите по този начин от г-жа  Нинова, че съм признал, че границата не се пази добре. Още от  управлението на БСП, когато дойде след това и бежанската вълна, завари  ни след това и нас, и тях неподготвени. Тогава те започнаха 30 км  ограда, ние още 200 км направихме. Командировахме полиция, повече армия,  сменихме законите. Англичаните ни даряваха джипове, че нямахме тогава.  Впоследствие извоювах 150 млн. евро от ЕК за нашата граница“, допълни  той и отбеляза, че се е купила много техника, автомобили и всичко  необходимо.\r\n„Под наш натиск подписахме споразумението с Турция. Направихме Среща  на върха ЕС-Турция във Варна. Като видите графиките, сега цифром и  словом, защото защитаваме и гръцката граница, са няколко десетки, които  са преминали и то през официалните КПП-та и са отишли към Германия,  Франция и Австрия. Признал съм това, което всички знаете. Дето се вика,  ние сме атакували БСП, че не пазят границата, когато бяха в мандат по  времето на Орешарски“, каза още Бойко Борисов.", "date": "2018.06.26", "title": "Борисов: Водим спокойни, тихи преговори за еврозоната, все променят условията"}
{"url": "https://www.actualno.com/society/zaradi-propusk-v-sistemata-shofiori-ne-uspjavat-da-minat-tehnicheski-pregled-news_681843.html", "text": "     Дори полицаи са били върнати и прегледът на служебния им автомобил е бил прекратен. Оказало се е, че служебните коли трябва да се вписани в общината и да е отбелязано, че са освободени от данък, посочи председателят на Съюза във Видин Николай Николов.\r\nПроблемите следват промяна в Наредбата за периодичните прегледи за проверка на техническата изправност на пътните превозни средства. Според изменения от месец май, т.г. служителите на пунктовете за технически прегледи вече нямат право да сканират квитанция за платен данък, когато системата не го отчита. Глобата за неспазване на наредбата е 1500 лева.    От фирмата „Демакс“, която поддържа системата, са информирали СБА, че    От Министерството на транспорта заявиха, че промяната в наредбата цели да спре минаването на технически преглед с фалшиви бележки или бележки за частично платен данък. Няма данни за пропуски в системата, а онлайн свързаността е факт от години, уточниха от ведомството, предаде Дарик.    В пунктове на СБА има случаи на шофьори, които имат бележка за платен данък, но не могат да минат на технически преглед с автомобилите си, тъй като онлайн системата ги отхвърля, обясни Тодор Желев: \"До 20 май ние имахме опцията ръчно да приложим платения данък с холограмния стикер, като сканирахме данъка и въвеждахме номера на холограмния стикер и след това прегледът продължаваше. Но с изменението на наредбата от 20 май тази опция се изключва и при отказ на системата на \"Демакс\", че автомобилът няма платен данък, ние директно го връщаме. Нашите служители прекратяват прегледа, защото все пак и те подлежат на санкции\".\r\nЗа случаи на върнати шофьори разказа председателят на СБА във Видин Николай Николов: \"Имаме случаи с граждани, които имат платен данък, идват, показват ни бележката, но ние нямаме право да го пуснем. Лизинговите компании също, които имат повече автомобили. Там някой отразява, друг не, за съжаление. Аз не мога да знам къде е вината. Човекът ми показва, че е платено, системата казва, че не е. На кого да вярвам?! Идват хора с видимо истински бележки, системата не ги пуска, ние ги връщаме, те се сърдят. Има нещо дребно, което трябва да се доотработи\".   Дори полицаи са били върнати и прегледът на служебния им автомобил е бил прекратен: \"Идва автомобилът, който е освободен от данък, обаче системата изкисва да се сканира данъкът. И допреди да се измени наредбата ние сканирахме големия талон, на който се вижда, че автомобилът е служебен на полицията и колата след като е освободена може да премине технически преглед. Обаче сега ги връщаме и тях\".    Оказало се е, че служебните коли трябва да се вписани в общината и да е отбелязано, че са освободени от данък, посочи председателят на съюза във Видин Николай Николов. Според него промяната улеснява работата на пунктовете за технически прегледи, стига системата да функционира гладко. Опцията в онлайн системата, която все още позволява сканиране на квитанция за платен данък, трябва да се премахне, добави Николов. От фирмата „Демакс“ са информирали СБА обаче, че все още не са получили официални указания от „Автомобилна администрация“ да премахнат тази стъпка.\r\nОт министерството на транспорта заявиха, че промяната в наредбата цели да спре минаването на технически преглед с фалшиви бележки или бележки за частично платен данък. Няма данни за пропуски в системата, а онлайн свързаността е факт от години, уточниха от ведомството.", "date": "2018.06.26", "title": "Заради пропуск в системата шофьори не успяват да минат технически преглед"}
{"url": "https://www.actualno.com/curious/dneven-horoskop-za-27-uni-news_681731.html", "text": "     Тази сряда не оставайте затворени в офиса. Използвайте всяка възможност да излезете и да се разходите продължително време. Имате нужда от уединение и усещането, че сте сами със себе си.    Тази сряда ще ви изненада към средата си. Сутринта може да ви се стори скучна, но само изчакайте малко. Ще ви е трудно да повярвате, че нещата може да се променят толкова бързо.     Тази сряда е ден за малки подаръци и глезене. Вземете си нещо мъничко и не много скъпо, но красиво. Сложете го на видно място, за да ви подсеща, че красивото в живота е повече от останалото. Тази сряда на здравето ви ще се отразят чудесно всички процедури, свързани с вода. Ако смятате да посетите и сауна бъдете сигурни, че здравето ви го позволява. Не си правете експерименти.     Тази сряда е ден, в който трябва да бъдете много спокойни. Дори да изискват бърза реакция или отговор от вас, направете всичко възможно, за да отложите момента на реакция. Тази сряда обещава да получите неочакван доход или да научите информация, която може да спомогне за увеличаване на приходите ви. Приемете спокойно случката и не я разгласявайте, за да не отлетят бързо парите ви.    Тази сряда предполага откриването на нови неща. Това може да бъде всяка дейност, която до момента ви се е струвала прекалено сложна. Днес ще научите тайната ѝ.   Посветете тази сряда на вас, за вашите чувства, мечти и очаквания. Бъдете положително настроени и всичко, което си пожелаете – ще се сбъдне, при това точно по начина, по който сте си го представяли.    Тази сряда бъдете по-отворени към идеите на другите. Скептичността и подозренията ви могат само да ви попречат.  От предложенията на ваш  колега може да си спестите много време и  главоболия. Тази сряда има много работа и задължения, но днес някое от тях може да бъде отложено, за да обърнете повече внимание на семейството си. Не пренебрегвайте сигналите, които ви показва детето за това, че се нуждае от повече внимание.    Тази сряда има висок риск от това някой да ви ядоса сериозно. Много е важно да не покажете раздразнението си и то действително да не ви засегне. Всичките ви действия в професията ви ще доведат до невероятен успех. Тази сряда е добра за уреждането на отношения с жена. Ако имате нужда от помощ и се чудите към кого да се обърнете изберете именно дама. Това ще е гаранция за успешното разрешаване на нещата.", "date": "2018.06.26", "title": "Дневен хороскоп за 27 юни"}
{"url": "https://www.actualno.com/analysis/reshavashtite-dni-za-merkel-shte-ostane-li-kancler-news_681741.html", "text": "     В края на тази седмица най-вероятно ще стане ясно дали Ангела Меркел ще запази поста си на канцлер. А ако остане, колко дълго и начело на каква правителствена коалиция?\r\nНастоящото правителство на Федералната република е на ръба да се разпадне заради острите разногласия между канцлера и министъра на вътрешните работи по един от въпросите на миграционната политика.    Конфликтът избухна по една от точките в „генералния план“ на вътрешния министър, предвиждащ цяла серия от мерки за ограничаване на потока от мигранти към Германия. Цялостното предложение на този план никой не е виждал – освен самият министър и канцлерката. Известно е, че той съдържа 63 точки и с 62 от тях Меркел е съгласна. Единствената спорна мярка се оказва забраната за пресичането на германските граници от мигранти без документи, а също така от такива, които са регистрирани в някоя друга държава от ЕС.    Според все още действащия в Общността Дъблински регламент, мигрантите трябва да искат убежище в страната, в която са влезли за пръв път в ЕС. И властите на тази страна са длъжни да разгледат тяхната молба. Наистина има и редица изключение от това правило, но те нямат чак такова значение. Значение има фактът, че Зеехофер смята да връща такива мигранти обратно още на границата, без да ги допуска в страната. Меркел се позовава на процедурата, предвидена в германското и европейското законодателство, според която дори регистриран в друга страна мигрант (ако успее да каже магическата думичка „убежище“) може да бъде допуснат в Германия, да бъде разгледана молбата му и чак след това, ако тя бъде отхвърлена, да бъде върнат обратно. При това предварително получавайки съгласие за това от властите на държавата, в която той ще бъде депортиран.    Според канцлерката разрешаването на този проблем може да стане само в рамките на едно общоевропейско споразумение или чрез двустранни споразумениs за реадмисия директно на границите със страните, през които транзит преминава основният мигрантски поток за Германия.    За тази цел послужи извънредно свиканата на 24 юни по инициатива на Меркел минисреща на ЕС в Брюксел. Четири часа тя преговаря с колегите си от 15 страни. Сред тях бяха френският президент – до голяма степен нейният последен съюзник, десният консервативен австрийски канцлер, с който Меркел има обтегнати отношения, и италианският премиер – с дясното популистко правителство в Рим, с който ѝ е още по-тежко. Разговорът е тръгнал не в посоката, в която се е надявала Меркел, говорят брюкселските дипломати. Нейните събеседници не са искали да говорят за двустранни или многостранни споразумения за реадмисията на мигрантите. Разговорът е бил най-вече за извънредните мерки за укрепването на външните граници на ЕС, увеличаване на европейската гранична охрана Фронтекс, съпровождането обратно до Либия на корабите с мигранти, а също така за създаването на големи мигрантски лагери извън пределите на ЕС, където да бъдат отделяни истинските бежанци от голямата маса икономически мигранти. Първите трябва да бъдат изпращани в ЕС, а вторите – обратно по родните им места. В навечерието на минисрещата на ЕС вървяха слухове, че подобна роля може да поеме Албания, разбира се, за европейска сметка. В нейните пристанищни градове мога да се разтоварват корабите с мигранти, в лагерите ще ги регистрират чиновници на имиграционната агенция на ЕС. Те също така са тези, които трябва да определят кой има шанс за убежище и кой не.\r\nНо дори и да е имало такъв план, то на редовната среща на върха на Евросъюза на 28 и 29 юни той няма да бъде огласен. Любопитното е, че и френският президент, и испанският премиер говориха в неделя за мигрантски лагери на европейска територия. Албания е в Европа, но не е ЕС с неговите по-либерални правила за предоставяне на убежище. А активното участие в разрешаването на мигрантската криза, може да се превърне във входен билет на Тирана за Евросъюза.      Италия настоява за още по-твърд подход. Рим иска кардинално преразглеждане на правилата на ЕС по отношение на мигрантите, отказ от Дъблинския регламент, забрана за влизане в италианските пристанища на кораби с мигранти и създаване на лагери на противоположния бряг на Средиземно море, т.е. в Либия. За приемането обратно на мигранти, върнати от германската граница, Рим не иска и да чува. Следващият опит да се намери европейско решение на проблема за мигрантите Меркел ще предприеме този четвъртък, 28 юни. Това ще стане по време на работната вечеря в първия ден на поредната среща на върха на ЕС. Германският еврокомисар Гюнтер Йотингер, макар и да смята, че до „срещата в четвъртък и петък ще има напредък“, но и той не вярва, че лидерите на ЕС ще успеят да изработят „съгласувано решение от такъв мащаб, което очакват някои политици от Християнсоциалния съюз“, по-малкия партньор в дясната коалиция ХДС/ХСС на Меркел, оглавяван от вътрешния министър Хорст Зеехофер.   Последният многократно предупреждаваше, че ако отсъства европейско решение, адекватно по своя ефект на неговия план за затваряне на границите за определени категории мигранти, той ще се възползва от пълномощията си на вътрешен министър и сам ще издаде заповед на граничарите да не ги пускат в Германия от 1 юли.\r\nЕдинственият изход от ситуацията за канцлера ще бъде да го изпрати в оставка. След Зеехофер от правителството ще си тръгнат и всички министри на ХСС. Това ще означава разпадане на четвъртата правителствена коалиция на Ангела Меркел. В този случай трудно можем да си представим и единството на консервативния блок ХДС/ХСС. Разколът на германските консерватори, съперничеството между ХСС и ХДС в мащабите на цялата страна ще има непредсказуеми последици за целия политически пейзаж. Някои коментатори вече предсказват на Германия скорошното настъпване на италианския ред с чести предсрочни избори и пъстри правителствени коалиции.", "date": "2018.06.26", "title": "Решаващите дни за Меркел: ще остане ли канцлер?"}
{"url": "https://www.actualno.com/society/instituciite-uspokoiha-che-sa-podgotveni-za-loshoto-vreme-news_681845.html", "text": "  Министърът на вътрешните работи Валентин Радев е в Ямбол. Той е там по указание на премиера Бойко Борисов   „На място направихме преглед на превантивните мерки и готовността за действие при усложняване на метеорологичната обстановка“, каза министър Радев и добави, че , съобщиха от МВР.\r\nНа съвещанието в Ямбол присъстваха директорът на Главната дирекция „Пожарна безопасност и защита на населението“ главен комисар Николай Николов, областният управител Димитър Иванов, кметът на града Георги Славов и директорът на ОДМВР-Ямбол, старши Комисар Генчо Иванов.      „Изслушах докладите. “, каза министър Радев.\r\nДиректорът на ГДПБЗН, гл. комисар Николов обяви, че „Допълнителни превантивни мерки са разпоредени на кметовете. Плановете на областта и общината за реакция при наводнение са актуализирани“, обобщи главният комисар.    Според последните данни на НИМХ-БАН, ", "date": "2018.06.26", "title": "Институциите успокоиха, че са подготвени за лошото време"}
{"url": "https://www.actualno.com/burgas/api-predupredi-shofiorite-da-karat-vnimatelno-po-am-cherno-more-news_681823.html", "text": "   съобщиха от пресцентъра на Агенция \"Пътна инфраструктура\".  Движението на всички автомобили се осъществява двупосочно в платното за Варна. Очаква се ремонтните работи да приключат през следващата седмица. От пътноподдържащото дружество АПИ е изискала да работи максимално мобилизирано, за да може предвидените дейности да завършат преди началото на активния туристически сезон.   В края на миналата година бяха ремонтирани 2 км от платното за Бургас на АМ „Черно море“, а сега продължава ремонтът на останалите 6 км. Предстои полагането на износващия пласт асфалт и полагането на маркировката.   За да не се затруднява трафикът през туристическия сезон няма да се извършват ремонтни дейности и на виадукт „Звездица“ на АМ „Черно море“. Те ще бъдат подновени през есента.", "date": "2018.06.26", "title": "АПИ предупреди шофьорите да карат внимателно по АМ \"Черно море\""}
{"url": "https://www.actualno.com/crime/otnovo-agresija-mejdu-uchenichki-a-povodyt-momche-video-news_681798.html", "text": "  В социалната мрежа Facebook се разпространява пореден клип на агресия между ученички, а поводът, както изглежда, е момче.  Случката е от Павел баня. Източници на разказаха, че 13-годишните момичета имали спречкване помежду си заради любовни тревоги. Девойките си организирали \"среща\" в парковата част на курорта, а там е заснет клип, в който се вижда, че едно от момичетата нанася шамари по своята \"съперничка\".   Запознати коментират, че малко по-късно са видели ученичките да пият кафе заедно в едно от местните заведения, а междувременно става ясно, че набитото момиче не е получило сериозни наранявания.", "date": "2018.06.26", "title": "Отново агресия между ученички, а поводът - момче? (ВИДЕО)"}
{"url": "https://www.actualno.com/society/prevozvachite-s-blagodarstveno-pismo-do-borisov-zaradi-ottegljaneto-na-spornija-zakonoproekt-news_681849.html", "text": "   Организациите в бранша за коректното и безпристрастно отразяване на събитията от изминалите седмици, свързани с протеста на автобусните превозвачи в България.  Публикуваме пълният текст на писмата:\r\nДО   Г-н Бойко Борисов\r\nМинистър-председател на Р България    Уважаеми господин Борисов,\r\nПозволете ми от името на Национално сдружение на автобусните превозвачи в България, Браншови съюз за стопанска инициатива в транспорта, Национално сдружение на автобусните превозвачи, Национален съюз на превозвачите, Корпорация на автомобилните превозвачи в България, Национално сдружение на Българските превозвачи, Камара на автомобилните превозвачи в България, Съюз на организациите в автомобилния транспорт, Българска автотранспортна асоциация, Национална транспортна камара, Съюз за иновации в автомобилните превози, Асоциация за безопасност и култура в автомобилните превози и Сдружение на превозвачите за подготовка и квалификация в автомобилния транспорт, да изразя искренна благодарност и уважение към Вас за достойната и справедлива позиция, която изразихте по повод Законопроекта за Българска автомобилна камара.\r\nБлагодарим за принципното Ви решение за оттегляне на спорния законопроект. Вие подкрепихте демокрацията, подкрепихте и спечелихте сърцата на почтенните хора, желаещи да работят честно, справедливо и в диалог с държавата, а не в полза на частни корпоративни структури с неясен статут. Благодарим за професионализма, с който се отнесохте към проблема, и за това, че защитихте конституционното ни право на свободно сдружаване.    С уважение,\r\nМагдалена Милтенова\r\nДО   СРЕДСТВАТА ЗА МАСОВА ИНФОРМАЦИЯ\r\nУважаеми представители на средствата за масова информация,\r\nПозволете ми от името на Национално сдружение на автобусните превозвачи в България, Браншови съюз за стопанска инициатива в транспорта,Национално сдружение на автобусните превозвачи,Национален съюз на превозвачите,Корпорация на автомобилните превозвачи в България, Национално сдружение на Българските превозвачи, Камара на автомобилните превозвачи в България, Съюз на организациите в автомобилния транспорт, Българска автотранспортна асоциация, Национална транспортна камара, Съюз за иновации в автомобилните превози, Асоциация за безопасност и култура в автомобилните превози и Сдружение на превозвачите за подготовка и квалификация в автомобилния транспорт, да изразя благодарност и уважение към Вас за коректното и безпристрастно отразяване на събитията от изминалите седмици, свързани с протеста на автобусните превозвачи в РБългария.   За нас е чест, че получихме Вашата професионална подкрепа за изразената от нас позиция относно Законопроекта за Българска автомобилна камара. Вашата активна ангажираност с проблема позволи обществото да бъде своевременно и пълноценно информирано за опитите за прокарване на един лобистки по своята същност закон, който устройва единствено интересите на частни корпоративни структури с неясен статут.   Вследствие на Вашият професионализъм ние получихме огромна обществена подкрепа, която е изключително ценна за нас!\r\nБлагодарим!\r\nС уважение,\r\nМагдалена Милтенова", "date": "2018.06.26", "title": "Превозвачите с благодарствено писмо до Борисов заради оттеглянето на спорния законопроект"}
{"url": "https://www.actualno.com/society/do-kraja-na-uli-trjabva-da-byde-gotov-proektozakonyt-za-hora-s-uvrejdanija-news_681814.html", "text": "   Това обеща социалният министър Бисер Петков пред протестиращи майки на деца с увреждания.  Той обясни защо се е наложила нова среща с майките:       ", "date": "2018.06.26", "title": "До края на юли трябва да бъде готов проектозаконът за хора с увреждания"}
{"url": "https://www.actualno.com/moresport/uchrediha-obshtestven-syvet-po-fizichesko-vyzpitanie-i-sport-kym-prezidentstvoto-news_681804.html", "text": "   . Съветът ще работи за усъвършенстването на системата на българския спорт и за насърчаването на физическото възпитание и спорта в българските училища, съобщиха от прессекретариата на Румен Радев.  Председател на съвета ще бъде съветникът на президента по младежта и спорта Георги Александров, заместник-председател е проф. Даниела Дашева, а сред членовете са Йорданка Благоева, Евгения Раданова, Теодор Салпаров, Христо Меранзов, проф. Пенчо Гешев, проф. Бисер Цолов, параатлетът Денислав Коджабашев, проф. Светослав Иванов.   „Като много сектори в обществото ни масовият спорт също изживява криза, и точно това е една от основните цели на този съвет - с вашата експертиза, с опита, с мотивацията и визията ви, да направим така, че да се създадат условия за усъвършенстване на системата на българския спорт, да върнем младите към спорта и той да се върне обратно в училищата. Само тогава ще имаме здрава нация и можем да постигнем високо спортно майсторство“, заяви по време на срещата Румен Радев.   Президентът посочи, че страната ни не само е намалила драстично финансирането за българския спорт, но се е отдръпнала и от редица важни помощни, регулаторни и координиращи функции. „Вече се радваме и на един медал от олимпиада. Масовият спорт се отдръпна от училищата, от младите ни хора, и беше изместен от болестите, затлъстяването, агресията“, отбеляза държавният глава. Румен Радев призова изтъкнатите спортисти да помагат за насърчаването на масовия спорт в България със своята визия и експертиза.\r\nОт своя страна участниците в срещата посочиха редица идеи и виждания за развитието на българския спорт. Проф. Дашева сподели тревогата си, че е прекъсната връзката между младите хора, които се занимават със спорт и професионалните спортисти. Тя изрази мнение, че е необходимо да се възроди и развива спортът и в университетите. „Спортът е начинът адреналинът на младежите да се изразходват на спортната площадка, а не у дома или в училище“, отбеляза олимпийската ни спортна легенда Йорданка Благоева.       Дългогодишният спортен педагог и деятел д-р Христо Меранзов предложи темите, които се обсъждат на срещите на съвета да прераснат в национална обществена дискусия с участието на държавни институции, а ректорът на Националната спортна академия проф. Пенчо Гешев увери, че спортната Алма матер ще даде своя принос с изготвянето на анализи и проучвания от  свои преподаватели и спортни експерти.\r\nЕдин от най-добрите български състезатели по тенис на маса и участник на Параолимпийски игри Денислав Коджабашев сподели, че за него един от най-важните фактори за развитието на спорта е неговата достъпност, включително и за хора с увреждания.", "date": "2018.06.26", "title": "Учредиха обществен съвет по физическо възпитание и спорт към президентството"}
{"url": "https://www.actualno.com/analysis/nova-epoha-za-turcija-eto-kolko-vlast-ima-sega-erdogan-news_681750.html", "text": "     През април 2017 в Турция се проведе референдум, на който турските граждани одобриха въвеждането на тъй желаната от Ердоган президентска система. След провелите се тази неделя (24.06.) президентски и парламентарни избори преходът към тази система вече е завършен. Едно е е ясно: Ердоган разполага с повече власт от всякога. Ето в какво точно се изразява тя:    Постът на министър-председателя ще бъде премахнат. Отсега нататък шеф на изпълнителната власт ще бъде държавният глава, който според досегашната конституция имаше по-скоро представителни функции. В бъдеще президентът сам ще обявява назначенията и уволненията на всички висши държавни чиновници, както и на вицепрезидентите и министрите, чийто брой също ще се определя от него. Парламентът няма да има думата. Членовете на кабинета няма да имат право да бъдат и депутати.     Президентът ще може да издава декрети със силата на закони в сферата на изпълнителната власт. Те ще влизат в сила след публикуването им в Държавен вестник. Одобрението на парламента няма да е необходимо. Щом обаче парламентът гласува закон в съответната сфера на изпълнителната власт, съответните декрети вече няма да са валидни. Президентските декрети не бива да ограничават конституционните права и не се отнасят до вече законно гласувани правила. Само парламентът може да въвежда закони - с изключение на закона за проектобюджета.     Преди реформата президентът беше длъжен да спазва политически неутралитет. Отсега нататък ще е различно: той може да запази партийното си членство. По този начин президентът е председател на най-голямата парламентарно представена партия и като лидер на мнозинството може да контролира парламента. Впрочем, Ердоган се завърна на председателския пост на неговата Партия на справедливостта и развитието (ПСР) още през май 2017 година. Както и миналата неделя, оттук-нататък в Турция ще се провежда двоен вот - едновременно президентски и парламентарни избори с петгодишен мандат. Двойните избори увеличават вероятността партията на съответния президент да разполага с мнозинство в парламента. Сегашните избори бяха планирани първоначално за ноември 2019 година, но Ердоган предпочете да ги изтегли напред. По принцип президентът може да бъде избиран само за два петгодишни мандата. Управляващата ПСР обаче си оставя отворена задна вратичка. Ако парламентът вземе решение за предсрочни избори по време на втория мандат на президента, тогава президентът може да се кандидатира още веднъж. Освен това при новата президентска система броенето на мандатите започва отново. Това означава, че след сегашната си победа Ердоган встъпва в \"първия си\" президентски мандат. Чисто теоретично той може да остане на власт до 2033 година.      Депутатите губят правото си да свалят министри от власт. Парламентът може да отправя писмени запитвания само до вицепрезидентите и министрите, но не и до президента. Депутатите имат право в бъдеще да искат импийчмънт не само за държавна измяна, но и за всякакъв род престъпление. Препятствията за това обаче се твърде високи. За предаването на съответното разследване на правосъдието се изисква парламентарно мнозинство от две трети. Остро оспорваната десетпроцентна бариера при парламентарни избори, която ощетява преди всичко прокюрдските партии, остава в сила.    С реформата президентът получава повече правомощия и спрямо правосъдието. След приемането на конституционната реформа важи следното правило: държавният глава номинира шест от 13-те членове на Висшия съвет на съдиите и прокурорите. Този съвет е отговорен за номинирането на съдиите и прокурорите. Останалите членове на съвета се избират от парламента, където обаче президентът е лидер на парламентарното мнозинство. При предишната система юристите сами определяха мнозинството членове на Висшия съвет на съдиите и прокурорите. Впрочем, тогава членовете му бяха 22. Има и още една промяна в съдебната система: военните съдилища в Турция вече са закрити.  ", "date": "2018.06.26", "title": "Нова епоха за Турция: Ето колко власт има сега Ердоган"}
{"url": "https://www.actualno.com/balkani/kosovo-imame-6-8-meseca-za-postigane-na-dogovor-sys-syrbija-news_681818.html", "text": "  Беким Чолаку - съветник на  президента на Косово Хашим Тачи заяви, че оптималният срок за постигане  на споразумение Белград - Прищина е 6-8 месеца. \"Всички знаем, че срокът или  рамката за постигане на споразумение, са свързани с мандата на  институциите в ЕС, вземайки предвид новите избори, които ще се проведат  следващата година“, допълни той и изрази опасения, че \"ако този срок  бъде изпуснат, нещата ще се усложнят и стават наистина тежки\", предаде БГНЕС. Така, в крайна сметка, Белград  и Прищина имат от 6 до 8 месеца, за да постигнат цялостен и правно  обвързващ договор в \"края на диалога\".  ", "date": "2018.06.26", "title": "Косово: Имаме 6-8 месеца за постигане на договор със Сърбия"}
{"url": "https://www.actualno.com/society/novinite-naj-vajnoto-za-denja-26-uni-news_681813.html", "text": "      След близо 8-часово заседание в Съвета \"Общи въпроси\" външните министри от ЕС стигнаха до компромис и подкрепиха началото на предприсъединителни преговори с Македония и Албания през юни 2019 г.    Защо в понеделник вечер в \"Часът на Милен Цветков\" беше излъчено повторение на старо предаване? На този въпрос търсят отговор зрителите на Нова телевизия. Сред предварително анонсираните теми на Facebook страницата на предаването с начален час полунощ беше обявена и: \"Какво накара премиера Борисов да се възмути от фалшивата новина, че е станал собственик на гръцки остров?\"     Президентът на Македония Георге Иванов реши да не подпише указа за обнародване на Закона за ратифициране на Окончателното споразумение за решаване на различията, описани в резолюциите 817 (1993) и 845 (1993) на Съвета за сигурност на Организацията на обединените нации, за прекратяване на значението на Временното споразумение от 1995 г. и за установяване на стратегическо партньорство между страните, съобщават македонските медии.     Като \"абсурдна\" определи политиката на Комисията за енергийно и водно регулиране (КЕВР) по отношение на цената на природния газ бившият член на регулатора Еленко Божков. Божков беше част от Комисията по времето на правителството на Пламен Орешарски, като тогава беше върл защитник на това да се вземат лицензите на ЕРП-тата, но това в крайна сметка така и не се случи. Непрекъснато променят условията за Шенген и за чакалнята на еврозоната, все нови и нови критерии. Затова сега водим спокойни, тихи преговори. Банкерите обичат да се водят тихи преговори. Това заяви министър-председателят Бойко Борисов, след като взе участие в конференция за сближаване на заплатите в Европа. Болници и неправителствени организации ще атакуват новата националната здравна карта в съда, съобщиха от Сдружението на общинските болници. Документът бе въведен първоначално от бившия здравен министър Петър Москов, след което свален в съда, а повторното му влизане в сила бе инициирано от настоящия ресорен министър Кирил Ананиев.    Юлия Кръстева проговари за досието \"Сабина\", което се превърна в скандал през март, когато комисията по досиетата разсекрети материалите. До момента една от най-известните български учени по света си бе позволила единствено няколко лаконични коментара, в които отричаше каквато и да било принадлежност към службите на ДС. Сега обаче тя говори дълго пред \"Венити Феър\" и Оливие Бушар, разказвайки цялата история, а текстът й бе публикуван на български в сайта Артакция Правителството е неспособно да изпълнява конституционното си задължение да осигурява вътрешната сигурност. Това заяви лидерът на БСП Корнелия Нинова, която представи мотивите на партията по внесения вот на недоверие срещу правителството \"Борисов 3\" заради политиката му сектор „Сигурност\". Предложих добронамерен бартер с опонентите на майките. За мен проблемът им е над всичко и той не може да бъде употребен за лични амбиции и цели. Това стана ясно от думите на националния омбудсман Мая Манолова в ефира на bTV относно продължаващите протести в цялата страна на майки на деца с увреждания. \"Газпром\" възобнови строителството на морската част на втората отсечка на \"Турски поток\", се казва в съобщение на South Stream Transport B.V., предаде БГНЕС. \"Днес корабът Pioneering Spirit възобнови строителството на втората отсечка от морския газопровод \"Турски поток\" в посока турския бряг\", се кaзва в съобщението.", "date": "2018.06.26", "title": "Новините: Най-важното за деня, 26 юни"}
{"url": "https://www.actualno.com/goodnews/v-bansko-otkrivat-naj-dylgata-vodna-pyrzalka-v-evropa-news_681809.html", "text": "   Точно в 08:30 ч. кабинковият лифт ще започне да извозва гости към прохладната зеленина на Бъндеришка поляна, където надуваеми замъци очакват най-малките посетители. За малчуганите има и катерачни стени с осигурителни въжета.  Най-дългата водна пързалка в Европа е именно в Банско и отново ще посреща туристи. Най-дългата в света се намира в САЩ. Предвидени са съблекални и кърпи за гостите. Ако туристите предпочитат да не се мокрят, могат да се насочат към пързалката с гумени шейни, където пътечката за скиори ще ги качи до началото на улея, по който се спуска с гума и каска, които се получават на място.    На 1620 метра надморска височина всички могат да се насладят на чистия въздух и природата, далеч от жегата на града - с разходка до Байкушевата мура, до Рибно езеро или пък с изкачване на връх Вихрен. Изборът на маршрути и спортни дейности в Пирин е почти неограничен, но всеки трябва да е подготвен и екипиран за начинанието си!     ", "date": "2018.06.26", "title": "В Банско откриват най-дългата водна пързалка в Европа"}
{"url": "https://www.actualno.com/society/agencijata-po-hranite-zabrani-vnosa-na-svinsko-meso-za-lichna-konsumacija-news_681801.html", "text": "     Общо 92 огнища на африканска чума по свинете са регистрирани в румънския град Тулча, което е на 160 километра от българската граница.   Заболяването е изключително агресивно, носи тежки икономически загуби и хората допринасят за разнасянето на заразата чрез пренасяне на храни за лична консумация, уточняват от БАБХ.   Затова вече никой не може да внесе в България дори и сандвич със свинско месо. Проверки ще се правят на всички граници, не само на тази с Румъния, и храните ще бъдат конфискувани. Ще се конфискува и всяка месна храна, която е без етикет, независимо дали е със свинско или друго месо.\r\nОсвен това започва интензивен отстрел на диви свине, за да се намали популацията им, тъй като те също са преносители на заразата. Заболяването не е опасно за хората, отбелязват от Агенцията по храните.    ", "date": "2018.06.26", "title": "Агенцията по храните забрани вноса на свинско месо за лична консумация"}
{"url": "https://www.actualno.com/society/poslanikyt-na-kosovo-u-nas-poluchi-orden-madarski-konnik-news_681806.html", "text": "     „В рамките на вашия мандат България работеше активно за развитието на демократично, проспериращо и мултиетническо Косово и за успешната му международна интеграция, а по времето на българското председателство на Съвета на Европейския съюз държавите от Западните Балкани бяха поставени във фокуса на европейския интерес“, заяви по време на церемонията президентът Радев.   Държавният глава открои личния принос на посланик Калаба за положителния импулс в двустранните отношения, задълбочаването на сътрудничеството в сфери от взаимен интерес и подписването на  Меморандума за сътрудничеството в областта на европейската и евроатлантическа интеграция между правителствата на двете държави и Спогодба за сътрудничество в областта на културата.   Посланик Шпенд Калаба заяви от своя страна, че за него е голяма чест да получи високото държавно отличие. „Този орден не е само признание за мен, но и за народа на Република Косово“, каза посланик Калаба и напомни, че през тази година се навършват десет години от установяването на дипломатически отношения между двете държави.", "date": "2018.06.26", "title": "Посланикът на Косово у нас получи орден \"Мадарски конник\""}
{"url": "https://www.actualno.com/burgas/skejtyrite-da-se-gotvjat-za-burgas-skate-open-news_681808.html", "text": "  На 17-ти и 18-ти август Бургас ще бъде домакин на едно от най-големите скейтборд събития, провеждано някога в България. Участници от Испания, Румъния, Словения, Холандия, Бразилия, Гърция, Унгария, България и други ще се състезават за внушителен награден фонд.  На 17-ти август програмата започва с Cash for Tricks и Best Trick на площад \"Тройката\", след което във фоайето на НХК ще бъдат представени българско скейт-видео и фотографска изложба. За музиката през целия ден ще се погрижи Funktool.   На 18-ти август ще бъде същинската част - Международното скейтборд състезание в Скейт парк ''Изгрев''.   Като за финал на всичко това нашите партньори от GRIME BG са подготвили смазващ концерт.\r\nBurgas Skate Open се организира от Община Бургас с подкрепата на: Amnesia skateshop, Бургас харесва младите, Скейт Клуб Сливен, Stinky Socks, Monster Energy Bulgaria.       ", "date": "2018.06.26", "title": "Скейтърите да се готвят за \"Burgas Skate Open\" "}
{"url": "https://www.actualno.com/education/47-600-uchiteli-ocenjavat-uchebnici-za-3-7-i-9-klas-news_681819.html", "text": "  От днес до 8 юли 47 600 учители от  цялата страна ще оценяват пригодността на проектите на учебници и учебни  комплекти за 3 клас, на учебници за 7 и 9 клас, на учебни  комплекти по чужд език по нива от Общата европейска езикова рамка, както  и на учебници по испански и италиански език за V клас, съобщиха от МОН. Предложените проекти за 3 клас са 60, за 7 клас - 92, а за 9 клас – 79. Издателствата са внесли за  оценка още 44 проекта на учебници по чужд език по нива А1 и B1 и четири  за 5 клас. Учителите, които преподават по съответните предмети, трябва  да оценят пригодността им за прилагане в клас, като поставят оценка  „Приложим“ или „Неприложим“. Оценяването се извършва във всяко училище, а  до 9 юли преподавателите трябва да предадат на директорите картите за  оценяване. Резултатите трябва да бъдат обобщени на училищно ниво и да  бъдат предоставени на регионалните управления на образованието. В  средата на юли общите оценки за пригодност от цялата страна ще бъдат  обявени пред вносителите на проектите. Учебниците и учебните  комплекти, които са получили обща оценка „Приложим в практиката“, ще  бъдат одобрени от Министерството на образованието и науката и техният  списък ще бъде публикуван в рубриката „Учебници“ на официалната  страницата – www.mon.bg. През следващата учебна година  учениците от 3, 5 и 7 клас ще учат по одобрените учебници/учебни  комплекти, които техните учители са избрали и са съгласували с  обществения съвет на училището. Те ще им бъдат предоставени за  безвъзмездно ползване. Учебниците за учениците от 9 клас и учебните  комплекти по чужд език ще се избират от преподавателите по съответните  предмети.  ", "date": "2018.06.26", "title": "47 600 учители оценяват учебници за 3, 7 И 9 клас "}
{"url": "https://www.actualno.com/politics/bylgarija-shte-poluchi-podkrepa-ot-svetovnata-banka-v-upravlenieto-na-rekite-news_681816.html", "text": "  Световната банка ще предостави аналитични услуги, подпомагащи подготовката и изпълнението на плановете за управление на речните басейни и на риска от наводнения в България. Договор за предоставяне на аналитично-консултантски услуги срещу заплащане беше подписан днес от министъра на околната среда и водите Нено Димов и Тони Томпсън, постоянен представител на Световната банка (СБ) за България, Чехия и Словакия. Това съобщиха от пресцентъра на Министерство на околната среда и водите.  Според договора Световната банка ще предостави подкрепа в подготовката на Плановете за управление на речните басейни (ПУРБ) и на Плановете за управление на риска от наводнения (ПУРН) в съответствие с изискванията на Рамковата директива за водите (РДВ) и Директивата относно оценката и управлението на риска от наводнения (ДОУРН) на ЕС.   Работата ще протече в два етапа: първият е събиране, анализ и актуализация на съществуващите данни и планове, вторият – подкрепа на МОСВ за последващи действия. СБ ще съдейства при оценяването на текущото състояние на повърхностните и подпочвените води в Дунавски, Черноморски, Източнобеломорски и Западнобеломорски райони за басейново управление на водите в България. Плановете за управление на речните басейни ще включват програма от мерки за подобряване на състоянието на водните обекти, които да доведат до съответствие с приложимите изисквания на европейското и националното екологично законодателство. Банката също така ще подкрепи МОСВ в подготовката на планове за управление на риска от наводнения, които ще определят рисковите области и ще идентифицират мерки за защита срещу вредното въздействие на водите. Споразумението трябва да бъде ратифицирано от парламента.   „Опазването на околната среда и природните богатства на България е основна цел в ключовия документ на банката, а именно Рамката за партньорство с България“, заяви при подписването Тони Томпсън. „Радваме се, че можем да подкрепим правителството на България чрез предоставяне на знания от цял свят, както и чрез идеи за управление на природните ресурси по устойчив начин, който да е от полза на всички българи“, каза още постоянният представител на СБ за България.", "date": "2018.06.26", "title": "България ще получи подкрепа от Световната банка в управлението на реките"}
{"url": "https://www.actualno.com/crime/proverka-otkri-ukriti-prihodi-v-shkoli-za-shofiorski-kursove-news_681820.html", "text": "  За значителни укрити приходи в школи за шофьорски курсове, съобщават от НАП. Неотчетените суми са установени при съвместни проверки с „Икономическа полиция“ и Изпълнителната агенция „Автомобилна администрация“, след сравнение на броя обучаващи се за правоспособност и явилите се на изпит пред „Автомобилната администрация“.  Всички компании, които провеждат обучение на бъдещи шофьори, са длъжни да водят точна отчетност, включително да подават данни за курсистите в изпълнителната агенция.   В Агенцията по приходите е извършено сравнение на броя на обучаемите, допуснати до изпит, със средните пазарни цени и са формирали минимален размер на приходите за всяка от автошколите. Тези данни са сравнени с информацията, подадена от касовите апарати и финансовите отчетите на фирмите.   Още в първите няколко фирми са открити значителни отклонения и ще бъдат извършени пълни данъчни ревизии за последните 5 години, допълват от НАП.", "date": "2018.06.26", "title": "Проверка откри укрити приходи в школи за шофьорски курсове"}
{"url": "https://www.actualno.com/business/inerkom-bylgarija-iska-ot-kzk-uskoreno-prouchvane-po-sdelkata-za-chez-news_681824.html", "text": "  Намери ли \"Инерком България\" пари, за да купи българския бизнес на ЧЕЗ? Този въпрос става отново актуален, след като днес (26 юни) КЗК съобщи за образувано производство по искане на компанията на Гинка Върбакова за предстояща концентрация.  Всъщност с искането \"Инерком България\" настоява КЗК да направи оценка дали сделката подлежи на предварителна нотификация и ако е така, сливането да получи зелена светлина и да бъде поставено незабавното му изпълнение. От \"Инерком\" добавят и, че ако трета страна има нещо против сделката, трябва да го обяви в срок от седем дни пред КЗК.   Още през март тази година КЗК съобщи, че е започнала производство по сделката. Тогава КЗК изрично посочи, че няма да проучва произхода на парите. По принцип това трябва да стори Комисията за финансов надзор, тъй като бизнесът на ЧЕЗ се търгува на Българската фондова борса.   Сумата по сделката е около 320 млн. евро, но това не е публично потвърдено.", "date": "2018.06.26", "title": "\"Инерком България\" иска от КЗК ускорено проучване по сделката за ЧЕЗ"}
