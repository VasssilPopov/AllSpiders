{"url": "https://www.actualno.com/balkani/rusija-shte-podkrepi-priemlivo-za-syrbija-reshenie-na-kosovskija-vypros-news_697100.html", "text": "  Русия ще подкрепи решение на косовските проблеми, което е приемливо за Сърбия, и призовава Белград и Прищина към диалог в съответствие с резолюция 1244 на Съвета за сигурност на ООН. Това заяви външният министър на Русия Сергей Лавров по време на 73-та сесия на Генералната асамблея на ООН, предаде ТАСС.     „Русия призовава страните към диалог в съответствие с принципите на резолюция 1244 на Съвета за сигурност на ООН и ще подкрепи това решение, което ще бъде приемливо за Сърбия“, отбелязва той.   Сергей Лавров обърна внимание, че „достигнатите при посредничеството на ЕС договорености между Белград и Прищина не се изпълняват“. В частност според него в Косово “наблюдаваното от Съвета за сигурност на ООН международно военно присъствие се трансформира в американска база, създават се косовски въоръжени сили“, посочи още Лавров, пише БГНЕС.\r\n„Като цяло, ние сме за това да не се превръщат Балканите за пореден път в арена на противоборство, да не се обявяват за нечие наследство, да не се изправят балканските народи пред лъжливи избори, да се избягва появата на нови разделителни линии в региона\", подчерта още руският дипломат.  ", "date": "2018.09.28", "title": "Русия ще подкрепи приемливо за Сърбия решение на косовския въпрос"}
{"url": "https://www.actualno.com/politics/borisov-pred-oon-protiv-sme-prekrojavaneto-na-granici-news_697071.html", "text": "   Това заяви премиерът по време на официалната си реч на 73-ата сесия на Общото събрание на ООН.     По време на речта си той говори за действията на правоохранителните органи в борбата с наркотрафика. Премиерът се спря и на ефекта от българското председателство на съвета на Европейския съюз и очерта особеностите на Балканите.   В речта Борисов обяви, че в този момент в страната се провежда \"Българското председателство на Съвета на ЕС през първата половина на тази година положи значителни усилия за постигане на напредък и консенсус между държавите-членки по основните направления в тази област. Гордеем се, че в този период беше приет мандатът на ЕС за започване на преговори със сключване на ново споразумение за партньорство със 79 държави от Африка, Карибите и Тихоокеанския басейн\", заяви Борисов.      По думите му преки последици от конфликтите в света са миграционните потоци и заплахата от тероризъм. \"Усилията на международната общност трябва да се насочат към основните мотиви за миграция. Тези усилия не се подкрепят с активна  посредническа и миротворска дейност и ако не се стигне до потушаване, шансовете ни са обречени\", поясни той.\r\n\"Последно време нарастват терористичните актове. . Ефективното противодействие на този феномен изисква съвместни усилия на цялата общност. Подкрепяме дейността на ООН за противодействие на тероризма.\", каза Борисов.    \"Имаме период от преди 71 години, с който се гордеем - противопоставихме се на депортацията на българските евреи. Примерът на спасителите ни е нужен и днес\", допълни той.", "date": "2018.09.28", "title": "Борисов пред ООН: Против сме прекрояването на граници"}
{"url": "https://www.actualno.com/asia/cunami-udari-indonezija-video-news_697073.html", "text": "  Двуметрова вълна цунами удари остров Сулавеси в Индонезия след мощното земетресение, което го разтърси по-рано, съобщи агенция Reuters, цитирана от БГНЕС.     Цунамито е връхлетяло в близост до град Палу (провинция Централно Сулавеси). В момента вълната е в процес на оттичане.\r\n\"Вълната на цунами с височина от 1,5 до 2 метра се отдръпва\", информират от Агенцията по метеорология, климат и геофизика в Индонезия. В резултат на стихията има разрушени домове, а кораб, закотвен на брега, е пострадал.   Няма съобщения за жертви. Според Агенция Синхуа обаче пет души са изчезнали.\r\nПо-рано земетресение с магнитуд 7,4 удари брега на Сулавеси. След земетресението Агенцията за метеорология, климат и геофизика на Индонезия обяви заплаха от цунами, но я отмени след час.     ", "date": "2018.09.28", "title": "Цунами удари Индонезия (ВИДЕО)"}
{"url": "https://www.actualno.com/society/bruksel-ni-nalaga-sankcii-zaradi-chumata-po-jivotnite-news_697080.html", "text": "  Европейската комисия (EК) ще наложи санкции на България. Това съобщиха от Българската агенция по безопасност на храните (БАБХ).     Причината е по дребните преживни животни в град Болярово и продължаващото разпространение на заболяването извън общината.   Властите увеличават територията с наложени рестрикции – вместо седем погранични общини, санкциите ще обхванат целите Бургаска, Ямболска и Хасковска област. Според новите ограничения ще бъде забранено излизането извън упоменатите области на животни и добитата от тях продукция.\r\nОт БАБХ уточняват още, че са алармирали за опасността от нови рестрикции, след като стопаните на стадото в Болярово повече от два месеца възпрепятстваха ветеринарните власти да унищожат огнището на заразата. Там бяха открити положителни проби за чума по дребните преживни животни. Междувременно 11 животни умряха, а според стопаните Ани Петрова и мъжът ѝ Христо Христов това се е случило от преяждане.  Според БАБХ официалните ветеринарни лекари от Областната дирекция по безопасност на храните са извършили аутопсия на едно от умрелите животни и не е констатирано прехранване с концентриран фураж.", "date": "2018.09.28", "title": "Брюксел ни налага санкции заради чумата по животните"}
{"url": "https://www.actualno.com/balkani/razsledvat-premiera-na-hyrvatija-za-konflikt-na-interesi-news_697082.html", "text": "  Хърватската комисия за конфликт на интереси започна разследване срещу министър-председателя Андрей Пленкович и заместник-говорителя на парламента във връзка с дейността им по приемането на закона Лекс Агрокор (Lex Agrokor), насочена към спасяване на най-голямата хърватска търговска верига \"Агрокор\" („Agrokor“). Това съобщи националната телевизия на страната, цитирана от БГНЕС.     Външният дълг на „Агрокор“ към група кредитори е повече от 5 милиарда евро, от които 1,1 милиарда евро компанията дължи на „Сбербанк“. Хърватското правителство прие специален закон (наречен Лекс Агрокор), насочвайки компанията да извърши процес на уреждане на задълженията към групата от кредитори, в противен случай може да настъпи фалит на компанията и сериозен проблем за хърватския бюджет, за когото \"Агрокор\" е основен гръбнак на редица предприятия.   Разследването на ръководителя на кабинета е стартирано \"заради нарушаване на принципите на държавната служба и поради липсата на прозрачност на комуникацията с обществеността в случая на Лекс Агрокор\". Образувано е също и разследване срещу кмета на Загреб Милан Бандич. Кметът е заподозрян в помощ за възлагане на обществена поръчка на брата на министъра на държавната собственост Горан Марич. Припомняме, че „Агрокор“ е най-голямата частна компания в Хърватия, чиято основна дейност е производство на храни и търговия на дребно. Компанията е в дългова криза, като дългът ѝ към руските банки се оценява на около 1,3 милиарда евро (около 30% от общия дълг).   ", "date": "2018.09.28", "title": "Разследват премиера на Хърватия за конфликт на интереси"}
{"url": "https://www.actualno.com/society/sedmicata-v-absurdi-24-28-septemvri-news_696260.html", "text": "              Директорът на Митница-Бургас Валери Стефанов отказа на няколко пъти да отговори на въпроса защо контролните органи над 3 години са бездействали за монтиран кран, чрез който от \"Винпром Карнобат\" може да се източва етилов алкохол, без да бъде измерен, като по този начин се избягва плащане на акциз. Стефанов беше уволнен през 2013 година заради образувано досъдебно производство за манипулиране на данни и извеждане на акцизни стоки от Нефтопристанище \"Росенец\". През 2015 година обаче Върховният административен съд обяви заповедта му за уволнение за незаконносъобразна. : Мълчанието на вълчите агнета!      Вятърът събори цяла стена на МОЛ Ларго в идеалния център на Благоевград. Паднала е цялата метална обшивка на източната страна на сградата. Малко по-късно падна и част от южната страна. : Строителят на съвременна България е в Ню Йорк, но май в програмата му ги няма точно такива постижения, с които да се похвали на ООН!   Почти 100 сигнала за корумпирани служители са счетени за неоснователни от МВР само за първите 6 месеца на 2018 г. Това става ясно от отчета на вътрешноведомствения съвет за борба с корупцията в МВР. Общо са постъпили 178 сигнала, от които са проверени 126. От тях са счетени за основателни или частично основателни 27.   : А можеше хич ...  Българската армия страда от такава липса на кадри, че вече не разполага с достатъчно голям състав, за да проведе нормална подготовка. За половин година военните са изхарчили под 1/3 от бюджета си за подготовка. : Това вече заслужава специален орден \"Стара планина\" - за постигнато немислимо ниво на криза. Заповядайте, г-н Каракачанов! Разбира се, ще ви изчакаме първо да си раздадете кошничката ...  Според военния министър и лидер на ВМРО Красимир Каракачанов трябва да има социална кошница, в която да влизат: хляб, кисело и прясно мляко, сирене, масло, кашкавал, пилешко и свинско месо, яйца, брашно и олио от български производители, а цените да имат максимална ставка за печалба, която да ограничи надценката на търговците. : Каракачанов нахрани ли армията, че не се чува нещо, май са на учение?  45-годишен мъж се сдоби с две обвинения, след като наби полицай, при това насред местното РПУ, става ясно от официално съобщение на прокуратурата. : Болката минава, срамът - остава ...  Част от изолацията на Финансово-стопанската гимназия беше издухана от силния вятър. Компрометираната стена се намира в задната част на училището, участъкът е ограден. : Бойко още е в ООН, Лиляна Павлова и тя не се чува да каже как върви санирането ...  Пред Общото събрание на ООН Доналд Тръмп се похвали пред световните лидери, че американската икономика \"преживява бум както никога досега\" и че за по-малко от 2 години в Белия дом неговото правителство е свършило повече от почти всяко друго досега. Думите му предизвикаха смях и шумно оживление сред присъстващите десетки държавни глави и делегати. : Адекватна реакция от бюрократи - чудо на чудесата!   Части на сухопътните войски и морската пехота на Мексико разоръжиха цялата полиция на град Акапулко. Нестандартното решение е предизвикано от подозрения към пазителите на реда във връзки с криминални групировки. : Както разбрахме на 25-ти, нашата армия я е хванала липсата - оле, МеХико, идвайте да помогнете!  Здравеопазването у нас e на едно от последните места в Европа, според проучване на шведската неправителствена организация \"Хелт кънсюмър пауърхаус\". Страната ни е на дъното в класацията като заема 33 място от 34 европейски държави, в които са изледвани здравните системи. : Здравеопазването ни е по-лошо от доста лоши здравеопазвания.  Тепърва започваме работа. Това заяви ръководителят на Комисията за противодействие на корупцията и за отнемане на незаконно придобито имущество (КПКОНПИ) Пламен Георгиев, визирайки скандала със семейство Арабаджиеви и собственика на \"Винпром Карнобат\". А на въпрос дали всичко на Цветан Василев е незаконно, а при Делян Пеевски е законно, Георгиев отговори, че Пеевски бил проверяван само по документи. : Мда, успелият млад мъж го проверяват само на хартия ...  В България проблемът с бежанците не стои толкова остро в момента. Към август 2018 г. статистиката показва че имаме 652 случая на прекратено производство за получаване на хуманитарен статут. Това ясно показва че целта на бежанците не е България. Това заяви председателят на Българската търговско-промишлена палата (БТПП) Цветан Симеонов. : Има наивни хора по света, спор няма - но някои поумняват, научават къде са Терминал 1 и Терминал 2 ...  \" по време на Втората световна война и \". Така българският министър-председател Бойко Борисов коментира във Facebook профила си от Ню Йорк участието си в централата на ООН в кампания срещу антисемитизма. : Репликата за срама я повтаряме и тук!  Към 31 декември, 2017 година населението на България е малко над 7 млн. души - 7 050 034 души. Спрямо 2016 година сме намалели с 51 825 души, което означава, че ако темпът се е запазил и през тази година, официално на 31 декември в България ще сме вече под 7 милиона души. : Пенсионерите, стягайте се, че има да се работи! Барон Мюнхаузен няма да дойде да ви изтегли за косите!   Заподозреният за убийството сега, 64-годишен Петър, през 2015 година е бутнал възрастният мъж – 81-годишен, който вчера беше посечен с брадва. Дошлите на място полицаи са предупредили двамата, съставен бил протокол. : Зловещ пример за неадекватността на системата, който ще си остане все така без реакция.  Причината за нападението над репортера на \"Господари на ефира\" Димитър Върбанов, за което се разбра вчера (26 септември) е негово журналистическо разследване, което води към склад, доставял храни с изтекъл срок на годност. По думите на журналиста, въпреки институционално обещание стоките и продуктите да бъдат изгорени на екарисаж, това не се е случило. Д-р Станимир Спасов е директорът на Областната дирекция на БАБХ. Именно той е човекът, който е обещал храните да бъдат премахнати и дори е говорил в началото на лятото, че храните са премахнати. Получихме снимка, че това не е така, заяви разследващият репортер. : А Спасов прехвърли топката на прокуратурата, прокуратурата му я върна и ето ти я българската тики-така - убива и смазва от мъка ...  За момента социалният министър Бисер Петков, а и финансовият министър Владислав Горанов, са на мнение, че таванът не може да падне още тази година. И причината се крие в \"несъвършенствата на пенсионната система\" т.е. колко пари се събират от вноските за пенсия и колко пари отиват за пенсии. Социалният министър дори заяви, че при някои пенсии, които в момента са ограничени от тавана, има съмнения в изчислението, а и реалният им размер нямало да бъде приет добре от обществото. : Предвид стратегията за развитие си е напълно в реда на нещата - който има голяма пенсия, не ще да работи!  Двата варианта за развитие на здравната система, измислени от екипа на здравния министър Кирил Ананиев, са следните – пълна демонополизация на НЗОК и равна конкуренция на Касата с частните застрахователи, които да се конкурират за 8-процентната здравна вноска на всички граждани или запазване на основната роля на НЗОК и задължително допълнително здравно застраховане. Но при втория вариант, съгласно представените модели се поема лечение до 700 лева от НЗОК, както и от джоба на пациента (500 лева + 200 лева), а нагоре – до 300 лева, идва на помощ застраховател, където обаче пациентът е внасял вноски (12 лева месечно), като отделно идват и цените на болниците, които могат да си се определят от тях. Получава се така, че всъщност пациентът може да участва с плащане до четири пъти – вноска в НЗОК, лично плащане, плащане на застраховател, конкретно доплащане на болница, ако сметката му за лечение е над 1000 лева. : Три, четири, пет - числата са безброй!  Кучетата и конете на армията и полицията в Румъния ще получават по 65 евро пенсия. Парламентът на страната прие закон, съгласно който след като се оттеглят от служба, животните ще имат право на грижи, включително и ветеринарна помощ. : Тук се поизхвърлихме като репортер на \"Господари на ефира\" от склад. Но около две-трети се събират - как се джафка на румънски?   Кой не си свърши работата по случая, заради който репортерът на \"Господари на ефира\" Димитър Върбанов беше бит, защото разкри два склада с храни с изтекъл срок на годност, които се разпространяват свободно – областната дирекция на БАБХ във Велико Търново или прокуратурата? Съответната институция прехвърля топката на другата. : Щеше да е внушително, ако не беше следващата по ред новина ...  Сайтът Mediapool разпространи кадри от камери за видеонаблюдение на склада \"ЕТ Елис - Елисавета Захариева\" във Велико Търново, на които се вижда, че Върбанов не е бил бит, както Нова телевизия се опита да внуши. : Едно хубаво показно за журналистическа работа лъсна само няколко часа по-късно с грозна манипулация, която постави моментално въпросът с доверието - след като има нагла лъжа, че говорим за побой, дали има и други лъжи, в самия репортаж? Или както пише Джон Гришам във \"Фирмата\" - когато хванеш някой да те лъже за нещо, моментално си задай следния въпрос - ?! ", "date": "2018.09.28", "title": "Седмицата в абсурди (24 - 28 септември)"}
{"url": "https://www.actualno.com/burgas/kmetyt-na-burgas-se-sreshtna-sys-svetovnata-ushu-federacija-news_697067.html", "text": "  Кметът на Бургас Димитър Николов се срещна в кабинета си днес с Антъни Го - вицепрезидент на Световната УШУ федерация, Джан Дзипинг - главен секретар на Световната УШУ федерация, Стефан Колев - президент на Българската УШУ федерация, Петър Драгоев - вицепрезидент на Българската УШУ федерация и Марта Бър - медиен директор на Световната УШУ федерация. В срещата участва и началник отдел \"Спорт\" към Община Бургас Веселина Деведжиева.     500 състезатели от 35 държави на 5 континента участват в елитното световно първенство, което се провежда в зала \"Младост\" от 27-ми до 3-ти октомври.\r\nУчастниците в срещата обсъдиха възможността в Бургас да се проведе фестивал по Тай Чи, като освен състезатели в него да се включат и граждани, които да се запознаят с този изключително популярен в света спорт. \"Идеята е да обвържем спорта с културата и туризма, а Бургас е изключително подходящ за такъв тип събитие\", каза Антъни Го. Според него организацията на такъв фестивал може да привлече над 5 000 участника от цял свят, а чрез форума да се популяризира този спорт сред широката общественост.\r\nКметът на Бургас изрази подкрепа за идеята и заяви, че още през следващата година участниците могат да се възползват от възможностите на новата спортна зала \"Арена\", както и да се организират семинари, демонстрации и събития на открито.  В следващите 4 дни бургазлии ще могат да наблюдават най-добрите състезатели по Тай дзи цюан или Тай Чи. Церемониите за награждаване са всеки ден от 12.00 и от 19.00 часа. Бургас е домакин за втори път на световното първенство по УШУ в рамките на две години.\r\nВ Световната УШУ федерация членуват 152 организации от цял свят, а българската федерация е една от най-активните сред тях и ни помага нашия спорт да стане олимпийска дисциплина. Милиони зрители ще наблюдават състезанието в Бургас чрез официален YouTube канал.\r\nУШУ е обявен от Световната здравна организация за спорт на 21 век, заради Тай Чи. Това е съчетание от оздравителна гимнастика и бойно изкуство. Практикува се от хора на всякаква възраст и социално положение като в същото време е много полезно за кондиция и на тялото, и на ума.    Тай Чи е най-практикуваният стил в УШУ, или както е по-популярно у нас Кунг Фу.", "date": "2018.09.28", "title": "Кметът на Бургас се срещна със Светoвната УШУ федерация"}
{"url": "https://www.actualno.com/crime/tejka-katastrofa-na-am-trakija-predizvika-kilometrichna-opashka-news_697072.html", "text": "  Тежка катастрофа предизвика километрично задръстване на автомагистрала „Тракия” в петък следобед. Ударили са се ТИР и две леки коли, предаде Нова телевизия.     Две жени са пострадали при инцидента, станал на 90-я километър в посока София, уточниха от МВР, цитирани от агенция \"Фокус\".  При преглед в лечебно заведение е установено, че едната пострадала е в тежко състояние.\r\nРепортер на на място съобщава, че колоната от автомобили достига до 10 километра. Става ясно, че ТИР-ът е блокирал напълно активната и изпреварващата лента на аутобана.  Движението в участъка се извършва в аварийната лента и се регулира от пътни полицаи.", "date": "2018.09.28", "title": "Тежка катастрофа на АМ \"Тракия\" предизвика километрична опашка"}
{"url": "https://www.actualno.com/politics/prezidentyt-rumen-radev-napravi-obryshtenie-kym-naroda-news_697088.html", "text": "  Вярвам, че след години на разделение обществото ни все повече ще осъзнава нуждата от единение. Това заяви държавният глава Румен Радев в свое обръщение към народа по повод навършването на 100 години от Войнишкото въстание.     „На 29 септември 1918 г. разбунтувалите се фронтоваци се сблъскват с проправителствените части край Владая и Княжево. Едните са отстоявали България по фронтовете на Първата световна война и са въстанали с искане за справедлива република. Другите влизат в бой с убеждението, че бранят българската държавност от войнишки метеж. И от двете страни вярват, че жертват живота си за Родината. Бунтът е удавен в кръв. Това е датата на големия български разкол, от който ни делят точно сто години. В разни епохи той ще противопоставя републиканци и монархисти, граждани и селяни, леви и десни. Ще отнеме живота на десетки хиляди българи. Ще съсипе много съдби“, заяви държавният глава.   По думите му общонародните цели на Възраждането ни донасят свобода, Съединение и възход. „Разколът слага край на тази епоха и ще бъде белязан от братоубийства, терор и пилеене на национална енергия. Великите идеали ще бъдат погребани под безизходни спорове. Те определят и съвременния ни политически дебат, в който партийни, лобистки и индивидуални облаги закриват хоризонта на националния интерес“, допълни президентът.\r\n„Група общественици се обърнаха към мен с инициатива за национално единение. Убеден съм, че милиони българи съзнават необходимостта от него. Съзнават, че историята не бива да слугува на политиката. Че наследените обществени разломи трябва да се преодоляват, а не да бъдат употребявани за злободневен политически бизнес. Че ожесточението от миналото, минира пътя към бъдещето“, заяви Румен Радев.  Според него е наивно да очакваме, че стогодишният разкол ще приключи днес или скоро. „Че ще завърши с победа на някоя от страните на сто и първата или някоя от следващите години. Но моралното и интелектуалното надмогване на разкола е единственият път към успеха“, подчерта той.   По думите му България е избрала пътя на европейска демокрация и трябва да гради своето бъдеще около принципите на свободата, законността, справедливостта и уважението към човека. „Единението не закрива политическия дебат, а бди той да се провежда в името на националния интерес, с уважение към чуждото мнение и свободата на словото. Единението не е индулгенция за престъпления, а борба за законност и правосъдие, на което обществото може да разчита. Единението не може да се случи под знамето на никоя идеология, а само и единствено под знака на културата и човеколюбието.\r\nВярвам, че след години на разделение обществото ни все повече ще осъзнава нуждата от единение. Процесът ще е дълъг, ще срещне съпротивата на сили, които се хранят от разделението. Но убеден съм: мъдростта ще победи ожесточението“, каза още Румен Радев.    ", "date": "2018.09.28", "title": "Президентът Румен Радев направи обръщение към народа"}
{"url": "https://www.actualno.com/sciencelogy/udariha-facebook-50-miliona-akaunta-sa-haknati-news_697089.html", "text": "  Facebook претърпя хакерска атака на личните акаунти на 50 милиона души, признаха от компанията, пише The Independent.     Разбиването на кодовете на социалната мрежа означава, че хакерите могат да присвоят личните данни на хората и да видят най-секретната им информация, посочва изданието, цитирано от БГНЕС, като се позовава на информация от компанията на Марк Зукърбърг.   Става въпрос за приложението \"View as\", което позволява на хората да виждат собствените си профили, както биха изглеждали за други хора. Използвайки това, хакерите биха могли да откраднат \"предоставената информация\", с което да направят профилите им незащитени и след това да нанесат вреди, твърди Facebook.\r\nКомпанията е започнала разследване, като засега не може да каже как е извършен пробивът и от кого.  Facebook напълно е блокирала функцията \"View as\" засега, докато възстанови кодовете за сигурност. Става ясно, че от 90 млн. души, ползващи приложението, 50 млн. са засегнатите.   Припомняме, че това е поредният проблем със сигурността, пред който е изправена социалната мрежа. През април тя съобщи, че злонамерени лица са използвали приложението за търсене, за да съберат информация за повече от два милиарда потребители.", "date": "2018.09.28", "title": "Удариха Facebook: 50 милиона акаунта са хакнати"}
{"url": "https://www.actualno.com/balkani/nad-6000-policai-shte-pazjat-referenduma-v-makedonija-news_697075.html", "text": "  Над 6000 полицейски служители ще бъдат ангажирани за съблюдаване на реда при гласуването на референдума за името на Македония, съобщава електронното издание на скопския ежедневник „Независен“, цитирано от агенция \"Фокус\".     Към настоящия момент правоохранителните органи не са получили индикации, че неделният ден ще бъде белязан с инциденти. Очаква се гласуването да премине спокойно, но за всеки случай на място в 3800-те избирателни секции ще бъдат разпределени над 6000 полицейски служители. Ако в деня на референдума бъде преценено, на крак може да бъдат вдигнати и спецчастите на Министерството на вътрешните работи.   Към настоящия момент се предвижда във всяка секция да има по двама полицаи, но в зависимост от ситуацията в неделя броят им може да бъде увеличаван или намаляван.  ", "date": "2018.09.28", "title": "Над 6000 полицаи ще пазят референдума в Македония"}
{"url": "https://www.actualno.com/politics/borisov-prizova-radev-da-dade-primer-za-edinenie-no-ne-s-deklaracii-news_697097.html", "text": "   . Аз нито веднъж не съм казал срещу него, неговата институция и който и да било в България обидна дума. Това заяви премиерът Бойко Борисов пред българските журналисти в Ню Йорк, като коментира на държавния глава Румен Радев, в което той призова за единение на българския народ.     Точно аз съм ги молил в парламента поне по важни теми да имаме единение, каза още Борисов. Излиза, че той ( Румен Радев - бел. ред. ) иска да има единение в момент, в който той го направи най-голямото разединение. Дайте ми едно негово изказване, в което той яростно да не ни атакува. , призова още Бойко Борисов. ​Премиерът коментира още и темата с модернизацията на българската армия, трафика на хора и миграцията.​ Министър-председателят посочи, че е информирал държавния секретар на САЩ Майк Помпео за специализираната акция на ГКПП \"Капитан Андреево\", при която до този момент е установен .​  Премиерът е подчертал пред Помпео, че САЩ и България имат установени отлични отношения в областта на сигурността и отбраната както в двустранен план, така и в рамките на НАТО, съобщиха по-късно от правителствената пресслужба.  По време на разговора Борисов е посочил, че потвърждавайки поетите ангажименти в рамките на НАТО, в началото на годината правителството е одобрило национален план за постепенно повишаване на разходите за отбрана до 2 % от БВП до 2024 г. В рамките на срещата българският министър-председател е запознал американския държавен секретар с хода на изграждането на междусистемните газови връзки с Гърция, Сърбия и Турция, както и с модернизацията и разширението на съществуващата газопреносна мрежа у нас.    ​Борисов отново заяви, че България стои добре и че всички го отчитат.​     ", "date": "2018.09.28", "title": "Борисов призова Радев да даде пример за единение, но не с декларации"}
{"url": "https://www.actualno.com/politics/cvetan-cvetanov-schita-che-dyrjavata-se-promenja-kym-po-dobro-news_697098.html", "text": "  Правителството е стабилно. Мнозинството е стабилно, защото ние нямаме различия с нашите партньори по управленската програма, около която сме се обединили, и коалиционното споразумение, което изпълняваме. Това каза председателят на парламентарната група на ГЕРБ Цветан Цветанов в предаването „Панорама“ по БНТ.     „Смятам, че държавата се променя към по-добро, заради самият факт, че имаме 4% икономическия растеж и може да се планират средства за 10-процентово увеличение на заплатите в бюджетната сфера“, допълни той. Днес от българския парламент отсъстват депутатите на опозицията, които са избрани за парламентарна дейност, а отиват да се запознават с електората си. Това нормално и отговорно ли е? В политиката един иска да реши проблемите, друг иска да руши и да създава проблемите“, коментира Цветанов.\r\nПо думите му смяната на тримата министри от кабинета е била морален акт и днес правителството е много по-легитимно. „С този морален акт ние нямаме промяна в управленската си програма за увеличаване на доходите, правене на секторни политики, икономически растеж и развитието на всеки един регион от страната“, посочи още Цветанов, цитиран от агенция \"Фокус\".\r\nПо думите му от БСП не са алтернатива и не дават никакви решения на въпросите. „В нашите структури казват, че трябва да даваме мило и драго, за да остане Корнелия Нинова председател на БСП, защото това означава, че те ще продължават да имат вътрешните си проблеми, докато се запознават с електората си“, каза още председателят на ПГ на ГЕРБ.  „Съдбата не е на никой друг, а на самите нас. Всеки един от нас трябва винаги да бъде активен с поведението си и с правото да избира тези, които трябва да го управляват“, отбеляза Цветанов. „Държавата не е в състояние сега и веднага да реши всичко. Проблемите са наслагвани в десетилетия и в момента изискванията са много по-големи. Прави се много, но все още има неща, които не могат да бъдат направени, защото не стигат ресурс и време“, допълни той. „Всяко едно усилие в политиката е да бъде решен даден проблем. Това, което днес опозицията предприема във всяка една сесия на българския парламент, е да клати властта“, посочи още Цветан Цветанов.", "date": "2018.09.28", "title": "Цветан Цветанов счита, че държавата се променя към по-добро"}
{"url": "https://www.actualno.com/society/novinite-naj-vajnoto-za-denja-28-septemvri-news_697048.html", "text": "  Редакционният екип на ви представя най-важните новини за изминалия ден, 28 септември.      Сайтът Mediapool разпространи кадри от камери за видеонаблюдение на склада \"ЕТ Елис - Елисавета Захариева\" във Велико Търново, на които се вижда, че Върбанов не е бил бит, както Нова телевизия се .   Омбудсманът Мая Манолова внася искане в Конституционния съд (КС) за установяване на противоконституционност на разпоредби от Административнопроцесуалния кодекс (АПК), които регламентират прекомерното увеличаване на таксите в касационното производство при подаване на частни жалби и при искане за отмяна на решения, както и такива, с които се изключва касационното обжалване в няколко закона – Закон за достъп до обществена информация, Закон за социално подпомагане и Закон за семейни помощи за деца. Според Манолова тези норми са в противоречие с Конституцията. След като парламентът събра кворум от втория път в петък и започна работа, депутатите изненадващо решиха да отпадне гласуването на промените в Закона за местното самоуправление, с които общините ще могат да създават звена за контрол по спазването на обществения ред.     Лихвите по новоотпуснатите потребителски кредити достигнаха най-високата си стойност от началото на 2018 г. насам. Според данните на БНБ през август банките са отпускали левови заеми на домакинствата при средна лихва от 8.88%, а с всички такси и комисиони т.е. годишният процент на разходите (ГПР) цената се е вдигнала средно до 11.10%. Месец преди това средната лихва е била 8.76%, а ГПР - 10.91%. Спрямо август миналата година увеличението е още по-голямо - тогава средната лихва е била 8.10%, а ГПР - 10.23%, пише днес вестник \"Сега\". Аз нито веднъж не съм казал срещу него, неговата институция и който и да било в България обидна дума. Това заяви премиерът Бойко Борисов пред българските журналисти в Ню Йорк, като коментира на президента Румен Радев, в което той призовава българския народ за единение.    В нощта на 18 септември сирийски военни свалиха над Средиземно море руски военен самолет Ил-20, на борда, на който имаше 15 военни. Всички загината. Русия обвини за случилото се Израел, който в същата нощ нанесе няколко авиоудара по крайбрежието на Сирия. Според министерството на отбраната на Русия сирийците се опитали да свалят израелския самолет, но уцелили руския. Според версията на Израел в момента на атаката срещу Ил-20 неговите самолети вече са се върнали в своето въздушно пространства. Ръст на добива на петрол в света няма да има – основните играчи в момента са напълно удовлетворени от настоящите цени. Най-малкото, до такова решение стигнаха участниците в ежегодната среща на върха на Организацията на страните износителки на петрол (ОПЕК) в Алжир, пише руският вестник „Известия“. \"Проблемът е, че и в двата варианта не ни казват какъв е проблемът. Двата варианта са взаимно изключващите се. В единият се признава, че парите са достатъчно, но се управляват лошо, а във втория, че парите недостатъчни итрябва да се налеят около 900 млн.\" Това каза бившият здравен министър Мими Виткова относно предложенията за здравна реформа. По-малко от 1/5 от германците са доволни от водената от германския канцлер Ангела Меркел политика. Това твърдят данните от проучване на социологическата компания YouGov, публикувани от вестник \"Ханделсблат\".    ", "date": "2018.09.28", "title": "Новините: Най-важното за деня, 28 септември "}
{"url": "https://www.actualno.com/europe/stotici-protestirat-v-berlin-sreshtu-vizitata-na-erdogan-video-news_697077.html", "text": "  Около 1000 души се събраха в късните следобедни часове на централния площад „Потсдамерплац“ пред Бранденбургската врата в Берлин, за да протестират срещу политиката на президента на Турция Реджеп Тайип Ердоган, съобщава националният ежедневник Die Welt, цитиран от агенция \"Фокус\". Припомняме, че турският лидер е на първото по рода си държавно посещение в Германия.     Протестът започна под мотото „Ердоган не е добре дошъл“. Предвиждаше се участието на около 10 хил. души, но към 16:00 часа местно време (17:00 часа българско време) броят на протестиращите бе доста по-малък. Демонстрацията бе подкрепена от германски, турски и кюрдски организации, инициативи и съюзи в страната.  Германските медии подчертават, че на няколкостотин метра от протеста е в ход подготовката за държавния банкет, организиран в двореца Белвю в чест на Ердоган.  ", "date": "2018.09.28", "title": "Стотици протестират в Берлин срещу визитата на Ердоган (ВИДЕО)"}
{"url": "https://www.actualno.com/crime/zaloviha-polovin-ton-heroin-na-kapitan-andreevo-borisov-syobshti-za-akcijata-pred-oon-news_697078.html", "text": "  Стотици килограми хероин, укрит в палети, са заловени на граничен пункт \"Капитан Андреево\". За спецоперацията съобщи и премиерът Бойко Борисов в началото на речта си пред Общото събрание на ООН в Ню Йорк.     Борисов припомни, че България е била съдомакин в понеделник на срещата на високо равнище „Глобален призив за действие за справяне с проблема с наркотиците“. \"Всяка държава пое отговорност да се бори с този бич. Дори в момента българските митнически власти, българската прокуратура задържа стотици килограми хероин\", заяви Борисов.   Количеството от половин тон хероин е заловено в два ирански ТИР-а, които са спрени на влизане в България. Досега са открити до 500 килограма хероин.\r\nПо информация на БНР се очаква количеството на открит наркотик да се увеличи. В момента текат проверки. ТИР-овете са спрени от митничари на влизане в страната ни и са задържани при проверка на Агенция \"Митници\".  ", "date": "2018.09.28", "title": "Заловиха половин тон хероин на \"Капитан Андреево\", Борисов съобщи за акцията пред ООН"}
{"url": "https://www.actualno.com/society/za-zelen-mladost-brojat-jitelite-na-mladost-ili-s-falshifikacija-ili-s-netochen-softuer-news_697062.html", "text": "  \"Мащабна фалшификация е възможно да е била извършвана на всички провеждани досега избори в България. Вторият вариант е броят на хората в избирателните списъци да е перманентно неточен заради софтуерна грешка.\"     Това твърдят от инициативния комитет \"За Зелен Младост\". При обжалването на отказа на Столичния общински съвет да признае, че в подписката срещу презастрояването са се подписали над 10% от постоянно живеещите в „Младост” (заради това и през април и не стана задължително), от инициативния комитет са забелязали смущаващи несъответствия при броенето на жителите на столичния квартал. \r\n\"По време на заседанието в Административен съд София-град бяха разпитани вещите лица Даниела Събева и Борислав Радайски, изготвили съдебна експертиза, която имаше за цел да се провери точният брой жители на „Младост”, положили валиден подпис под искането за провеждане на референдум. Ключов момент за проверката е, че според протокола на Районната избирателна комисия от вота на 14 ноември 2016 г. 87 829 души са били с избирателни права и постоянен адрес в „Младост”. Според ГД „ГРАО” 28 дни по-късно е имало 94 176 човека с избирателни права и постоянен адрес в района. Това е датата, към която е приключило събирането на подписката. Съдът имаше за цел да установи дали са необходими 8 783 или над 9417 валидни подписа, за да бъде референдумът задължителен. Основен мотив на СОС да го отхвърли е позоваването на протокола от ГРАО, според който за по-малко от месец в района са се появили нови 6347 човека с постоянен адрес и избирателни права и признаването на по-малко от 9400 валидни подписа.   Абсолютно нереалистично е за 20 работни дни общинската администрация дневно да е обработвала средно по над 300 заявления за смяна на постоянен адрес. Всичко това се извършва на едно гише, но в същото време е свързано и със смяна на лични документи. Съвсем логично е, че едно от числата е невярно”, твърди Радан Кънев, който като адвокат защитава правото на жителите на „Младост” да гласуват в референдума. На негов въпрос към експертите дали са успели да проверят какъв е бил броят на избирателите към 12 декември 2016 г. те отговорили, че им е било „обяснено, че според изискванията на закона цялата информация се изтрива след 6 месеца и нищо не се съхранява”.  „Има два варианта. Увеличението с над 6300 човека за 28 дни или е грешка на системата или фалшификация, но в никакъв случай достоверна информация. С нея се засяга истинността на много важни документи. Оказва се, че говорим и за данни, които не могат да се верифицират. Тук проблемът е много по-широк и засяга не само референдума в „Младост”, а всички избори в България, при които може да е извършвана фалшификация или да е допускана подобна софтуерна грешка”, твърди още Кънев.\r\nВ края на миналата година инициативният комитет внесе в Столична община събраните 14 040 подписа за свикване на местен референдум в район \"Младост\", съдържащ два въпроса:    1. Подкрепяте ли да се приемат изменения в Общия устройствен план и Подробните устройствени планове на Младост 1, Младост 1А, Младост 2, Младост 3, Младост 4, които да не позволяват ново застрояване на съществуващите зелени площи, междублокови пространства, терени с разположени съоръжения за игра на деца, паркинги и погранични на парковете територии?      2. Подкрепяте ли да се обяви мораториум върху издаването на разрешения за строеж и започващо строителство в район \"Младост\" на Столична община, област София – град, до промяна на Общия устройствен план и Подробните устройствени планове на Младост 1, Младост 1А, Младост 2, Младост 3 и Младост 4? Целта на инициативния комитет бе референдумът да се проведе заедно с парламентарните избори на 26 март, но проверката на ГРАО забави срока. Според проверката на ГРАО обаче, от всички представени подписа, само 8 822 са валидни.", "date": "2018.09.28", "title": "\"За Зелен Младост\": Броят жителите на \"Младост\" или с фалшификация, или с неточен софтуер"}
{"url": "https://www.actualno.com/cite/ne-moje-po-tejyk-jrebij-vse-pak-premieryt-igrae-v-tozi-otbor-news_697005.html", "text": "         Това заяви почетният президент на ЦСКА-София , който оценка на жребия за 1/8-финалите за Купата на България.   \"Червените\" ще играят с отбора на Витоша Бистрица, а коментарът на Пената бе повече от колоритен.", "date": "2018.09.28", "title": "Не може по-тежък жребий, все пак премиерът играе в този отбор"}
{"url": "https://www.actualno.com/analysis/vragove-li-sa-sega-rusija-i-izrael-news_696957.html", "text": "  В нощта на 18 септември сирийски военни свалиха над Средиземно море руски военен самолет Ил-20,  на борда, на който имаше 15 военни. Всички загината. Русия обвини за случилото се Израел, който в същата нощ нанесе няколко авиоудара по крайбрежието на Сирия. Според министерството на отбраната на Русия сирийците се опитали да свалят израелския самолет, но уцелили руския.  Според версията на Израел в момента на атаката срещу Ил-20 неговите самолети вече са се върнали в своето въздушно пространства.     Президентът на Русия Владимир Путин обеща, че Русия ще отговори така, че \"всички ще забележат\". Няколко дни по-късно министърът на отбраната Сергей Шойгу заяви, че Русия ще достави в Сирия ракетни комплекси С-300, за да \"охлади горещите глави\", заплашващи руските военни. Преди тези доставки се отлагаха, защото Израел беше против. Шойгу обеща, че отсега-нататък Русия ще осъществява радиоелектронно потискане на спътниковата навигация на радиолокационните станции и системи за връзка на бойната авиация, атакуваща обети на сирийска територия.   На 26 септември се появи информация, че Кремъл е отказал да приеме делегация израелски политици и военни, начело с Бенямин Нетаняху, която искала да регулира конфликта. Говорителят на Путин Дмитрий Песков опроверга тази информация. Това припомня руското издание Meduza.io в анализ за бъдещето на отношенията между Израел и Русия.   Формално Израел не участва в тази война – страната нееднократно е заявявала, че е неутрална. Но в сирийския конфликт активно е въвлечен Иран, с който Израел има сериозна вражда. Тел Авив признава, че нееднократно атакува сирийски позиции на ислямистката групировка \"Хизбула\", която подкрепя Иран. \"Хизбула\" подкрепя сирийския президент Башар Асад, така че в известен смисъл Израел воюва с неговия режим.\r\nПрез септември 2015 година, малко преди официалното влизане на Русия в сирийския конфликт Путин се срещна с Нетаняху.  Тогава израелският премиер заяви, че двамата са  успели да се договорят за координирането на военната активност, за да се избегнат \"недоразумения\". По думите на Нетаняху тогава Путин не е бил против Израел да продължи да нанася удари по обекти,  за които смята, че представляват опасност.   Скоро след това между ВВС на двете страни бе създадена специална гореща линия. Защо тя не е сработила в случая с Ил-20 не е ясно.     През април 2018 година Израел заяви, че Асад е използвал химическо оръжие срещу собствените си граждани, а Русия отричаше това.  Няколко дни по-рано министерството на отбраната на Русия обвини израелските ВВС за атаката срещу сирийската база Т-4 в центъра на Сирия. Базата се използва и от руската авиация.\r\nЦелите на Русия и Израел в Сирия се разминават. Съюзниците на Москва остават врагове на Тел Авив.   Израел не е заинтересован режимът на Асад да разполага с модерни средства за отбрана. Но именно С-300 не би трябвало да предизвика сериозна тревога у армията на Израел. Израелските ВВС с десетилетия са  учили как да отблъскват ударите от такива системи. Освен това самолетите F-35  са невидими за тези ракетни комплекси.\r\nМинистърът на отбраната на Израел обяви, че страната му ще унищожава всеки комплекс, който свали израелски самолет независимо дали е \"С-300 или С-700\". Ако с обслужването им се занимават руски военни (това се случва, когато Русия доставя на други страни дадена сложна техника), това може да стане повод за пряк военен сблъсък.   През последните години между двете страни отношенията са добри, макар да имат сложна история. СССР дълги години подкрепяше арабските противници на Израел, дори скъса дипломатическите си отношения и водеше държавна антисемитска политика вътре в страната. Но всичко се промени с разпадането на СССР  и идването на власт на Путин.   По редица чувствителни за Москва въпроси Тел Авив заема благосклонна позиция. Така през 1999 година Израел не подкрепи бомбардировките на НАТО срещу Сърбия. През 2008 година страните подписаха договор за безвизов режим. И накрая – Израел не се присъедини към антируските санкции. Не е ясно. Очевидно, с времето  на Русия ще е все по-трудно да се задържа на двата стола – да поддържа приятелски отношения с Израел и да поддържа враждебният за него режим и съюзниците му.\r\nНе фактът на свалянето на Ил-20, обаче доведе до рязкото изостряне на отношенията. След като турските ВВС свалиха руския Су-24 Русия въведе различни санкции срещу Турция, но след по-малко от година по-късно отношенията бяха възстановени. А Путин заяви, че за разлика от инцидента с турските военни, Израел не е възнамерявал да сваля руския самолет.    Превод: Actualno.com ", "date": "2018.09.28", "title": "Врагове ли са сега Русия и Израел?"}
{"url": "https://www.actualno.com/society/pirinsko-i-ekopak-bylgarija-se-obedinjavat-zaedno-za-prirodata-za-treta-poredna-godina-news_697070.html", "text": "   Срещу минимум 10 празни бирени опаковки от бира за рециклиране столичани и гости на града могат да получат безплатно три бутилки Пиринско пиво      На 29 септември в София Пиринско и Екопак България организират мащабна кампания за насърчаване на разделното събиране на бирени опаковки и рециклирането им. Инициативата е под наслов „Заедно за природата!” и се провежда за трета поредна година като част от политиката на Пиринско за устойчиво развитие и корпоративна социална отговорност. Нейната цел е да насочи вниманието на обществото към личния пример по отношение на околната среда, да насърчи разделното събиране и рециклиране на бирени опаковки, както и да изтъкне екологичните ползи от бирените опаковки за многократна употреба.\r\nВ събота, 29 септември, от 13:00 часа, в Княжеската градина всеки желаещ може да върне празни стъклени, пластмасови бутилки от бира и кенове (независимо от марката) за рециклиране и срещу минимум 10 ще получи еднократно 3 бутилки Пиринско пиво. Всеки участник на живо ще има и възможността да стане съпричастен към двете зелени каузи, с които Пиринско и Екопак България се свързват в партньорство.\r\nЕкип от Екопак България ще разяснява в детайли на всички посетители ползите от рециклирането  чрез интерактивни игри, филми и образователни програми.  След 16 ч. за посетителите на събитието ще пеят Бандата на Пецата и рок-легендата Милена.\r\nИнициативата в София е част от дългосрочна национална кампания, в рамките на която ще се проведат серия от събития в избрани градове в страната, които насърчават разделното събиране на бирени опаковки, разумното използване и опазване на природните ресурси. По време на кампанията през 2017 г. над 4000 граждани и гости на София, Шумен и Благоевград предадоха за рециклиране близо 30 000 бирени опаковки.     Продуктовото портфолио на компанията включва разнообразие от първокласни бири – националните Пиринско пиво и Шуменско пиво, международните марки на компанията Carlsberg и Tuborg, чешката Budweiser Budvar, френската Kronenbourg Blanc, немската пшеничена бира Erdinger, златистия испански лагер с цитрусови нотки San Migel Fresca, италианската Angelo Poretti с няколко вида хмел, американската Brooklyn Lager с изявен малцов характер, както и Birell – бира без алкохол. Карлсберг България предлага на нашия пазар и сайдера Somersby в четири разновидности – диня, ябълка, круша и боровинка.", "date": "2018.09.28", "title": "Пиринско и Екопак България се обединяват  „Заедно за природата“ за трета поредна година"}
{"url": "https://www.actualno.com/america/bojko-borisov-se-sreshtna-s-generalnija-sekretar-na-oon-antonio-guterish-news_697087.html", "text": "  По време на своето първо председателство на Съвета на ЕС България се доказа като стабилен партньор за европейските държави, който има политическата воля да търси консенсус. Европейската перспектива пред страните от Западните Балкани е гаранция за мир, сигурност и стабилност в региона. Това заяви българският министър-председател Бойко Борисов по време на срещата си с генералния секретар на ООН Антонио Гутериш в Ню Йорк. Двамата разговаряха в рамките на 73-ата сесия на Общото събрание на ООН, съобщиха от правителствената пресслужба.     Министър-председателят Борисов посочи, че съвместните усилия на държавите от Балканите да насърчат инвестициите и свързаността в региона са насочени към подобряването на стандарта на живот на хората. „Реализацията на проектите за инфраструктурна, транспортна и дигитална свързаност ще променят значително условията за живот в тази част на Европа и ще стимулират икономическия растеж на страните от региона“, обясни премиерът.   Пред генералния секретар на ООН Антонио Гутериш, министър-председателят Бойко Борисов подчерта, че България ще продължава да подкрепя всяка една инициатива, свързана с постигането на траен мир в света. Българският премиер подчерта, че в политиката на ООН за защита и утвърждаване на правата на човека, България поставя особен акцент в областта на превенцията и противодействието на дискриминацията, расизма, ксенофобията, антисемитизма, престъпленията от омраза и всички други прояви на нетолерантност. Бойко Борисов сподели надеждата си и за скорошно разрешаване на конфликта в Близкия изток.\r\nМинистър-председателят Борисов изрази мнение, че за България основни инструменти за укрепването на мира и сигурността в света остават глобалното сътрудничество и хуманността.  ", "date": "2018.09.28", "title": "Бойко Борисов се срещна с генералния секретар на ООН Антонио Гутериш"}
{"url": "https://www.actualno.com/america/amerikanski-iztrebitel-se-razbi-v-ujna-karolina-news_697095.html", "text": "  Многоцелевият изтребител F-35B от Корпуса на морската пехота на САЩ се разби в Южна Каролина, предадоха световните агенции, цитирани от БГНЕС.     Става ясно, че самолетът се е разбил в близост до базата на Корпуса, като пилотът е катапултирал.   Това е първият случай на катастрофа с F-35B. Военновъздушните сили на САЩ за първи път са използвали новият F-35B за нанасяне на удари по противника в Афганистан.   ", "date": "2018.09.28", "title": "Американски изтребител се разби в Южна Каролина"}
{"url": "https://www.actualno.com/showbusiness/vijte-kak-izglejda-dyshterjata-na-vanko-1-snimki-news_697024.html", "text": "  Иван Главчев, по-познат като Ванко 1, наскоро разбули духовете заради участието си във VIP Brother. Рапърът предизвика оплаквания на граждански организации заради факта, че е осъден и лежал за сводничество и трафик на жени.     Той напусна шоуто уж поради здравословни причини, а случаят с него    Скандалният рапър от близкото минало не може да се похвали с положителни обществени нагласи, но пък е горд баща на красива дъщеря.\r\nПловдивчанката Ивана Главчева е на 16 години и определено впечатлява с външния си вид. Тя дори е спрягана като двойничка на пе   ", "date": "2018.09.28", "title": "Вижте как изглежда дъщерята на Ванко 1 (СНИМКИ)"}
{"url": "https://www.actualno.com/society/video-pokazva-che-reporteryt-na-gospodari-na-efira-ne-e-bil-bit-news_697026.html", "text": "        Сайтът Mediapool разпространи кадри от камери за видеонаблюдение на склада \"ЕТ Елис - Елисавета Захариева\" във Велико Търново, на които се вижда, че Върбанов не е бил бит, както Нова телевизия се . Припомняме, че инцидентът предизвика и , който от Ню Йорк поиска \"нападателите да бъдат наказани с цялата строгост на закона\".\r\nДве камери - в и извън самия склад - са записали случилото се около 17 ч. на 26 септември 2018 г. На записа се вижда как репортерът Димитър Върбанов е заобиколен от четирима души, двама мъже и две жени, които правят опит да го изгонят от помещението. Минута преди 17 ч. . Журналистът държи микрофона си и телефон, с който записва видео.      Вътрешната камера показва как Върбанов е изтласкан през вратата на складовото помещение от двамата мъже, докато жените наблюдават сцената, без да се намесват. Вратата е заключена отвътре, а служителите се изтеглят встрани.\r\nВтората камера е записала какво се случва от мига на избутването на Върбанов навън до пристигането на служителите на МВР.\r\nКадрите показват, че Върбанов действително , като държи микрофона си. Операторът му, който не е допуснат до склада, снима отвън цялата ситуация.        След падането журналистът остава на земята и започва да говори пред микрофона. Операторът избира различни гледни точки на площадката пред склада, за да заснеме колегата си, който междувременно не се премества от мястото си, . Докато операторът снима в продължение на няколко минути, Върбанов остава легнал - сменя положението си само за да говори по телефона, след което се връща отново с ръка, разперена на земята.\r\nНа 14-та минута след падането на Върбанов, двама униформени полицаи пристигат с патрулна кола на местопроизшествието, като заварват репортера, легнал на земята, а оператора - снимащ край него.\r\nЕдва когато служителите на МВР му подават ръка, репортерът се .   Пред Mediapool Димитър Върбанов казва, че , и че в показанията си е свидетелствал за изблъскване извън склада и хвърляне върху бетонова площадка. \"За съжаление в някои от заглавията, които аз четох, са по-друго представени нещата... \", казва още той.   Сблъсъкът в склада стана причина за , които са обвинени за нанасяне на лека телесна повреда. Днес прокуратурата е решила да не иска постоянен арест за обвиняемите, като ще предложи най-леката мярка за неотклонение \"подписка\". ", "date": "2018.09.28", "title": "ВИДЕО показва, че репортерът на \"Господари на ефира\" не е бил бит"}
{"url": "https://www.actualno.com/music/latekst-posreshtat-esenta-s-novo-video-i-akustichen-koncert-news_697000.html", "text": "  Литературната рок банда LaText посреща новия сезон с акустичен концерт и парчета от престоящото си второ EP. В последния ден от септември (30.09, неделя) от 18.00 часа групата ще представи и ново видео в лятното Kino Cabana в парка на НДК.     “Толкова много неща” е парче в отличителния за групата poetry rock стил, с нео блус елементи. Темите в текста му напълно съответстват със сезона, в който се прощаваме с фриволността на лятото и посрещаме купищата задачи. Клипът към песента е поредица от абстрактни картини и мини сюжети, дело на визуалния артист Мери Адам.\r\nLaText са Петър Чухов (поезия, глас, китара), Елена Пенева (вокал, синтезатор), Иван С. Вълев (бас, глас) и Гриша Маникатов (ударни). За шестгодишното си съществуване са свирили на над 10 фестивала в цяла България, както и в множество клубове за музика на живо. Често на сцената с групата излизат като гости и други поети и музиканти от България, САЩ, Нова Зеландия и др.. През 2014 г. „ЛаТекст“ печелят наградата на слушателите на конкурса за нова българска песен на БНР „Златна пролет” с парчето си „Shoot Me Again”, към което правят видеоклип, а същата година издават и дебютното си EP “Само”, съдържащо 7 парчета.\r\nТази година LaText са готови и със следващите си парчета, които съвсем скоро ще бъдат издадени и представени в цялостен формат. Всички те са записани в Zero Project Studio, като смесването и мастерирането са минали през пулта на Владимир Бочев.  ", "date": "2018.09.28", "title": "„ЛаТекст“ посрещат есента с ново видео и акустичен концерт"}
{"url": "https://www.actualno.com/crime/45-godishna-jena-e-v-neizvestnost-v-sofija-news_697031.html", "text": "  Столичното Седмо РУ издирва Антоанета Любенова Димитрова /45г./ от София. Тя напуснала дома си в ж.к. “Младост 1“ на 25 септември и оттогава е в неизвестност.     Антоанета Димитрова е висока около 165 см, с дълга до раменете светло-кестенява коса и светло кафяви очи. Била е облечена с черно дълго палто, сини дънкови панталони и обута с кафяви обувки.   Умоляват се всички, който имат информация за издирваната, да се обадят на тел.112, 982 87 60, 982 87 31 или в най близкото районно управление на МВР.     ", "date": "2018.09.28", "title": "45-годишна жена е в неизвестност в София"}
{"url": "https://www.actualno.com/society/nova-televizija-reagira-gospodari-na-efira-e-vynshna-produkcija-news_697034.html", "text": "   Tова се казва в публикация на Нова телевизия относно кадрите, които показват, че репортерът на предаването Димитър Върбанов не е бил бит, както телевизията се опита да внуши.     \"Кадри от охранителни камери хвърлят допълнителна светлина върху инцидента с репортера на \"Господари на ефира\" Димитър Върбанов\", се казва в новината.   \"Кадрите бяха разпространени от сайта \"Медиапул\" и показват хронологията на случилото се. Първо как трима души от склада за храни, който Върбанов разследва, го избутват от помещението. На кадри от друга камера се вижда как репортерът пада на земята, но не се вижда дали е хвърлен или пада сам. Не се вижда и дали си е ударил главата, както първоначално разказа той пред камерата ни. Върбанов остава на земята известно време, подпрян на лакът, след което ляга по гръб, а операторът му го снима\", допълват от телевизията.  ", "date": "2018.09.28", "title": "Нова телевизия реагира: \"Господари на ефира\" е външна продукция"}
{"url": "https://www.actualno.com/society/slavi-trifonov-zlaten-skunks-za-prebitija-jurnalist-news_697036.html", "text": "   Това написа в социалните мрежи водещият Слави Трифонов, след като видеа от охранителни камери разкриха, че репортерът на \"Господари на ефира\" Димитър Върбанов не е бил пребит, както се твърдеше.          \"Оказа се, че така нареченият “разследващ журналист” Димитър Върбанов всъщност е неособено талантлив актьор. И въобще не е бил бит, а е използвал случая, за да изиграе един тъп скеч, с който да се опита да направи имидж на себе си и на своите работодатели.  Да, в България всичко е възможно, само дето подобни действия са глупави, обидни и уронват авторитета на професията “журналист”.    И сега, така наречените “Господари на ефира” трябва да дадат \"Златен скункс\" на своя служител Димитър Върбанов\", пише се казва в публикацията на водещия.    ", "date": "2018.09.28", "title": "Слави Трифонов: \"Златен скункс\" за \"пребития\" журналист"}
{"url": "https://www.actualno.com/crime/obvinenijat-za-chetvornoto-ubijstvo-v-kaspichan-ostava-v-aresta-news_697041.html", "text": "        Петър Петров, задържан за това, че е убил по особено жесток начин семейството на чичо си с брадва и нож, ще остане в ареста поне до началото на съдебния процес за тежкото престъпление.\r\nПред съда днес той сам поиска да не бъде освобождаван, но запази мълчание и не коментира нищо около извършеното четворно убийство.   Определената най-тежка мярка „задържане под стража“ не е окончателна и може да бъде обжалвана в тридневен срок пред Апелативен съд – Варна.  ", "date": "2018.09.28", "title": "Обвиненият за четворното убийство в Каспичан остава в ареста"}
{"url": "https://www.actualno.com/prasspress/chervenite-slizat-sred-naroda-pak-news_697015.html", "text": "  Нинова заплаши, че БСП напуска парламента. Ще оставят двайсетина депутати да отстояват партините позиции в събранието. Боже, те всичките не успяха една позиция да отстоят, та некой ще им бръсне 20-тях забравени цървула… Истинската заплаха обаче е в това, че останалите ще слизат сред народа. Пак! А стига вече! Измислете нещо ново! От времето на народниците, от Чернишевски и Херцен, левите, като се чудят какво да правят (“Что делать”) и слизат сред народа. Те не само левите, де. И сините слизаха (СДС слуша България). И царистите слизаха...     \"Тръгваме към вас, вика Нинова, не искаме гласовете ви за БСП. Имаме нужда от националната ви енергия, от българщината, от грижата ви за семейство, за род и отечество…\"\r\nСкоро не бяха слизали червените. Ако добре помня, за последно слизаха през 2010 г.\r\nЕлате, бе, елате!  Само ще помоля сред мен да дойде Теодора Халачева! Да не ми пратите Иво Христов, че ефектът ще бъде обратен! И Елена Йончева не пращайте. Ако искате да получа посланието, пратете го по Халачева.  Наистина стига вече, измислете нещо ново, бе, другари! Например поканете народа при вас, да пояде и той малко чер хайвер с шампанско! Да, да…   Знаете ли какво, братя? Предлагам като дойдат, ние да направим като Хаджи Генчо, кога момиченцето на Стоимен Таралеша му иска сушени кайсийки, че на майка му й се прияли: - А защо ме не повикахте, когато заклахте жълтия мисир, когото бяхте отхранили с орехи? А? Вие го бяхте заклали в онова време, когато ви докараха червеното вино. Помня аз... Заборавихте да ме повикате... Я кажи ти дяду си хаджию: когато вие заколите сурата свиня, то щете ли да повикате и дяда си хаджия да я поопита, или не? А? Аз обичам свинския кебап...”      - Добре, дядо хаджия, ние ще да те повикаме да поядеш кебапец...  - Ха, ха, ха, ще да те повикаме! Всичките хора така казват, когато им трябват кайсийки, а като ги вземат, то и заборавят дяда си хаджия…”     Заборавят, заборавят…  Ей, господа, верно, че положението никак не е розово, но не си въобразявайте, че е червено!      Д-р Тони Филипов , ", "date": "2018.09.28", "title": "Червените слизат сред народа. Пак."}
{"url": "https://www.actualno.com/politics/sled-natisk-upravljavashtite-otlojiha-zakona-za-gradskite-inspektori-news_696965.html", "text": "         от ДПС коментира, че именно дневният ред и конкретно тази точка са причината за липсата на кворум. Вчерашният ден стана неработен за депутатите, след като БСП и ДПС бойкотираха заседанието и не се регистрираха в пленарната зала, а днес се събраха достатъчният брой законотворци чак от втория опит.   Според Аталай законопроектът за местното самоуправление е спорен и трябва да бъде разглеждан по-нататък във времето. От БСП пък искат законът да отпадне напълно. Червеният настоя, че с него се изземат отново функции на МВР, което руши държавността.\r\nШефът на депутатите от ГЕРБ настоя, че с промените се цели да се засили контролът в общините и се изненада защо предизвикват такова недоволство. Все пак обаче се съгласи точката да отпадне от дневния ред.  \"Да отпадне тази точка от дневния ред на пленарното заседание. Но този законопроект няма да създаде усещане за някакви машинации, които да намалят доверието в местната власт\", отсече Цветанов.   Законопроектът, който разбуни духовете в парламента, има за цел да се изградят към общините звена за контрол като правна възможност по изпълнение на актове на общинския съвет и на кмета на общината, свързани с опазване на обществения ред, опазване на общинското имущество, организация на движението в населените места. Служителите ще подпомагат контролната и административно-наказателната дейност на общината.\r\nСлужителите ще могат да изискват документи за самоличност, да съставят протоколи за предупреждение, временно да задържат до явяване на полицейските органи, предвиждат промените.    ", "date": "2018.09.28", "title": "След натиск: Управляващите отложиха закона за градските инспектори"}
{"url": "https://www.actualno.com/society/gospodari-na-efira-uvolnjava-dimityr-vyrbanov-news_697064.html", "text": "  Предаването \"Господари на ефира\" отстранява репортера Димитър Върбанов от екипа си, макар че хвърли вината за внушенията за \"пребиването\" му върху медиите.     От шоуто излязоха с официална позиция, след като по-рано днес стана ясно, че широко тиражираното нападение над Върбанов е било Това доказаха от охранителни камери.    , заявяват от \"Господарите\".                , допълва се в позицията.   Случаят с нападението над Димитър Върбанов се коментира от няколко дни, като отношение взе дори премиерът Бойко Борисов. Днес обаче стана ясно, че истината не е точно такава, каквато се представя, и а само бутане на репортера.\r\nОт Нова телевизия излязоха с позиция, в която се разграничават от случилото се, а от прокуратурата обявиха, че обмислят дали да не обвинят Върбанов в лъжесвидетелстване.   ", "date": "2018.09.28", "title": "\"Господари на ефира\" уволнява Димитър Върбанов"}
{"url": "https://www.actualno.com/crime/futbolna-vrata-zatisna-dete-v-pazardjik-news_696972.html", "text": "  Футболна врата е паднала върху 13-годишно дете на игрище в Пазарджик. Момчето е прието в изключително тежко състояние в интензивното отделение на областната болница.     Инцидентът е станал още през почивните дни, но до момента не е изнесена никаква информация, предаде Нова телевизия.   Пострадалото момче е в безсъзнание на командно дишане. Опасността за живота му не е отминала, лекарите продължават да се борят за живота му. Детето е с тежка черепно-мозъчна травма, множество кръвоизливи, тежка травма на гръдния кош и белия дроб, съобщават от болницата.\r\nОт направените консултации със специалисти е станало ясно, че не може да се приложи оперативно лечение. Единствено може да се чака момчето само да се възстанови.  Детето е пострадало на спортно игрище, намиращо се близо до бул. „Мария Луиза“ в града. Не е известно как се е стигнало до злополучното падане на тежката врата.   ", "date": "2018.09.28", "title": "Футболна врата затисна дете в Пазарджик"}
{"url": "https://www.actualno.com/asia/trus-ot-75-po-rihter-raztyrsi-indonezija-news_697016.html", "text": "  Индонезия беше разлюляна от земетресение с магнитуд 7,5, съобщи американската служба по геоложки проучвания.     За кратко индонезийската агенция за бедствия предупреди, че има вероятност от поява на цунами, но после отмени предупреждението.   Земетресението разлюля централния остров Сулавеси няколко часа след като подобен трус уби един човек в същата част на страната. Последният трус бе по-мощен от този, който миналата година погуби стотици хора на остров Ломбок.", "date": "2018.09.28", "title": "Трус от 7,5 по Рихтер разтърси Индонезия"}
{"url": "https://www.actualno.com/crime/zadyrjaha-23-godishen-za-ubijstvo-v-lulin-news_697023.html", "text": "        На 22 септември след обяд, в полицията постъпил сигнал за намерено тяло в апартамент в жк. „Люлин“. Собственикът на жилището отишъл да отвори, след като съседи му съобщили, че от вътре се носи остра миризма. Влизайки вътре, той видял в кухнята безжизнено тяло на мъж в напреднал стадий на разлагане.\r\nНа място незабавно били изпратени полицейски и медицински екипи. При извършения оглед те установили прободни рани в областта на шията и корема на жертвата.\r\nПо случая било образувано досъдебно производство и предприети оперативно-издирвателни действия, в хода на които е установена самоличността и на жертвата – 24-годишен мъж от Мусачево, и на извършителя на тежкото престъпление - 23-годишен от Самоков.     Изяснено е, че десетина дни по-рано, под въздействие на употребен алкохол, двамата започнали спор, прераснал в сбиване, при което използвали и ножове. По-младият мъж се отървал с по-леки наранявания и напуснал жилището, а 24-годишният починал от получените наранявания.\r\nИзвършителят бил задържан до 24 часа, а събраните материали - докладвани в Софийската градска прокуратура. Мъжът е привлечен като обвиняем за престъпление по чл. 116 от НК.\r\nС постановление на прокурор мярката му за задържане е удължена до 72 часа.    ", "date": "2018.09.28", "title": "Задържаха 23-годишен за убийство в Люлин"}
{"url": "https://www.actualno.com/society/235-mln-lv-otivat-za-obnovjavane-na-sgradi-na-mvr-news_697007.html", "text": "  С 23,5 млн. лв. от управляваната от Министерството на регионалното развитие и благоустройството Оперативна програма \"Региони в растеж\" 2014-2020 се обновяват 52 сгради на Министерството на вътрешните работи, от които областни дирекции, районни управления на полицията, 1 гранично полицейско управление, 22 районни служби \"Пожарна безопасност и защита на населението\" и един учебен корпус.     Това съобщи министърът на регионалното развитие и благоустройството Петя Аврамова, която заедно с министъра на вътрешните работи Младен Маринов, областния управител на Сливен Чавдар Божурски, кмета на Нова Загора Николай Грозев и директора на Главна дирекция \"Пожарна безопасност и защита на населението\" гл. комисар Николай  Николов, откри  реновираната районна служба на пожарната в Нова Загора.\r\nВ сградата са изпълнени всички предписани мерки за енергийна ефективност, конструктивно укрепване и е подобрен достъпът за хора с увреждания, каза още тя. Сградата не е била ремонтира около 50 години.   Работата по 9 от сградите вече е приключила, като в Нова Загора е обновена и сградата на районното полицейско управление. Инвестициите в тези проекти показват грижата за хората, които денонощно отговарят за нашата сигурност, посочи министърът.  Обновяването на Районната служба „Пожарна безопасност и защита на населението“ в Нова Загора е един от седемте проекта на обща стойност 5,3 млн. лв., по които общината е бенефициент по програмата. 4,1 млн. лв. от тях са свързани с въвеждане на мерки за енергийна ефективност и обновяване на 13 сгради – на районната пожарна служба и полицейското управление, СОУ „Иван Вазов“ и 10 жилищни сгради. Министър Аврамова поздрави кмета на Нова Загора Николай Грозев за грижата към хората и осигуряването на добра среда за работа и живот и изрази увереност, че и другите проекти ще бъдат реализирани успешно.\r\nПред журналисти регионалният министър посочи, че предстои да й бъде предаден обобщеният доклад за състоянието на настилките, мантинелите, банкетите и всичко свързано с предишни ремонти на пътища. „Въз основа на този доклад ще може да направим изводи за най-тежките и най-нуждаещите се от ремонт пътни участъци, така че да приоритизираме и да осигурим финансов ресурс за изпълнението им. Желанието ни е всички пътища в България да бъдат добри, хората да пътуват спокойно и да имаме изграден магистрален пръстен“, коментира тя.   Аврамова съобщи още, че се работи усилено за довършване на АМ Хемус и по вертикалните отсечки Видин-Ботевград и Русе-Велико Търново. „Желанието ни е с въвеждането на тол системата, която ще ни даде допълнителен ресурс, да успеем да изграждаме нови пътища и да ремонтираме старите, които имат нужда“.    Имаме амбицията част от пътните проекти като тунела под прохода Петрохан и тунела под Шипка да бъдат реализирани с публично-частно партньорство с цел да се осигури финансиране за всички проекти на стойност близо 3 млрд. лв., които са в програмата на правителството и МРРБ.\r\nПрецизират се условията, по които ще работи Националната програма за енергийна ефективност на многофамилни жилищни сгради, каза министър Аврамова, напомняйки, че по нея са обновени 1364 жилищни блока. Тя изрази надежда, че до средата на 2019 г. ще бъдат завършени и останалите сгради със сключени договори за целево финансиране с Българската банка за развитие.", "date": "2018.09.28", "title": "23,5 млн. лв. отиват за обновяване на сгради на МВР"}
{"url": "https://www.actualno.com/europe/edva-17-ot-germancite-sa-dovolni-ot-politikata-na-angela-merkel-news_697022.html", "text": "  По-малко от 1/5 от германците са доволни от водената от германския канцлер Ангела Меркел политика. Това твърдят данните от проучване на социологическата компания YouGov, публикувани от вестник \"Ханделсблат\".     Според тях само 17% от германците са \"доволни\" или \"много доволни\" от курса на политика на канцлера. В същото време 21% от анкетираните са \"недоволни\" и 33% са \"много недоволни\" от политиката на Меркел. Рейтинътг вътрешният министър на страната Хорст Зеехофер е дори по-лош - само 15% от анкетираните са доволни от работата му, а 52% не споделят това мнение, предаде БГНЕС.   Като цяло, само 15% от анкетираните одобряват правителствената политика, а 56% от анкетираните не са съгласни с това.\r\nИзследването е проведено между 24 и 26 септември, като 2 067 души са участвали в него.  Наскоро правителството беше остро разкритикувано в светлината на събитията в град Кемниц, където мигранти убиха местен жител, предизвиквайки масови безредици на ксенофобска почва и скандал с бившия шеф на разузнаването Ханс-Георг Масен. Той се срещна с представители дяснопопулистката \"Алтернатива за Германия \"и им даде съвети как да избегнат проблеми със закона поради рязката реторика.   ", "date": "2018.09.28", "title": "Едва 17% от германците са доволни от политиката на Ангела Меркел"}
{"url": "https://www.actualno.com/curious/myj-prespa-s-6-hil-jeni-i-umrja-po-vreme-na-seks-news_697028.html", "text": "  Най-известният плейбой на Италия Маурицио Занфати умря по време на секс с поредната си фенка, съобщи Metro.     Занфати е бил известен с прозвището Ромео от Римини и твърдял, че за своите 63 години е преспал с шест хиляди жени. Кариерата си на плейбой започва, когато е на 17 през 70-те години на миналия век. Тогава той работи в нощен клуб в Римини.   Занфати се хвалел, че в \"успешните лета\" е правел секс с 200 жени. Рекордът му е 270 жени за сезон.   През зимата Занфати работел в туристически агенции в скандинавските страни. Той бил толкова известен, че в Швеция има негова восъчна фигура.   Маурицио умира по време на секс с 23-годишна туристка от Източна Европа. мъжът получил сърдечен пристъп, момичето извикало бърза помощ, но лекарите не могли да го спасят. Приятелите му споделят, че Маурицио искал да умре точно по този начин...", "date": "2018.09.28", "title": "Мъж преспа с 6 хил. жени и умря по време на секс"}
{"url": "https://www.actualno.com/curious/test-silna-lichnost-li-ste-news_696971.html", "text": "  Доста голяма част от хората се притесняват от така наречените \"силни личности \". Определят ги като агресивни и хора, които винаги искат да доминират над останалите, което обаче не е така. Силните личности обикновено са кротки и емоционални, не обичат да командват никого. Не позволяват обаче да се възползват от тях по никакъв начин. Разберете дали вие сте такава личност:      - силните личности не обичат да разчитат на други хора, свикнали са да се справят с проблемите си сами и без чужда помощ. Те подбират хората около себе  си.    - за вас глупавите теми, които по никакъв начин не ви помагат и образоват, са безсмислени. Не обичате да комуникирате с хора, които не мислят задълбочено. Възможно е обаче, хората около вас да се чувстват неудобно, че ви занимават с толкова глупави неща и често ви определят като цинични и надменни хора. - за вас това  е непоносимо. Не харесвате невежи хора, които не се интересуват от важни неща и такива без собствено мнение, защото вие винаги имате ясно изразена позиция и причини за това. Мразите несериозното отношение на околните и избягвате такива личности в обкръжението си.   - силните личности не толерират извиненията, тъй като не виждат смисъл в тях и рядко изслушват доводите на околните. Предпочитат да продължат напред сами, за да не си губят времето с хора, които не са сериозни. Не обичат обяснения, става им досадно още първите няколко минути и отпращат човека срещу тях. Според тях щом някой ги е наранил веднъж, ще го направи отново и определено нямат нужда от това.    - никакви страхове и притеснения нямат силата да попречат на щастието ви. Обръщате внимание само на по-сериозните проблеми. Не позволявате на други хора да контролират живота ви, дори  и да са ви близки. Свикнали сте да се грижите сами за себе си и според вас няма сила на света, която да доминира над вас. Готови сте постоянно да се развивате и надграждате.", "date": "2018.09.28", "title": "ТЕСТ: Силна личност ли сте?"}
{"url": "https://www.actualno.com/europe/poroshenko-ukrajna-de-fakto-e-iztochen-flang-na-nato-news_696969.html", "text": "  Според украинския президент Петро Порошенко получаването от САЩ на два патрулни катера потвърждава „доколко е важна Украйна за бъдещето на свободния свят“, а също така и поддържането на неговата страна като фланг на НАТО, предаде БГНЕС.     Бреговата охрана на Щатите в четвъртък предаде на Украйна катерите Cutters Drummond и Cushing. Според адмирал Владимир Валуев, бивш командващ Балтийския флот, тези катери не увеличават мощта на флота, а само създават проблеми, и в крайна сметка всичко ще свърши в „гробището за кораби“.   По време на посещение в базата на бреговата охрана на САЩ „Балтимор“ Порошенко определи получаването на корабите като „потвърждение за това, доколко е важна Украйна за бъдещето на целия свободен свят“.\r\n\"Украйна де факто е източният фланг на НАТО, а този жест на подкрепа засили отбранителното сътрудничество между нашите страни\", разпространи пресслужбата думите на президента.  През декември 2014 г. украинският парламент направи промени в два закона, отказвайки се от извънблоковия статут на държавата. През юни 2016 г. бяха приети нови изменения, които определят влизането в НАТО за цел на външната политика на Киев. До 2020 г. Украйна трябва да осигури пълна съвместимост на въоръжените си сили с тези на страните от НАТО.   По-рано генералният секретар на НАТО Йенс Столтенберг е казвал, че за присъединяването на Украйна към алианса Киев ще трябва да постигне редица критерии, за реализирането на което ще бъде необходимо доста време. Според експерти в близките 20 г. Киев едва ли ще бъде готов да стане член на Северноатлантическия алианс.", "date": "2018.09.28", "title": "Порошенко: Украйна де факто е източен фланг на НАТО"}
{"url": "https://www.actualno.com/viewpoint/tova-e-krajat-na-merkel-news_696982.html", "text": "  Когато не се говори много за работата на даден лидер на парламентарна фракция, това означава, че той се справя отлично. В германската партийна система фракционният председател има грижата да осигурява на партийния лидер мнозинство в собствената му парламентарна група. А когато партийният лидер, както в случая с Меркел, ръководи и правителството, шефът на парламентарната група трябва да подсигурява спокойната и безшумна работа на канцлерката. Чисто теоретически.     В сегашното германско правителство обаче в момента всичко е неспокойно и много шумно. Още по време на дългите коалиционни преговори гъмжеше от интриги, подаваха се оставки, издигаха се заплахи за нови избори. Днес, една година след изборите за Бундестаг, разпадането на коалицията и стартът към ново правителство вече са само въпрос на време. Не само защото управляващите партии безобразно се карат помежду си. И не само защото заради вътрешните си борби за власт пожертваха и последните трохи доверие на избирателите. Сега Ангела Меркел изгуби и мнозинството в собствения си лагер: свален беше нейният дългогодишен довереник - фракционният лидер Фолкер Каудер. А това си е дворцов преврат, който може да завърши само по един начин: нови избори без Ангела Меркел, която в продължение на 13 години поставяше решаващ отпечатък върху съдбините на Германия и на Европа.  Сравнително непознатият експерт по финансовите въпроси Ралф Бринкхаус беше избран за нов фракционен лидер на ХДС/ХСС тъкмо в деня, когато в ООН Доналд Тръмп отново отправи словесни атаки срещу Германия. А това определено хвърля доста смущаваща светлина върху състоянието на икономически най-силната европейска държава.\r\nПрекалено много депутати от Бундестага очевидно не разбират колко сериозно е положението. Те са избрани от гражданите на тази страна, за да се грижат за тяхното добруване, а не да блокират седмици наред работата на правителството, спорейки за дреболии и за политически назначения, което от своя страна само налива вода в мелницата на десните популисти от „Алтернатива за Германия”.     На това правителство още от първия ден му липсваше не само някакъв общ политически проект. Липсваха му и съответните политически актьори, притежаващи достатъчно мощ и убедителност, за да водят Германия в тези трудни времена. До вчерашния исторически вторник единствената надеждна величина беше Ангела Меркел, която съумяваше да прикрие дълбокия разрив в правителствената коалиция, че дори и в собствените си партийни редици.\r\nСега всичко това приключи. Депутатите от ХДС/ХСС свалиха не само Фолкер Каудер. В днешните бурни времена те публично демонтираха и канцлерката. Тъй че въпросът днес гласи не дали, а колко бързо ще си отиде Ангела Меркел. Един наистина многозначителен факт. Не само защото доставя огромна радост на „Алтернатива за Германия” и на Доналд Тръмп… Автор: Инес Пол, ", "date": "2018.09.28", "title": "Това е краят на Меркел"}
{"url": "https://www.actualno.com/europe/germanija-privetstva-erdogan-s-voenni-pochesti-news_696987.html", "text": "  Президентът на Федерална република Германия Франк-Валтер Щайнмайер приветства с военни почести турския си колега Реджеп Тайип Ердоган, отбелязва националният ежедневник Die Frankfurter Allgemeine Zeitung, цитиран от агенция \"Фокус\".     С това бе даден старт на официалната част от първото държавно посещение в Германия на турския държавен глава.   След вписването си в книгата за гости на берлинския дворец Белвю, Щайнмайер и Ердоган проведоха предварителен разговор. Предстои и официален обяд на Ердоган с канцлера Ангела Меркел. Във вечерните часове Щайнмайер ще бъде домакин на държавен банкет в чест на Ердоган, който също ще се проведе в Белвю.\r\nМеждувременно мнозина политици от опозицията обаче отклониха поканата за събитието в знак на протест срещу турския президент.  ", "date": "2018.09.28", "title": "Германия приветства Ердоган с военни почести"}
{"url": "https://www.actualno.com/europe/ryanair-otmenja-250-poleta-zaradi-stachki-na-kabinnija-personal-news_696973.html", "text": "   Това е пореден протест на персонала на авиопревозвача, който настоява за по-добро заплащане и условия на труд.     Два полета на компанията от Берлин до София и обратно няма да бъдат изпълнени.   От външното ни министерство препоръчват на българските граждани, които днес имат планирани полети с \"Райънеър\" от и до Германия, Испания, Португалия и Холандия, да се осведомяват своевременно за възможните промени и да следят актуалните разписания.\r\nВ случай на нужда, гражданите могат да се свържат за съдействие с превозвача, посочват от външното ни министерство.  ", "date": "2018.09.28", "title": "Ryanair отменя 250 полета заради стачки на кабинния персонал"}
{"url": "https://www.actualno.com/politics/karakachanov-lobiram-edinstveno-za-bojnite-sposobnosti-na-armijata-news_696988.html", "text": "  Лобирам за това българската армия и въоръженните ни сили да получат най-доброто възможно решение при трите проекта за модернизация. Така вицепремиерът и военен министър Красимир Каракачанов коментира водената от заместника си Атанас Запрянов делегация в Швеция, която ще проведе срещи с Ян Салестранд – държавен секретар на шведското Министерство на отбраната, както и ще посети седалището на SAAB в Линшьопинг, предаде БГНЕС.     Припомняме, че Швеция и SAAB предлагат на страната ни изтребителите Gripen.   „Аз лобирам за едно – българската армия и нейните бойни способности. За нищо друго не лобирам. Това, което е добре за армията, е добре и за България. Няма никакъв лобизъм, защото щом има покана към Министерство на отбраната, ти не можеш да приемеш една и да откажеш друга. Това би било лобизъм“, смята Каракачанов.\r\n„Какво означава, че по време на подобни процедури ние не трябва да поддържаме отношение с тези държави? Ами за самолетите са 4 държави, за бронираната машина са 4-5 различни. За корабите са 7 или 8. Това означава ли, че ние с половината ЕС и НАТО, в рамките на процедурите, ние да не поддържаме контакти с никого?“, попита риторично Каракачанов.  Той припомни, че в идния понеделник изтича срокът за подаване на офертите за придобиването на нов тип боен самолет, след като ще бъде назначена комисия. След нейното произнасяне предстоят преговори и сключване на договор.", "date": "2018.09.28", "title": "Каракачанов: Лобирам единствено за бойните способности на армията"}
{"url": "https://www.actualno.com/balkani/loshoto-vreme-v-gyrcija-dovede-do-zatvarjane-na-uchilishta-i-problemi-s-trafika-news_696978.html", "text": "  Дъждът, който обхвана Гърция в сутрешните часове на петъчния ден, доведе до задръствания по много ключови пътища в столицата Атина и околностите ѝ, предаде електронното издание на вестник Kathimerini, цитирано от агенция \"Фокус\". Лошото време наложи и затваряне на училищата в редица части на страната заради опасност от наводнения и инциденти.     В столицата шофьорите са изправени пред проблема с километричните задръствания по ключови булеварди. Дъждът бе предшестван от поредица от три дни със силни ветрове, които причиниха смущения в електроподаването в редица квартали на Атина, но и в други части на страната. Съобщава се за паднали дървета. Постъпили са стотици сигнали от граждани за отстраняване на отломки.   Проблеми има също в морския транспорт. Фериботите останаха часове наред на котва, но след отслабването на ветровете, в ранните часове на деня услугите им бяха възобновени.\r\nЗатрудненията бяха предизвикани от циклона „Ксенофонт“, който се изтегля от страната, за да направи път на средиземноморската буря с тропически характеристики – „Зорба“. Очаква се тя да премине през южната ни съседка за около 48 часа.  ", "date": "2018.09.28", "title": "Лошото време в Гърция доведе до затваряне на училища и проблеми с трафика"}
{"url": "https://www.actualno.com/curious/kak-byrzo-i-lesno-da-pochistim-doma-si-prez-esenta-news_696992.html", "text": "  Всеки от нас е чувал за . Това е онова време от годината, когато изхвърляме огромните отпадъчни торби и се впускаме към основно разтребване на цялата къща. То всъщност трябва да се състои поне два пъти през годината.     Става въпрос за основната дезинфекция на обитаваните площи. Затова съществува така нареченото есенно почистване.    Основен акцент е пренареждането на мебелите. Всяко семейство се стреми към това да сведе до минимум дреболиите, на които се отдава повече внимание по време на ежедневната подредба.\r\nДокато протича самото разместване и промяната в интериора, то ние от Ecofin 2000 ви препоръчваме да премахнете с подходяща кърпа и препарат натрупалия се прах, така че да може домът ви да се освежи максимално.     Колкото и омразно да ви звучи това начинание, то невъзможно е да бъде избегнато. Съветваме да се заредите с огромна доза търпение и ентусиазъм, преди да се впуснете в него.\r\nПреди да грабнете в ръка измиващите средства, то проверете внимателно уплътненията. Възможно е някой от тях да бъде скъсано. Ако през пролетта и лятото, амортизираните уплътнения не са ви създавали проблем, то през есента нещата биха изглеждали по коренно различен начин.\r\nДокато измивате прозорците, можете да се възползвате от един малък и изпитан трик, а именно добавянето на спирт към препарата за почистване. Хартиената кърпа е задължително средство, ако не желаете върху стъклените повърхности да остават грозни следи.\r\nИзбягвайте използването на вестници, тъй като мастилото на съвременните четива се различава коренно от на тези в миналото и е твърде вероятно да останат следи.    В бързината и притиснати от времето немалко от семействата пропускат разчистването на шкафове и гардероби. Това обаче е задължителна част от целия този процес, ако искате на финала да изпитвате удовлетворение от добре свършената работа.\r\nНе задържайте по шкафовете дрехи, които не възнамерявате да обличате. Някои от тях може да изхвърлите, а други да дарите на по-бедните от вас. Ако имате поне едно дете, то прегледайте и неговия гардероб. Децата растат изключително бързо и дрехите им стават малки за отрицателно време. Когато редовно почиствате банята, то навярно няма да е необходимо да се вглъбявате в нейната дезинфекция по време на есенното занимание. Затова ние от Ecofin 2000 съветваме да отделите част от времето си за сортиране на козметичните принадлежности.\r\nНа голяма част от тях срокът на годност вече е преминал, затова директно можете да ги запратите в кофата за боклук. Други, които не сте ползвали и не възнамерявате да ползвате, също можете да прибавите към отпадъците.\r\nВ случай, че се нуждаете от професионална намеса, то Ecofin 2000 е перфектно решение за вас. Действайте разумно и бъдете прагматични!", "date": "2018.09.28", "title": "Как бързо и лесно да почистим дома си през есента"}
{"url": "https://www.actualno.com/society/mvr-syobshtava-za-zadrystvane-16-ti-km-na-am-trakija-news_696979.html", "text": "  Задръстване се е образувало на 16 км на автомагистрала „Тракия“ в посока Пловдив заради ремонтни дейности. Това съобщиха за Агенция „Фокус“ от пресцентъра на МВР.     Пътното платно е стеснено и това причинява забавяне на преминаващите моторни превозни средства.   ", "date": "2018.09.28", "title": "МВР съобщава за задръстване 16-ти км на АМ \"Тракия\""}
{"url": "https://www.actualno.com/business/ilijan-vasilev-smjata-che-zadkulisieto-iska-da-zagrabi-biznesa-na-vetko-arabadjiev-news_696980.html", "text": "  Изключително остро мнение относно сагата със собствениците на хотел \"Маринела\" - семейство Арабаджиеви, изказа бившият ни посланик в Русия Илиян Василев. Василев застъпи тезата, че затварянето на \"Маринела\", за което снощи (27 септември).     Според Василев, който се изказа във Facebook, затварянето е продиктувано от злобното желание на задкулисието да заграби успешния хотелски бизнес - в мутренски стил, от позицията на силата. Той обръща поглед към депутата от ДПС Делян Пеевски. Ето какво написа Василев в социалната мрежа:\r\n\" Знаете, че недолюбвам собствениците на \"Маринела\", който за мен ще си остане винаги Японския хотел. Прекалено са далеч от моите представи за управленци на вероятно най-значимия като архитектура хотел у нас. Естетиката му е много над тяхната.         Но .... затварянето на хотела е сляпа злоба на задкулисието, което иска да заграби чужд бизнес. Това е подходът КТБ.  Какво пречи на НАП, на КПКОНПИ на всички разследващи да оставят хотела да работи, защото предоставя услуги и генерира приходи, които накрая пак плащат данъци, заплати и т.н. И паралелно да разследват, да установяват, да доказват. А трябва на всяка цена като при КТБ да затворят, закрият, задушат, убият ЖИВ бизнес.     Вече съм сигурен - Корпулентният иска да вземе хотела. Такъв див капиализъм може да се сравни само със средата на 90-те години, когато борческите групировки направо си вземаха всеки бизнес, който пожелаят. Разликата е, че тогава го правеха с борци, сега го правят с държавните институции, за да звучи по легитимно.      Същите мутри, само че във власт \". ", "date": "2018.09.28", "title": "Илиян Василев смята, че задкулисието иска да заграби бизнеса на Ветко Арабаджиев"}
{"url": "https://www.actualno.com/society/prokuraturata-moje-da-obvini-dimityr-vyrbanov-za-lyjesvidetelstvane-news_697046.html", "text": "   Това обяви говорителят на главния прокурор Румяна Арнаудова пред \"Дневник\".     Обратът дойде заради в склада, съхраняващ храни с изтекъл срок на годност, в който Върбанов твърди, че е бил хвърлен на бетонна площадка, вследствие на което е получил наранявания.   По-рано днес стана ясно, че държавното обвинение няма да иска постоянния арест на задържаните и обвинени за нанасяне на леки телесни повреди по хулигански подбуди. От съда ще бъде искана най-леката мярка за неотклонение - \"подписка\".\r\n\"Досега прокуратурата не е разполагала с видеозаписи и затова е наложила прокурорско задържане за 72 часа на обвинените\", обясни Арнаудова.  Затова и прокурорите във Велико Търново обсъждат дали да повдигнат обвинение за лъжесвидетелстване или набедяване на Върбанов, защото пред разследващите той много подробно е обяснил как са му били нанесени телесните наранявания. А въз основа на тези показания прокуратурата е взела решение да иска най-тежката мярка за неотклонение \"задържане под стража\" на обвинените.   Предвиденото наказание в Наказателния кодекс за лъжесвидетелстване е до пет години затвор.", "date": "2018.09.28", "title": "Прокуратурата може да обвини Димитър Върбанов за лъжесвидетелстване"}
{"url": "https://www.actualno.com/europe/silna-burja-priblijava-evropa-news_697050.html", "text": "  Силна и рядка буря, подобна на ураган или тайфун, този уикенд ще удари източната част на Средиземно море, съобщава CNN.     Според телевизията, това е хибридна буря, която се нарича Медикейн (комбинация от английските думи за Средиземно море и ураган – б.р.) – нещо подобно на тропичен циклон. В него ще има фронтове, различни въдушни маси, но сила на вятъра и интензивни валежи ще прилича на тропичен циклон.   Данните от проучване, проведено през 2011 г. показват, че в продължение на една година се случват една или две бури Медикейн и че те най-често се появяват през септември или октомври, когато водата на повърхността на Средиземно море е сравнително топла, предаде БГНЕС.\r\nВъпреки това, освен през септември или октомври, бурята Медикейн може да се появи по всяко друго време на годината.  Особено силна буря Медикейн удари района близо до италианския остров Сицилия през 2014 г.   Сегашната буря през последните дни причини наводнения в някои части на Тунис и Либия, а сега през Средиземноморието се насочва на север към Европа.\r\nCNN посочва, че преминавайки през Средиземно море бурята вероятно ще придобие характеристики на ураган и утре ще удари гръцкия остров Крит и южните части на Гърция, след което ще се отправи на изток към Турция.    Очаква се частите, през които преминава бурята, да бъдат засегнати от силни валежи и ветрове.   Както по-рано съобщи МИА, Генералната служба за гражданска защита на Гърция предупреждава, че държавните институции са в състояние на готовност в очакване на бурята и апелира към гражданите да бъдат внимателни.\r\nПоради приближаването на циклона училищата и детските градини днес са затворени в голяма част от Гърция.\r\nСлужбата за гражданска защита пусна видео в социалните мрежи, което съветва гражданите как да се предпазят от бурята.", "date": "2018.09.28", "title": "Силна буря приближава Европа"}
{"url": "https://www.actualno.com/europe/dyrjavite-chlenki-podkrepiha-ek-da-investira-1-mlrd-evro-v-superkomputri-news_696977.html", "text": "  Днес (28 септември) Съветът на министрите официално подкрепи плановете на Eвропейската комисия (EК) за съвместни инвестиции с държавите членки в изграждането на европейска инфраструктура от суперкомпютри на световно равнище, съобщиха от ЕК.     „Съвместното предприятие за европейски високопроизводителни изчислителни технологии ще стимулира чрез системата на обществените поръчки, изграждането на конкурентоспособна верига за обработка и доставка на данни с помощта на суперкомпютри в Европа. Чрез своите експертни центрове, то ще осигури по-големи възможности на европейските академични среди, промишленост, малки и средни предприятия и публична администрация, като им предостави достъп до широк спектър от ресурси, услуги и инструменти за подобряване на техните умения в областта на цифровите технологии и иновациите“, заяви комисарят по въпросите на цифровата икономика и цифровото общество Мария Габриел по повод решението.   Суперкомпютрите са необходими за обработката на все по-големите обеми от данни. Те носят ползи на обществото в много области — от здравеопазването и производството на енергия от възобновяеми източници до безопасността на автомобилите и киберсигурността. Днес Съветът прие Регламент за създаване на съвместното предприятие за европейски високопроизводителни изчислителни технологии (EuroHPC) — новосъздадена правно-организационна и финансираща структура, която ще обедини ресурси от 25 европейски държави, изгради инфраструктура за високопроизводителни изчисления и данни и оказва подкрепа за научни изследвания и иновации в тази област с участието на учени, предприятия и промишлеността. Тази структура ще осигури на публичните и частните потребители от Европа по-добър достъп до суперкомпютри — ключов фактор за насърчаване на конкурентоспособността и иновациите.", "date": "2018.09.28", "title": "Държавите членки подкрепиха ЕК да инвестира 1 млрд. евро в суперкомпютри"}
{"url": "https://www.actualno.com/curious/dneven-horoskop-za-29-septemvri-news_697061.html", "text": "        Тази събота и най-добрите ви очакванията ви ще бъдат надминати. Има с какво да се гордеете. Не  забравяйте да се поглезите и поощрите за покоряването на следващите  върхове. Тази събота очаквайте промяна в плановете. Не ви очаква мечтаната почивка. Ще трябва да се мобилизирате. Просто моментът е такъв и  не е добре да го изпуснете.   Тази събота не вървете срещу себе си. Така само ще си навредите. Не се колебайте да излезете от рамките.     Тази събота всяко излишно движение ще ви извади от пътя и после ще ви бъде много трудно да  влезете отново в ритъм. Вечерта си оставете няколко минути, в които да  разпуснете на пълна тишина. Тази събота не давайте напразни обещания на близките ви. Представите  ви ще надделеят на реалната ви преценка. Прекалено розови ще са  нюансите, в които ще виждате и може да се окажете в капан. Тази събота бъдете по-мили към себе си. Ако вие не го направите  - няма кой друг. Може да прекарате деня изцяло по ваш вкус.      Тази събота ще ви напомни, че е напълно възможно да не знаете всичко, особено ако мнението ви се отнася до  друг човек. Колкото и добре да познавате някого не може да четете в  душата му. Тази събота ви накара да видите някои неща от друг ъгъл. Видяното може да ви изненада. Ной-безболезнено ще бъде да приемете  действителността такава, каквато е и си направете съответните изводи.    Тази събота ви очакват интересни ситуации, които ще поставят на изпитание нервите ви, но сега  не бива да се подавате. Като се приберете може да се ядосвате, колкото  си искате, но сами, без да си го изкарвате на близките. Тази събота може да се окажете в центъра на вниманието. Ще има някои знаци за това, така че може да се измъкнете навреме.    Тази събота запазете мнението за себе си. Помислете дали действително е толкова важно да кажете това, което мислите или просто искате да изпъкнете. Посветете деня на самовглъбяване и изкуство. Трябва ви повече тишина, за да чуете себе си. Вземете нова книга за четене.", "date": "2018.09.28", "title": "Дневен хороскоп за 29 септември"}
{"url": "https://www.actualno.com/business/v-krajna-smetka-gazyt-poskypva-s-pod-8-za-krajnite-bitovi-i-stopanski-klienti-news_696994.html", "text": "  С 13,89% поскъпва газа от 1 октомври. Това решение взе окончателно КЕВР.     Поради запазване размера на съпътстващите такси за достъп, пренос,  разпределение и снабдяване с природен газ, повишението на цената за  крайните битови и стопански клиенти - ползватели на природен газ, ще  бъде под 8%, уточняват от КЕВР.   Цената е 456,65 лв./1000 куб. метра или 43,28 лв./MWh (без акциз и ДДС). Тя е определена въз основа на анализ на икономическата обосновка в  заявлението на \"Булгаргаз\" ЕАД, отчитане на настъпилата промяна в  ценообразуващите фактори и след направени изчисления съгласно прилагания  ценови модел.\r\nПри утвърждаването на цената на природния газ КЕВР отчита условията по  действащия договор между \"Булгаргаз\" ЕАД и \"Газпром Експорт\" и прилага  изцяло залегналата в него Методика, съгласно която се вземат предвид  промените на цената на петрола и на алтернативните на природния газ  горива на световните пазари през последните 9 месеца, калоричността на  природния газ, както и измененията в курса на щатския долар спрямо лева, уточнява КЕВР.  ", "date": "2018.09.28", "title": "В крайна сметка газът поскъпва с под 8% за крайните битови и стопански клиенти"}
{"url": "https://www.actualno.com/society/manolova-objalva-kato-protivokonstitucionni-uvelichenijata-na-taksite-za-syd-news_696985.html", "text": "  Омбудсманът Мая Манолова внася искане в Конституционния съд (КС) за установяване на противоконституционност на разпоредби от Административнопроцесуалния кодекс (АПК), които регламентират прекомерното увеличаване на таксите в касационното производство при подаване на частни жалби и при искане за отмяна на решения, както и такива, с които се изключва касационното обжалване в няколко закона – Закон за достъп до обществена информация, Закон за социално подпомагане и Закон за семейни помощи за деца.     Според Манолова тези норми са в противоречие с Конституцията.    . \"Очевидната прекомерност е не само икономически необоснована от гледна точка на доходите на гражданите, но и би била съществена пречка за защита на основните им права\", пише в мотивите си Манолова.\r\nОбщественият защитник подчертава, че въвеждането на такса върху \"материалния интерес\" по даден случай, който в голяма част от административните производства е неясен и трудно определим, предполага нееднакво и дори хаотично прилагане на тази норма.  Манолова защитава позицията, че с промените в АПК чрез така приетите  законодателни решения не е осигурен баланс между увеличаването на  таксите и правото на достъп до съд на гражданите, като същевременно  възпрепятства голяма част от тях при защита на основните им права –  защита, гарантирана им от Конституцията.   В искането до КС омбудсманът оспорва и . Според омбудсмана аналогично нарушение на конституционните принципи и норми е допуснато и с промяната в Закона за социално подпомагане и Закона за семейни помощи за деца.\r\n\"Разглеждането на спорове от касационната инстанция е дължима гаранция за запазването и зачитането на правата и свободите на гражданите. Те трябва да имат сигурността, че достъпът до правосъдие е гарантиран чрез различни способи, но ще бъде осигурен по непротиворечив начин\", аргументира позицията си Манолова. Тя е категорична - касационното производство проверява законосъобразността и валидността на първоинстанционното производство и отказът от него значи, че същностни конституционни права могат да бъдат признати или отказани  с недопустими или нищожни съдебни решения.    ", "date": "2018.09.28", "title": "Манолова обжалва като противоконституционни увеличенията на таксите за съд"}
{"url": "https://www.actualno.com/europe/orban-pytuval-sys-samolet-na-oligarh-za-da-gleda-machove-news_696999.html", "text": "        Смята се, че Орбан е заемал най-малко три пъти самолета на олигарха. Той е модел \"Бомбардие Глобал 6000\".   Част полет със самолета се оценява на между 5000 и 10 000 евро. С него Орбан е пътувал до Русия за мачове от Световното първенство по футбол и до България за мача на унгарския МОЛ-Види с Лудогорец.\r\nРазкритията са направени от сайта atlatszo.hu. Говорителят на унгарското правителство Бертлан Хаваши потвърди, че Орбан често пътува със самолета на бизнесмена Ищван Гаранчи по негова покана. Той подчерта, че транспортните средства не са били отделяни от парите на данъкоплатците.  Самият Гаранчи забогатя, печелейки редица обществени поръчки. Неговата дейност накара опозиционната партия \"Диалог за Унгария\" да заговори за подозрения за корупционни практики в раздаването на обществени поръчки.   Представителят на управляващата консервативна партия Гергели Дюлаш отхвърли обвиненията като провокация преди европейските избори.", "date": "2018.09.28", "title": "Орбан пътувал със самолет на олигарх, за да гледа мачове"}
{"url": "https://www.actualno.com/europe/samolet-kacna-avarijno-zaradi-zapalen-dvigatel-news_696976.html", "text": "  Самолет на авиокомпания SAS, изпълняващ полет от Кирун за Стокхолм, кацна извънредно в град Лулео заради запалил се във въздуха двигател. Нито един от пътниците на борда не е пострадал, предаде БГНЕС.     \"Когато набрахме височина и персоналът вече беше готов да поднесе кафе, тогава чухме два тътена. Седях до левия двигател и видях как след чутото той се запали. Нямаше паника сред пътниците\", разказа очевидецът Стефан Велбранд.   Самолетът е кацнал с един двигател. Говорител на компанията потвърди инцидента. Пътниците са отлетели за Стокхолм с друг самолет.", "date": "2018.09.28", "title": "Самолет кацна аварийно заради запален двигател"}
{"url": "https://www.actualno.com/crime/trima-moldovski-grajdani-sa-zadyrjani-za-obira-na-bankomat-v-stara-zagora-news_696981.html", "text": "  Трима молдовски граждани са задържани за обира на банкомат в Стара Загора. Това потвърди в Нова Загора министърът на вътрешните работи Младен Маринов, предаде агенция \"Фокус\".     \"По първоначални данни те са взели около 50 000 лв. Предстои банката, чиято е машината, да направи разчети точно колко пари липсват\", уточни министърът. Подробности за задържането ще бъдат представени днес в 15:00 часа в ОДМВР – Стара Загора.   „Това е поредният случай, който доказва добрата съвместна работа на различни полицейски дирекции“, посочи министър Младен Маринов.\r\nДнес той присъства на откриването на обновената сграда на РСПБЗН в Нова Загора. Сградата е ремонтирана по проект на Община Нова Загора по програма „Региони в растеж\".  ", "date": "2018.09.28", "title": "Трима молдовски граждани са задържани за обира на банкомат в Стара Загора"}
{"url": "https://www.actualno.com/business/unikredit-bulbank-prodade-rekorden-za-bylgarija-portfejl-s-loshi-krediti-news_696997.html", "text": "        Това е    Пакетът включва необезпечени и обезпечени  заеми на физически лица, малки и средни предприятия и корпоративни  клиенти, става ясно от съобщение на сайта на АСВ, цитирано от Очаква се сделката да приключи през октомври.  Тя е трета между \"Уникредит Булбанк\" и АСВ. През януари 2017 г. АСВ  придоби портфейл с необслужвани задължения на корпоративни клиенти на  банката с номинал 93 млн. евро. По-късно същата година, агенцията купи  от банката и портфейл на стойност 84 млн. евро. Всички сделки са част от  плана на италианската банка за продажба на нецелеви активи.   Агенция за събиране на вземания ЕАД е най-голямата компания за  изкупуване на вземания в България. \"Уникредит Булбанк\" пък е  най-голямата банка по активи у нас.", "date": "2018.09.28", "title": "\"Уникредит Булбанк\" продаде рекорден за България портфейл с лоши кредити"}
{"url": "https://www.actualno.com/society/nova-televizija-se-razgranichi-ot-vyrbanov-i-gospodari-na-efira-news_697052.html", "text": "  Нова телевизия излезе с позиция по случая с репортера на \"Господари на ефира\" Димитър Върбанов. По-рано днес стана ясно, че т по време на разследване, както се тиражираше в последните дни.      се казва позиция на медията.   Припомняме, че Сайтът Mediapool разпространи кадри от камери за видеонаблюдение на склада \"ЕТ Елис - Елисавета Захариева\" във Велико Търново, на които се вижда, че Върбанов не е бил бит.  Две камери - в и извън самия склад - са записали случилото се около 17 ч. на 26 септември 2018 г. На записа се вижда как репортерът Димитър Върбанов е заобиколен от четирима души, двама мъже и две жени, които правят опит да го изгонят от помещението. Минута преди 17 ч. двамата мъже подхващат под ръцете Върбанов и започват да го бутат към изхода на склада. Журналистът държи микрофона си и телефон, с който записва видео.   Вътрешната камера показва как Върбанов е изтласкан през вратата на складовото помещение от двамата мъже, докато жените наблюдават сцената, без да се намесват. Вратата е заключена отвътре, а служителите се изтеглят встрани.\r\nВтората камера е записала какво се случва от мига на избутването на Върбанов навън до пристигането на служителите на МВР.    Кадрите показват, че Върбанов действително пада на земята в стил \"Неймар\" след бутането от входа на склада, като държи микрофона си. Операторът му, който не е допуснат до склада, снима отвън цялата ситуация.   Още и самите вижте ", "date": "2018.09.28", "title": "Нова телевизия се разграничи от Върбанов и \"Господари на ефира\""}
