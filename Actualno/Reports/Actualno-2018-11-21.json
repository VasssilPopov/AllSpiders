{"url": "https://www.actualno.com/politics/komentarite-v-mrejata-za-intervuto-bezslavno-news_707547.html", "text": "  Интервюто на Слави Трифонов с Бойко Борисов предизвика масови отрицателни реакции в социалните мрежи. Журналистката Веселина Седларска лаконично написа \"Много безСЛАВно, ама много. А ето част от останалите мнения.      Горкият Слави. Тъжен е, както се видя тая вечер. Унил. В интервюто с премиера той беше излишен - вероятно и сам го разбира. И фланелката на майките вече не му отива. Би трябвало да си поръча своя, с надпис: \"Системата ме уби.\"   Напивам се от мъка. Борисов надприказва Слави. Слави беше неподготвен за въпросите, които зададе, а Борисов на воля си приказваше лъжи, без да срещне сериозна съпротива.\r\nИ сега трябва да пиша по въпроса. Какво да напиша? Единият не знае какво пита, другият не знае какво отговаря - уникално!        Ще спра телевизора преди да са се награбили на диванчето.\r\n\"Най-тъжното шоу, което съм виждал. Не ставате вече, преяли сте, уморени сте, събирайте багажа и хващайте влака, докато можете.\" Браво, Слави! Браво, Трифонов! Намери си кой да те надприказва! Борисов направо те схруска, както не е правил с никой журналист досега! Да беше се подготвил за интервю с премиера! То не е като да изпееш една чалга и да се надсмиваш на онези, които не ти лягат на диванчето! Лоша постановка. Даже и шоу не е! Кошмар!", "date": "2018.11.21", "title": "Коментарите в мрежата за интервюто: БезСЛАВно"}
{"url": "https://www.actualno.com/kustendil/legendarnata-narodna-pevica-olga-borisova-nie-sme-mnogo-talantliv-narod-no-ni-trjabva-poveche-samochuvstvie-news_707506.html", "text": "  На 19-ти ноември, по повод Деня на християнското семейство, легендата на българската народна музика – Олга Борисова, изнесе своя концерт “ “ в Кюстендил. Събитието беше посветено и на тазгодишната награда – Орден “Златен век“, която певицата получи от Министъра на културата, за цялостното и творчество.     В музикалната програма на легендарната изпълнителка, в знак на уважение и любов, се включиха и нейни приятели и колеги, които поздравиха кюстендилската публика със своите изпълнения. Част от тях бяха: Виолета Маринова – народна певица, солистка на хор „Мистерия на българските гласове“, Милен Иванов и Даниел Спасов – народни певци, водещи на предаването \"Иде нашенската музика\", Добрин Добрев - блестящ певец, пазител на фолклора и традицията – част от “Мистериите на българските гласове“, Галина Дурмушлийска, Слава Соколова – народна певица, Фолклорна формация „Струмски полъх“ към читалище „Братство 1869“ и др. Залата беше препълнена от почитатели на певицата, любители и ценители на народната музика, които след края на концерта бяха очаровани “ “, заявиха те, като се хванаха на кръщно хоро, около сцената.  На концерта присъстваха и кметът на община Кюстендил – Петър Паунов, зам.-кметът Светослав Василев и Иван Андонов – председател на читалище “Братство“. Олга Борисова, която е почетен гражданин на град Кюстендил, получи специален поздравителен адрес от община Кюстендил, множество цветя, букети, кошници и подаръци. Тя изказа своите огромни благодарности както към кмета – г-н Петър Паунов, така и към читалище “Братство“ и председателя му – Иван Андонов, за прекрасната организация на тази фолклорна вечер. На финала на концерта си тя се обърна към публиката с думите:\r\n“Това е нащата народна музика. Тя е космическа, тя лети ! Нека да я обичаме, нека да не я забравяме, нека я предадем на следващите поколения!“    За живота си “преди“ голямата сцена, за знаците на съдбата, за наградата “Грами“ и още много любопитни неща, ексклузивно за кореспондент на Actualno.com от града, разказа от първо лице -  Олга Борисова: - Благодаря ви, и за мен е удоволствие да се срещна с вас.\r\n- - Ами вижте, Кюстендил е моя, нашия град, който аз ще обичам докато ми гледат очите. Ако някой посред нощ ми каже “ Тръгвай за Кюстендил “ – аз тръгвам ! Това, че концертът ми е свързан с този празник на християнското семейство е чудесно, а към това се прибавя и още един мой личен празник – тази година получих голяма награда за цялостно творчество – Орден “Златен век“ . Много съм щастлива, много съм радостна, защото целия си живот посветих на българската народна песен и трябва да ви кажа без най-малко преувеличение, че бях отдадена само на това, защото бях все на път, все на концерти.   Аз благодаря на съдбата за този подарък – кръстосах четири континента многократно! Това изисква много усилия, много енергия, много време. А хората обикновено виждат само едната страна на медала – пеенето, концерта, хубавата част. Другата страна, обаче е един огромен труд, едно огромно себеотдаване на това, което правиш, компромиси... Аз съм дала всичко на българската народна песен и 56 години съм на сцената. Никога в живота си не съм смятала, че мога толкова дълго време да пея. Благодаря и за това!\r\n- - Вижте, от позицията на моите години, които са вече твърде много, но как да кажа – Бог пази гласа ми! И пея на живо. От мъдростта, която човек добива, когато бях като Вас – млада, много неща не знаех и в нищо не вярвах. Но сега безрезервно вярвам в пътя на съдбата, в това, че всеки човек идва с някаква мисия, която трябва да изпълни. Когато аз бях в гимназията ученичка, винаги пеех с един оркестър, който беше за симфонична музика, нямахме друг, но аз излизам отпред, пея народни песни и така винаги още от съвсем малка съм пяла. Но аз мечтаех да стана драматична актриса. Никога не съм смятала, че ще стана професионална певица! И когато завършвах 11-ти клас, във втора гимназия в Кюстендил, получих едно писмо – поканиха ме да се явя на един национален радио конкурс, в София. До тогава, аз не бях напускала границите на град Кюстендил! За мен София беше нещо повече от Париж – непостижимо, аз не можех да отида дори на екскурзия там, защото ние нямахме пари. Единствената причина – липса на пари. Отиват децата, аз оставам и плача на оградата на нашата къща.\r\nИ съм била на 12-13 години, когато пак така много нещастно ронейки сълзи, отдолу се зададе една циганка. Много хубаво облечена. Тя се спря пред мен. Гледа ме мълчаливо и каза “За какво плачеш? Кажи ми, защо плачеш? Ти си родена със звезда на челото, ти по света ще ходиш!“ и си отмина. Това беше първата ми неосъзната среща с голяма ясновидка. Тя си замина, аз бях обиколила вече половината Европа, когато си спомних, какво си помислих тогава “ Да, да по света ще ходя, аз до София не мога да отида.“ И така аз завършвайки гимназия, получих едно писмо от БНР: “Явете се на национален радио конкурс“. Беше ме чул как пея – тук в Кюстендил, той вече не е между живите – Георги Бояджиев – лека му пръст, много съм му благодарна, защото неговото писмо, промени моята съдба! И когато, аз казвам, нещо е от Всевишния благословено – то става! Не бях напускала Кюстендил, но си взех билет за влака, качих се – София, Боже! Слязох на перона.\r\n- - Да ви призная – нищо не съм мислила. Бях на 17-18 години. И как да отида до радиото, аз не познавам София, не познавам нищо, взех едно такси, то ме закара. Имаше 400 човека на този конкурс от цяла България. Сега как съм пяла, какво съм пяла не знам, но си спомням, бях приета! Бях приета в ансамбъл за народни песни при Българско национално радио – и всъщност там започна, казвам нашето, и моето изграждане като певци. Ние бяхме млади момичета, имахме гласове, но не умеехме да пеем. Бяхме непрофесионалисти. Аз в това се убедих много бързо! И тогава първия ни диригент – Борис Петров, след това Димитър  Динев, те бяха изключителни, изумителни хора, първо като диригенти, като преподаватели, там започнахме нотно да се ограмотяваме. Там започна израстването на нашия творчески път и там израснаха много певици, които са еталон на България. - Целия ми живот е минал в този хор. По-късно този ансамбъл за народни песни към БНР, когато стана Комитет за телевизия и радио, тогава ние се преместихме към Българска национална телевизия, там бяхме дълги години на щат и когато по-късно швейцарски продуцент, който е заслепен от българската народна музика, става наш продуцент, така нашия хор тръгна по света. Вече казах, че съм кръстосала четири континента. - Да, тази която издадоха в Англия – там сме аз, Янка Рупкина и Даниел Спасов. Нашите имена са цитирани като “ допринесли за развитието на световната музикална култура “, което беше огромна гордост за нас. Но с хора “Мистериите на българските гласове“ ние буквално изправихме света на крака! Пяли сме в най-големите зали по света, аз съм плакала на сцената! Това са единствените места, където аз съм се чувствала горда, че съм българка! И смятам, че след тези 56 години, за целия ми труд, който съм вложила, за всичко, което като емоция, като чувство, като отношение, като глас, като умора и като всичко, Съдбата ми се отблагодари! Аз имам всички възможни награди в България, но съм изключително щастлива за тази награда – Орден “Златен век“, който ми се даде за цялостно творчество, който и ще отбележим на тазвечершния концерт. - Да. Още две. Три срещи имам – подчертавам случайни, в моя живот, с ясновидки. Никога не съм ги търсила. Тогава не вярвах в тези неща. Следващата ми среща с ясновидка беше докато стоя на спирката на Александровска болница и чакайки тролея, една красива дама започна да ме гледа, много проницателно, аз даже се смутих. Помислих си, че може да се познаваме, но аз да не се сещам от къде. Тогава тя в един миг дойде и ми каза “Вие знаете ли, че пътувате за Съединените щати?“, казах “О, няма такова нещо.“ Това се случва 1984г. Тя ми отговори “Има, има. В много голяма вода ще минете, в много голям град ще бъдете безкрайно щастлива.“. В това време дойде тролея, тя хукна и преди да се качи се обърна и ми каза “И много пъти после ще бъдете там.“. Аз кръстосах десет пъти Съединените щати и Канада. И 1984г. за първи път бях там, с нашия Патриарх, той тогава освети българската черква в Ню Йорк. И това, което тя ми каза – че ще бъда много пъти там, после бях десет пъти в Съединените щати. Третата ми среща с ясновидка беше в Индия, но нека си остане само за мен, тъй като е много лична. - Християнското семейство, семейството по начало е най-голямата ценност, най-малката клетка! - Ами вижте, всичко е много пъстро, много различно. Но семейството е най-малката единица, където хората трябва много да се обичат, много да си помагат. Единственото нещо, което може да ни обедини – нас, всички българи – това е любовта! Пожелавам на всички читатели на вашата медия, първо да бъдат здрави, защото здравето е най-ценното нещо и второ – нека да се обичаме като народ! Малка България ражда много талантливи хора! Нека да осъзнаем това и нашето самочувствие да бъде на по-високо ниво!  ", "date": "2018.11.21", "title": "Легендарната народна певица Олга Борисова: Ние сме много талантлив народ, но ни трябва повече самочувствие"}
{"url": "https://www.actualno.com/asia/iranska-medija-pompeo-i-boltyn-iztezavat-iranskata-nacija-news_707513.html", "text": "  Държавният секретар на САЩ Майк Помпео и съветникът на американския президент по националната сигурност Джон Болтън изтезават иранската нация, категорични са в редакцията на водещото местно англоезично издание Tehran Times в статия, посветена на проблемите с доставките на лекарства и други жизненоважни продукти в страната, предаде \"Фокус\".     \"Помпео и специалния представител за Иран Брайън Хук твърдят, че хуманитарните доставки като храна и медицина не са засегнати от американските санкции срещу Иран. Ако това бе така, то тогава не трябва да има недостиг на лекарства в Иран, а хората не би трябвало да се притесняват, докато обикалят от една аптека в друга, дали ще намерят лекарството, от което се нуждаят. Особено онези, които страдат от тежки заболявания като рак например.   Ясно е, че подобни изявления са безсмислени и измамни.\r\nАдминистрацията на Тръмп наложи финансови санкции на Иран и заплаши да накаже банките, които въртят бизнес със страната, но каналите за прехвърляне на пари, дори за закупуване на лекарства, се блокират. „Когато искате да прехвърлите пари, банката не пита дали те отиват за храна или други неща - затова санкциите винаги засягат храна и лекарства\", обясни иранският външният министър Мохамед Джавад Зариф.  Хората в Иран не са убедени, защо на страната отново са наложени санкции. Всъщност те са изненадани. Те си казват - подписахме пакт (Съвместния всеобхватен план за действие) със САЩ и други страни, за да премахнат санкциите. Те питат какво се е случило, че отново сме изправени пред недостиг на лекарства и други стоки. Казват, че ако администрацията на Тръмп не е доволна от иранските власти, не трябва да създава проблеми за обикновеното население на страната, коментира първият дипломат на Техеран в изявление за британски вестник, направено в началото на седмицата.\r\nТези санкции засягат поминъка и здравето на хората. Единственият шанс за излизане от ситуацията е Иран да се превърне във фармацевтичен производител. Въпреки това страната трябва да бъде в състояние да внася някои суровини за производството на лекарства, обясняват от редакцията.   Всъщност Помпео и Джон Болтън работят безмилостно в посока изтезаване на иранската нация\", е оценката на изданието.    ", "date": "2018.11.21", "title": "Иранска медия: Помпео и Болтън изтезават иранската нация"}
{"url": "https://www.actualno.com/society/jylt-kod-za-valeji-v-tri-oblasti-news_707537.html", "text": "  В три области от страната е обявен жълт код за валежи от дъжд на 22 ноември. Това сочи справка на сайта на Националния институт по метеорология и хидрология (НИМХ) при БАН.     Областите, за които важи предупреждението са: Хасково, Ямбол и Бургас. Там до обяд се очакват нови валежи с количества до 20 л/кв. м.\r\nПо Черноморието е в сила жълт код за силен вятър и вълнение. Там се очаква да духа вятър от север-североизток с пориви 14-17 м/сек. Вълнението на морето ще бъде около 3-4 бала.  ", "date": "2018.11.21", "title": "Жълт код за валежи в три области"}
{"url": "https://www.actualno.com/education/v-budjet-2019-parite-za-obrazovanie-ne-stigat-alarmirat-ot-kt-podkrepa-news_707535.html", "text": "  Синдикат \"Образование\" към КТ \"Подкрепа\" настоява за за изпълнение на този стратегически приоритет в програмата на българското правителство по примера на реформиращите се образователни системи в европейските държави. Средствата са необходими за обезпечаване на новите политики към по-качествено образование, с което да се приближим към модерните европейски образователни системи.     Синдикалните лидери подчертаха, че от пет години предлагат 6% от БВП да се определи за образованието, но предложението за държавния бюджет през 2019 г. отново е за по-нисък размер на финансирането, а именно 3,6% от БВП.    Г-н Петров определи като положителен знак, че в Бюджет 2019 увеличението на учителските заплати е с 20% и увеличението на допълнителните плащания също е 20%. Но от синдиката не са оптимисти, че това е достатъчно да се задържат учителите. Те изразяват тревога и загриженост, че парите няма да стигнат за обновяване на физическата среда в българските училища и детски градини; за преминаването към едносменен режим на организация на учебния процес; за реформирането на административните дейности, с които е натоварен българския учител, и които го разделят от ученика;, за допълнителните форми за занимания по интереси, познати като кръжоци, които имат много силен възпитателен ефект; за преодоляването на бариерите за комуникация с родителите; за привличане и задържане на младите учители; за качествена храна и по-пълно обгрижване на учениците; за повече педагогически съветници заради нарастващата агресия; за покриване на транспортни разходи и други политики за подобряване статута на учителя, които изискват по-голямо финансиране.  Синдикалистите считат, че притесненията за липсата на достатъчно млади учители след пет и повече години са основателни и силни.\r\nВ подкрепа на общото становище, заместник-председателят на синдиката Георги Шошев допълни: „По-високият процент, който искаме, ще гарантира не само увеличението на заплатите, но и материалната база в училищата. Няма стандарт за училище – не се знае кога една сграда е обявена за училище. Къде е финансирането за кабинетите по химия, физика, биология, за физкултурните салони?! Всичко това трябва да се случи, за да се подобри и качеството на обучение. Затова ние настояваме за повече средства в образованието за осъществяването на добрите политики, които са заложени.“    До края на настоящата седмица между социалните партньори в МОН ще бъде подписан , според който от началото на 2019 г. ще бъдат увеличени индивидуалните работни заплати на учителите с 20% и на допълнителните плащания с не по-малко от 20%.    Министерството на науката и образованието в момента е готово с проект на . Синдикатът безрезервно подкрепя общата  работа в тази посока за възраждане на възпитанието като много важен елемент, в партньорство с родителите. Очаква се стратегията да влезе в сила до месец, но е важно тя да стане политика. Конкретна мярка, която предлагат от Синдиката, е въвеждането на , която да бъде задължителна и да участва в балообразуването, за да допринесе за предотвратяване на агресията в училищата. От изследваните пет държави, само във Финландия няма такава оценка, уточни г-н Петров.  \r\nСиндикатът ще продължи да настоява и за промени в Закона за образованието, които регламентират най-много два мандата за длъжността „директор“ на училище. Промените кореспондират с деполитизацията на българското образование. Апелът на синдикалистите е за по-малко политическа намеса в образованието.\r\nВ синдикат \"Образование\" към КТ \"Подкрепа\" членуват 18000 педагогически и непедагогически специалисти от цялата страна.   ", "date": "2018.11.21", "title": "В Бюджет 2019 парите за образование не стигат, алармират от КТ \"Подкрепа\""}
{"url": "https://www.actualno.com/europe/sasht-i-ujna-koreja-svivat-mashtaba-na-voennite-si-uchenija-news_707540.html", "text": "  Следващото съвместно военно учение на САЩ Южна Корея, насрочено за пролетта на 2019 г., ще бъде със „свит“ мащаб с цел да се улеснят преговорите със Северна Корея. Това обяви американският министър на отбраната Джеймс Матис, предава AFP, цитирани от \"Фокус\".     „Ученията ще бъдат малко реорганизирани, ще ги проведен на ниво, което няма да навреди на дипломацията\", заяви Матис пред репортери в Пентагона, като допълни, че мащабът им ще бъде „свит“.   ", "date": "2018.11.21", "title": "САЩ и Южна Корея свиват мащаба на военните си учения"}
{"url": "https://www.actualno.com/society/gledahte-na-jivo-bojko-borisov-gostuva-na-slavi-trifonov-news_707466.html", "text": "            Това е второ гостуване в bTV на Борисов за последните дни, а през тази седмица държавата отново се разтресе - след като вицепремиер по икономическата и демографска политика.    Анонсът за предаването, направен от самия във Facebook, е, че на Борисов ще бъдат задавани всякакви въпроси, включително и зрителски.        Главният редактор на Actualno.com Ивайло Ачев също публикува - надяваме се поне някои от тях да бъдат зададени.\r\nСлави срещу Бойко - ", "date": "2018.11.21", "title": "ГЛЕДАХТЕ НА ЖИВО: Бойко Борисов гостува на Слави Трифонов"}
{"url": "https://www.actualno.com/politics/borisov-pred-trifonov-pri-subsidija-ot-edin-lev-partiite-popadat-v-rycete-na-bogatite-news_707546.html", "text": "         между Слави Трифонов и Бойко Борисов мина доста по-малко вълнуващо от очакваното и не даде отговор на десетки въпроси. Водещият задаваше въпроси, изпратени от зрителите до \"Шоуто на Слави\", а премиерът успешно контрираше в любимия си терен - статистикaтa, с която Трифонов няма как да бъде запознат в детайл.  Липсваше острота, каквато вероятно мнозина са очаквали - особено в ситуацията с протестите в страната. Водещият спомена, че е получил хиляди въпроси от зрители и изглежда странно как нито един от тях не е касаел въпроса за ставащото на улицата, блокирането на пътищата, исканията за смяна на системата, бедността и прочие. Ето все пак кои бяха най-важните акценти от разговора.   . Това заяви премиерът Бойко Борисов в ексклузивно интервю пред Слави Трифонов в ефира на \"Шоуто на Слави\" по bTV. По думите на министър-председателя чрез сегашната субсидия това е единственият начин партиите да имат своя политически живот. Но той обеща да внесе в парламента предложение това да се случи.  От парите ни на влог правим непрекъснато дарения. , коментира още премиерът. , аргументира се още Борисов. \r\nИнтересен аспект беше и, че според Борисов , а КТБ е била стабилна \"като всички други\" по времето на ГЕРБ.     С цялото ми уважение към парламента - винаги отивам, когато трябва. Още повече, че новият вицепремиер е от \"Обединени патриоти\" и вицепремиерът Каракачанов го предложи, коментира Борисов днешните вълнения около за поста на заместник-министър председател на мястото на подалия оставка Валери Симеонов. \"Винаги, когато е трябвало, съм в парламента\", поясни още премиерът. Вече в ще пише . Това е 100% прозрачност, категоричен бе Борисов относно формирането на цените на горивата у нас. Аз не мога да обвинявам от вашето студио в монопол. Всеки може да отиде и да си зареди на която иска друга бензиностанция, призова премиерът.\r\nЦелият свят в момента умува и прави терминали, за да докарва от Щатите втечнен шистов газ. Когато не искаш да добиваш, а имаш огромни залежи, ние се ограничихме само в екваторията на Черно море. , заяви още Борисов. Господин Златев и \"Лукойл\" са на пазара много преди аз да се замисля да се занимавам с политика, каза премиерът. По думите му \"при господин Костов, ако не ме лъже паметта, беше продадена рафинерията \"Лукойл\".   Сега търсим инвеститори, без да даваме държавна гаранция за купуване на ток. Така Борисов коментира и вдигнатият мораториум върху доизграждането на атамната електроцентрала.\r\nОтносно , Борисов бе категоричен, че тя е частна и той не е чул за възобновяването ѝ.    В момента нашият дълг е под 20%. Ръстът на приходите за тези четири години е 10 млрд. лева, а 30% е ръстът на БВП, даде разчети Бойко Борисов. Той посочи, че до края на мандата БВП ще достигне 130 млрд. лева. Стана ясно, че 11 млрд. лева близо е фискалният резерв на държавата. \"Само преди няколко месеца върнахме 2 млрд. и 400 млн. от външния дълг. Това са цифрите\", поясни още премиерът пред Слави Трифонов. Борисов посочи, че влизането в еврозоната гарантира банковия сектор на страната. Не вярвам някой да има претенции, защото той ( законът - бел. ред. ) изсветлява собствеността на медиите, каза Борисов. Ако имат 5% дял, всички останали са на други собственици. . , каза премиерът. По думите му свободата на медиите в много държави е свързана с управляващите. При нас е точно обратното. Има медии, в които всеки ден аз съм на карикатура. Всеки ден анализът е отвратителен за мен, поясни министър-председателят. Взимането на оставките е понасяне на политическата отговорност, каза Борисов относно подадените оставки . . Другите се върнаха депутати, защото такъв е законът, посочи Борисов.   Срещнах много мощна съпротива на партията, а и на коалиционния партньор, защото това са доказани експерти и нямат вина, коментира Борисов отминалите събития около оставките на Делян Добрев и Теменужка Петкова. Не винаги един партиен лидер може да надделее, когато партията категорично застане зад тези хора.  Преди пет години партията е била една, преди десет - друга. Всичко се развива, счита Борисов. Инвестициите са с 800 млн. по-големи от миналата година, каза премиерът и отчете отпуснатите средства за пенсионери, , общини и увеличението на учителските заплати. Министър-председателят обясни още в \"Шоуто на Слави\", отговаряйки на въпроси на граждани, че магистрала \"Хемус\" е необратим проект, тъй като е жизнено важна за Северна България. По думите му всичко това е постигнато с много труд и с бой по олигарсите. ", "date": "2018.11.21", "title": "Борисов пред Трифонов: При субсидия от един лев, партиите попадат в ръцете на богатите"}
{"url": "https://www.actualno.com/politics/rumen-radev-da-si-advokat-e-obshtestvena-misija-news_707515.html", "text": "  \"Да си адвокат е обществена мисия, която се отстоява от хора със свобода на мисълта и на духа\". Това посочи президентът Румен Радев, който участва днес в отбелязването на 130-ата годишнина от приемането на първия Закон за адвокатите в България, предаде БНР.     „В днешното сложно време, в което законността е поставена на изпитание, все повече нараства ролята на адвокатурата, на потвърждаването на закона, на справедливостта и отстояването на правата“, каза държавният глава.   „Затова да си адвокат не е просто свободна професия, а обществена мисия, която се отстоява от хора със свобода на мисълта и на духа. Вашият професионализъм и вашата съвест често са последната преграда пред беззаконието“, посочи Румен Радев.", "date": "2018.11.21", "title": "Румен Радев: Да си адвокат е обществена мисия"}
{"url": "https://www.actualno.com/balkani/tyrgovskata-vojna-mejdu-kosovo-i-syrbija-zagrubja-vuchich-svikva-izvynredno-syveta-za-nacionalna-sigurnost-news_707522.html", "text": "  Търговската война между Косово и Сърбия влезе в нова фаза. Косовски власти увеличаха митата за внос на сръбски стоки в страната на 100%, а министър-председателя на Косово Рамуш Харадинай написа, че решението на Прищина влиза в сила незабавно.     „На днешното заседание правителството на Косово реши да наложи 100-процентни мита върху вноса на стоки с произход от Сърбия и Босна и Херцеговина, с изключение на международните марки, изброени в приложението. Освен това правителството задължава Министерството на търговията и промишлеността, и всички съответни институции да премахнат и предотвратят възможния внос и достъп до пазара на всички продукти, които противоречат на официалното и конституционно наименование на Република Косово. Решението влиза в сила незабавно - компетентните институции са длъжни да го прилагат“, написа Харадинай.   Косовският вицепремиер Енвер Ходжай допълни: „Сърбия продължава агресивната си кампания срещу Косово на международната сцена. Това подкопава процеса на нормализиране. За да защити жизнените си интереси, правителството на Косово реши да увеличи на 100% митата за внос. Скоро ще бъдат обявени и допълнителни мерки\", написа на свой ред Ходжай. Освен това Вучич ще проведе срещи с посланиците на Китай, Русия и страните от Голямата четворка – Германия, Италия, Великобритания и Франция.  ", "date": "2018.11.21", "title": "Търговската война между Косово и Сърбия загрубя: Вучич свиква извънредно Съвета за национална сигурност"}
{"url": "https://www.actualno.com/politics/politolog-vremeto-na-pravitelstvoto-e-prebroeno-news_707531.html", "text": "  Проф. Времето на правителството е преброено, управляващите търсят приличен повод то да се разтури. Това каза пред \"Фокус\" политологът проф. Александър Маринов за освобождаването на Валери Симеонов като вицепремиер и избора на досегашния началник на кабинета му Марияна Николова за негов наследник.     „Това е краят, който се случва по безвкусен и пошъл начин. Няма на какво да се радваме. Слава Богу, че не е била назначена чистачката на сградата на НФСБ. Можеха да се постараят спектакълът да не е чак толкова пошъл. Може би изборът за наследник е проява на специфичния хумор на Валери Симеонов. Фактът, че така безропотно се приема толкова безсмислено нещо от управленска, политическа и всяка една гледна точка, говори за това, че има яснота по въпроса за края и че циркът приключва“, каза политологът.   Проф. Александър Маринов каза още, че днешната българска политика трудно би могла да се обясни рационално. Агонията ще бъде главно за ПГ „Обединени патриоти“, защото ПП ГЕРБ могат да я използват за да оправдаят себе си, така както се случи и с „Реформаторския блок“. Отсъствието на депутатите на „Атака“ и на премиера Бойко Борисов е ясен знак за дистанциране от случващото се, каза още той. Маринов коментира новият вицепремиер Мариана Николова, като човек попаднал в лошото време на грешното място. Най-правилно би било тя да откаже поста, но вероятно не може да го направи, коментира още той. Според политолога БСП са избрали тактиката да оставят управляващите да се самонараняват без да се месят, но това нито е разумно, нито достойно.", "date": "2018.11.21", "title": "Политолог: Времето на правителството е преброено"}
{"url": "https://www.actualno.com/blagoevgrad/sveshtenik-iznese-beseda-v-razlojko-uchilishte-news_707518.html", "text": "  По случай днешния празник - Въведение Богородично, разложкият отец Русков изнесе беседа на учениците от девети клас на гимназията в града. Темите в беседата бяха смисъла на семейството, семейните ценности и представата за тях, които трябва да имат младите хора.        Учениците запленени слушаха разказите на отеца и не скриха интереса си, като пожелаха отново да имат подобни часове.\r\nБеседата премина по инициатива на обществените възпитатели към местната комисия за борба с противообществените прояви за малолетни и непълнолетни.  ", "date": "2018.11.21", "title": "Свещеник изнесе беседа в разложко училище"}
{"url": "https://www.actualno.com/dobrich/pet-dyrjavi-se-vkluchvat-v-proekt-za-populjarizirane-na-chaja-news_707509.html", "text": "  Проект „Популяризиране на чая като двигател на растежа в региона на Черноморския басейн“ беше презентиран в Добрич рамките на информационната среща „Транснационални възможности“. Водещ бенефициент по проекта е Търговско-промишлената палата на Ксанти – Гърция, а партньори са Агенцията за икономическо развитие – Варна, Трабзонската търговско-промишлена палата – Турция, Търговско-промишлената палата на гръцкия град Драма, Международният център за социални изследвания и анализ на политиките в Грузия и Асоциацията на младите жени в Армения.     По данни на директора на Агенцията за икономическо развитие – Варна, Тодорка Димитрова проектът е с двегодишен срок, а бюджетът му е в размер на 100 000 евро. Акцентира се на традицията за пиене на билков чай.   Освен връзка в културно отношение между народите в Черноморския регион, чаят е и селскостопански продукт, който дава възможност за икономически растеж.\r\nПо думите на Димитрова стартирането на бизнес, насочен към култивиране на билки, изисква сравнително малко средства, а той дава възможност за икономическо развитие в отдалечените райони. Целта на проекта е с производството на билки и етерични масла да се създаде поминък и да се генерират доходи сред местното население.  В рамките на проекта ще бъде изготвена Пътна карта за чая в страните-участнички в проекта. Сред дейностите е изготвяне на анализ на състоянието на селското стопанство, в това число развитие на производството и разпространението на чай, както и законодателната рамка за всяка от страните със SWOT анализ.", "date": "2018.11.21", "title": "Пет държави се включват в проект за популяризиране на чая"}
{"url": "https://www.actualno.com/society/slavi-sreshtu-borisov-minuti-do-golemija-sblysyk-news_707536.html", "text": "  Остава час до сблъсъка между Бойко Борисов и Слави Трифонов, от който се очаква донякъде и да зависи бъдещето на кабинета. При последното си пред Антон Хекимян Борисов призна, че това изправянето пред камерата е сериозен стрес за него, но това е нищо в сравнение с напрежението, на което се очаква да бъде подложен при Трифонов.          Големият залог е, разбира се, правителството. Облаците около Борисов се бяха сгъстили страшно много, но той вероятно разчита на два спасителни хода - първият, че прие на Валери Симеонов, която със сигурност бе отпускането на един от клапаните на напрежението и поне за момент едната \"фракция\" - на майките на деца с увреждания, е удовлетворена. Според мнозина оставката на Симеонов бе пряко свързана с гостуването при Слави - Борисов не би могъл да отговори с мълчание на Трифонов, който след благотворителния си концерт в Лондон се превърна в един от най-важните говорители на \"Систената ни убива\". И ако пред Хекимян премиерът все пак можеше да каже с вдигане на рамене, че \"оставката на Симеонов не се обсъжда\", то това нямаше да мине пред Трифонов. Другият коз на Борисов е вълнението на петролните пазари и очаквания спад на цените на бензина и особено дизела, което обаче чак в такава мяра конкретно за дизела, че възмутените да бъдат удовлетворени. Тоест, очакването е премиерът да ликвидира обсъждането на двата проблема по следния начин: \"Симеонов го уволнихме, а дизелът ще пада\", ерго, няма проблем.   Голямата грешка на Трифонов би дошла от това той да позволи на Борисов да вземе инициативата и да му позволи да декламира различни статистики: средната работна заплата, ниво на безработицата, километри магистрали и пр. Борисов със сигурност ще тика разговора към детайла, докато Трифонов трябва да направи обратното: да изведе разговора на онова ниво, което владее - емоционалното, и да се опита да артикулира онзи широк, анонимен, хаотичен глас на протеста. За водещия разговорът има също немалък залог - от него зависи в голяма степен и вероятната му бъдеща политическа му кариера, или поне намесите му в политиката по един или друг начин.        Такова е предположението на журналистът Иван Бакалов. Той следното:\r\n\"Срещата довечера ме притеснява, защото Слави е на път да опропасти надеждите на хората за неговия политически проект. Борисов отива на среща, подгрявана от обслужващите медии като среща между \"двама някогашни съмишленици\" (\"24 часа\" и др.). Тоест медиите внушават, че ще има сближаване, подаване на ръка. Опитват се да превърнат шоуто в мощен пиар в подкрепа на Борисов. Да не забравяме, че когато в Щатите излезе в сп. \"Конгрешънъл куотърли\" статия за криминалното минало на Борисов, представяща го като мафиот, Слави Трифонов му даде да води шоуто на другия ден, свириха му затрогващо \"Батальонът се строява\" и т. н. Борисов отива там да демагогства, внушават Слави да подаде ръка за разбирателство. Това ще е край на политическия му проект. Още една патерица на ГЕРБ. Има достатъчно.\"  Близо 10 години той и Трифонов са в скрита война, която избухна след като премиерът обяви, че водещият искал 50% от ГЕРБ навремето, а Трифонов Премиерът също бе част от прословутото обвинение, че Слави имал градинка пред хотел \"Маринела\". Борисов на няколко пъти повтаряше , докато Трифонов само преди няколко месеца го и го заплаши със съд, ако продължи да говори за въпросната градинка. Слави изигра една от водещите роли за популяризирането на Борисов още в най-ранните му години, когато беше главен секретар на МВР.      също има предложение за , които трябва да бъдат зададени на премиера. От екипа на \"Шоуто на Слави\" дадоха възможност на всеки, който иска да зададе въпрос на премиера, да им пише, което и сторихме.", "date": "2018.11.21", "title": "Слави срещу Борисов - минути до големия сблъсък"}
{"url": "https://www.actualno.com/crime/vyzmojnost-za-otkaz-na-obajdane-do-blizkite-sled-arest-prie-pravnata-komisija-news_707533.html", "text": "  \"Когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или за да се предотврати ситуация, при която наказателното производство може да бъде сериозно възпрепятствано, уведомяването по отношение на конкретно лице може да се отложи за срок до 48 часа.\" Тази промяна в Наказателния кодекс беше приета от правна комисия в проекта за изменение на НК. Със 10 гласа \"За\" и 4 \"против\" промените бяха приети на второ четене.      . Решението се взема от прокурора на досъдебното производство, който се произнася с мотивирано постановление. Постановлението подлежи на обжалване от обвиняемия или от неговия защитник пред съответния първоинстанционен съд.   Промените предизвикаха разгорещени спорове в Комисията. Твърдо против се изказаха депутатите от БСП Крум Зарков и Валери Жаблянов, които изразиха мнение, че действащото законодателство на България предвижда повече права за арестантите. Според тях промените се правят единствено, за да се приеме европейска директива, въпреки че на практика те намаляват правата на гражданите. \r\nОпонентите им от ГЕРБ контрираха, че след промените се разширява обхвата на възможностите, защото вече ще е възможно да се осъществи обаждане не както досега единствено  до семейство или работодател, но и до всеки друг, посочен от арестуваното лице. Освен това те подчертаха, че няма да се ограничи правото на адвокатска помощ, дори в първите часове след ареста.  В момента прокуратурата може да задържа до 72 часа, но задължително трябва да бъдат уведомени семейството и работодателят на задържания (ако той иска), както и Министерството на външните работи, ако става въпрос за чужденец.\r\nАвторите на законопроекта твърдят, че става дума за отказ да се уведоми конкретен човек, за когото има съмнения, че е съучастник или че може да укрие доказателства. Например на обвиняемия може да не се даде право да се обади на съпругата си, защото тя може да укрие откраднато от него. Отказът да бъде уведомен един не означава, че арестуваният не може да посочи друг за връзка, твърдят те. Според тях мярката е насочена най-вече към членовете на организирани престъпни групи - при арест на един от бандата той да не може да предупреди някого от останалите и да се стигне до прикриване на доказателства или бягство.   В същото време този текст развързва ръцете за репресия. Защото това означава, че задържан може да иска да се обади на майка си, на приятел, на жената или мъжа, с който живее, и да му бъде отказано. Текстът категорично дава възможност на органите на досъдебното производство да откажат на задържаните контакт с всеки, посочен от тях. Не е конкретизирано и колко пъти може да има такъв отказ и за колко души. Освен това отказът може да се аргументира с понятия като \"неотложна необходимост\".    С проекта в българското законодателство се въвежда Директива 2013/48/ЕС на Европейския парламент и на Съвета от 22 октомври 2013 г.", "date": "2018.11.21", "title": "Възможност за отказ на обаждане до близките след арест прие правната комисия"}
{"url": "https://www.actualno.com/europe/lavrov-zapadyt-vidoizmenja-mejdunarodnoto-pravo-news_707529.html", "text": "  Руският външен министър Сергей Лавров обвини Запада, че видоизменя международното право, така че да обслужва интересите му, като дава нови правомощия на Организацията за забрана на химическите оръжия (ОЗХО), предаде Франс прес, цитирани от \"Дарик\".     Вчера Москва изгуби две гласувания, които биха й позволили да попречи на разширяване на функциите на ОЗХО, която от юни има право да посочва извършителите на нападения с химическо оръжие.   \"Те (Западът) се опитват да превърнат един универсален инструмент на международното право, какъвто е Конвенцията за забрана на химическите оръжия, в послушно средство за прокарване на политиките си\", каза Лавров на пресконференция при посещението си в беларуската столица Минск.\r\nСпоред ръководителя на руската дипломация сега е необходимо да се изясни дали е възможно да се спаси конвенцията и как.  По силата на Конвенцията за забрана на химическите оръжия, влязла в сила през 1997 г., бе създадена ОЗХО, в която членуват 193 държави. Мисията на организацията е унищожаване на химическото оръжие по света.\r\nЗападните страни насърчиха разширяването на правомощията на организацията в контекста на химическите нападения в Сирия от 2013 г. насам, за които се смята отговорен подкрепяният от Москва режим, и отравянето във Великобритания на бившия руски двоен агент Сергей Скрипал.   Предложението на Москва и Пекин да се създаде \"експертна група\", натоварена да проучи новата роля на ОЗХО, преди организацията да може да започне работата си по установяване на извършителите на химически нападения, вчера беше отхвърлено.    ОЗХО гласува бюджета за 2019 г., включващ финансиране на новите правомощия на организацията. Русия и Иран настояват бюджета, подложен за първи път на гласуване, да бъде преразгледан.\r\n\"Решението да се даде на техническия секретариат правомощия да установява и назовава виновните бе взето чрез гласуване, което е в нарушение на съществуващите процедури, заяви Лавров и нарече ситуацията обезпокоителна.\r\nРуският външен министър разкритикува случаите на \"шантаж и подкупване\" преди гласуванията.", "date": "2018.11.21", "title": "Лавров: Западът видоизменя международното право"}
{"url": "https://www.actualno.com/curious/dneven-horoskop-za-22-noemvri-news_707464.html", "text": "        През този ден оставете на спокойствието да ви води. Тревожността няма да ви донесе дивиденти, нито пък преекспонирането на нещата. Този четвъртък не завиждайте на никого. Чуждият успех често ни изглежда по-голям, отколкото е в действителност. Съсредоточете си върху себе си.   Днес не се колебайте да се обадите на ваш приятел, за да му кажете това, което ви измъчва. Не позволявайте между вас да стоят неизказани думи.     Този четвъртък може да е по-сложен в лично отношение. От вас ще се иска повече, отколкото очаквате. Просто дайте най-доброто от себе си. Този четвъртък подходете с чувство за хумор към всичко, което се случва. Смехът не е навредил на никого, а усмивка всичко минава по-лесно. През този ден ще получите чакано признание. От ваша страна се очаква същото. Спазвайте баланса, за да имате щастие в личните отношения.   Потърсете съвет от най-хладнокръвните ви приятели за ваш личен проблем. Само човек, гледащ от страни може да ви каже най-добре в каква ситуация се намирате.    Не прехвърляйте на останалите вината от ваши действия. Най-добре е изобщо да не се говори за вина. Просто анализирайте случилото се и си вземете бележки. През този ден ще получите подарък. Той може да не е много скъп финансово, но ще ви зарадва и стопли душата.    При планирането на коледните празници заложете на простотата. Семейният уют и добрите отношения са истински безценните дарове. Този четвъртък не се подавайте на манипулации. Някой иска да ви прехвърли неговата вина. Отстоявайте позицията си, каквото и да става. Този четвъртък не бъдете прекалено претенциозни към останалите. Всички имат своите лоши моменти. Простете, но не забравяйте.", "date": "2018.11.21", "title": "Дневен хороскоп за 22 ноември "}
{"url": "https://www.actualno.com/blagoevgrad/vodachyt-na-protestite-v-blagoevgrad-s-akt-news_707524.html", "text": "  В ОД на МВР - Благоевград се проведе пресконференция, на която бяха обсъдени свършената работа за предходния месец и новите инициативи на полицията. Най-голям смут предизвика темата на протестите.     Според директора на благоевградската полиция старши комисар Николай Хаджиев, на , спряган за водач на протестите в Благоевград, му е издаден акт. Постановлението е написано от служители на 2 РО - Благоевград, в следствие на барикадите преди две недели, когато протестиращите затвориха главния път Е79. Стамболийски имал също така и издаден протокол. Протестите пък тази неделя, в Благоевград и в района на ГКПП \"Кулата\" били незаконни, защото нямало уведомление до органите на МВР.   На въпрос на журналисти, дали е имало полицейско насилие в района на Кулата, Хаджиев заяви: \"Нямам такава информация, не съм видял клипове с полицейско насилие\".\r\nТой заяви също, че по време на протестите действията на полицейските служители са били насочени единствено и само по опазване на обществения ред и недопускане на нарушения. Направените предупредителни протоколи са за недопускане на нарушения на обществения ред.  Пресконференцията завърши с въпрос от журналистката Мариета  Димитрова, собственик на регионален сайт, която твърди, че след  протестите в неделя, полицейски патрул е бил инструктиран да спре точно  нея. Димитрова и операторът ѝ били заведени в полицейско управление, а в  последствие на оператора е съставен протокол. Старши комисар Хаджиев  обяви, че по никакъв начин няма целенасочено действие и всеки един  участник в движението по пътищата може да бъде проверен от органите на  реда, като въпросната проверка е направена по Закона за движение по  пътищата. Той допълни, че там където има нерегламентиран протест,  участващите лица биват предупреждавани да не извършват противоправни  действия. Хаджиев подчерта отново, че действията на полицейските  служители са насочени единствено и само по опазване на обществения ред. \r\nКазусът  продължи с въпрос на журналистката, как след като операторът ѝ има  протокол да не ходи на протести, ще може да отразява адекватно събитията  в града? Случаят остава отворен, тъй като Димитрова щяла да обжалва  протокола.   Колкото до данните за престъпността, регистрираните престъпления от началото на 2018г. до края на месец октомври са 2 766 бр., като разкрити са 1296 броя престъпления. За месец октомври 2018г. са регистрирани 253 престъпления, като от тях 234 криминални и 19 икономически престъпления. Разкрити са 85 престъпления. Спрямо постигнатите резултати в тази насока по процент разкриваемост  се оформя следната класация на районните управления, обслужващи областта, а именно: на първо място РУ-Банско, на второ – 02 РУ-Благоевград, на трето – РУ-Петрич, на четвърто – РУ-Разлог, на пето – РУ-Гоце Делчев, на шесто – РУ-Сандански и на седмо – 01 РУ-Благоевград.  За месец октомври в РУ-Гоце Делчев са регистрирани 66 бр. престъпления, в 02 РУ-Благоевград – 41 бр., в РУ-Петрич – 39 бр., в 01 РУ-Благоевград – 34 бр., в РУ-Сандански – 33 бр., в Разлог – 19 бр. и в РУ-Банско – 9 бр. престъпления.    Хаджиев допълни още, че за началото на зимния сезон в Банско ще бъдaт организирани допълнителни служители на реда, както и, че ще дойдат такива от Румъния и Гърция, както е било и предходни години.", "date": "2018.11.21", "title": "Водачът на протестите в Благоевград с акт"}
{"url": "https://www.actualno.com/balkani/saraevo-opredeli-kato-vrajdeben-akt-reshenieto-na-kosovo-za-uvelichavane-na-mitata-za-vnosa-ot-syrbija-i-bosna-i-hercegovina-news_707516.html", "text": "  Министърът на търговията и икономическите отношения на Босна и Херцеговина Мирко Шарович определи решението на Косово са налагане на 100-процентни мита за внос на сръбски стоки враждебен акт, който нарушава Централноевропейско споразумение за свободна търговия (ЦЕФТА), предава руската информационна агенция TACC, като се позовава на сараевски портал Klix.ba, цитирани от \"Фокус\".     „Решението на Косово е безсмислено и реваншистко, и е резултат от вчерашното поражение на Общото събрание на Интерпол. Босна и Херцеговина не заслужава това. Става въпрос за враждебен акт. Когато въвеждате 10-процентови мита, може да има някаква икономическа логика, но такса в размер на 100% - това е сигнал, че страната не иска да сътрудничи с вас, заяви Шарович.   По-рано министър-председателят на Косово Рамуш Харадинай публикува съобщение в социалната мрежа „Фейсбук“, от което стана ясно, че решението на Прищина влиза в сила незабавно. „На днешното заседание правителството на Косово реши да наложи 100-процентни мита върху вноса на стоки с произход от Сърбия и Босна и Херцеговина, с изключение на международните марки, изброени в приложението. Освен това правителството задължава Министерството на търговията и промишлеността, и всички съответни институции да премахнат и предотвратят възможния внос и достъп до пазара на всички продукти, които противоречат на официалното и конституционно наименование на Република Косово. Решението влиза в сила незабавно - компетентните институции са длъжни да го прилагат“, написа Харадинай.\r\nКосовският вицепремиер Енвер Ходжай публикува пост в социалната мрежа „Туитър“. „Сърбия продължава агресивната си кампания срещу Косово на международната сцена. Това подкопава процеса на нормализиране. За да защити жизнените си интереси, правителството на Косово реши да увеличи на 100% митата за внос. Скоро ще бъдат обявни и допълнителни мерки\", написа на свой ред Ходжай.  Официален Белград все още не е коментирал решението на Прищина.", "date": "2018.11.21", "title": "Сараево определи като „враждебен акт“ решението на Косово за увеличаване на митата за вноса от Сърбия и Босна и Херцеговина"}
{"url": "https://www.actualno.com/blagoevgrad/bambukovi-vilici-i-styklo-shte-zamenjat-plastmasata-v-bansko-news_707517.html", "text": "  С поредица от промени е на път да бъде открит ски сезона в Банско на 15 декември. На голяма пресконференция от концесионера \"Юлен\" беше съобщено, че всички заведения в курорта ще спрат да използват пластмаса. Иновацията ще включва замяната на пластмаса с материали, които могат да бъдат преработени и са биоразградими. Така любимите на всички пластмасови бутилки с вода или вилички вече ще бъдат заменени от стъклени бутилки и бамбукови прибори.     \"Още от 2012-та година в ски зоната сме въвели система за разделно събиране на отпадъците. Сега ние сме твърдо решени да се включим в световната битка с пластмасата”, коментира Радослав Дурчов от концесионера. Той разкри, че само от началото на годината в зоната са събрани и предадени над 1,3 тона пластмасови отпадъци. \"Целта ни е тези вредни отпадъци да бъдат максимално намалени и затова ги спираме от употреба\", каза още Дурчов.   Другата добра новина е свързана с пенсионерите, които ще могат да поселят Банско срещу дневна карта от 1 лв. Картата със същата цена ще има и за деца до 7 години, както и за инвалиди. Сезонните карти за възрастни са с цена 1300 лв. Пенсионери, студенти и ученици ще могат да си купят сезонна карта за 1200 лева, а за деца от 7 до 12-годишна възраст (включително) по време на намалението картата ще струва 1100 лева.", "date": "2018.11.21", "title": "Бамбукови вилици и стъкло ще заменят пластмасата в Банско"}
{"url": "https://www.actualno.com/society/iztegliha-lokomotiva-derajliral-v-kresnenskoto-defile-news_707528.html", "text": "  Изтеглиха локомотива от влаковата композиция, която дерайлира в Кресненското дефиле, съобщи Нова телевизията. Операцията отне няколко часа заради отстраняването на 50-тонната скала. Въпреки това движението на влакове в участъка няма да бъде възстановено и в четвъртък.     Тази сутрин, вече изправен на релсите, катастрофиралият локомотив се оказа със здрава ходова част. Оставаше от пътя му само да се премести 50-тонната скала. Разбиването на внушителния камък обаче се оказа тежка задача.   Около обяд огромната скала започна да се пропуква под натиска на машините и къс по къс започна да се разпада. Следобед най-сетне скалата грохна. Най-голямото парче от нея бе поставено в изкопан от багера ров.\r\nЛокомотивът беше закаран на депото в Черниче. Влакове по трасето Благоевград-Петрич обаче няма да пътуват и утре, защото е предвиден ремонт на увредената железопътна линия. Ще се прави и повторен оглед на скалния откос, който предизвика тежката катастрофа в дефилето.  ", "date": "2018.11.21", "title": "Изтеглиха локомотива, дерайлирал в Кресненското дефиле"}
{"url": "https://www.actualno.com/ruse/nova-instalacija-za-separirane-na-otpadyci-zaraboti-v-ruse-news_707492.html", "text": "  На 21 ноември новата инсталация за сепариране на отпадъци в Русе започна да функционира. Чрез тази дейност се изпълняват задълженията на Общината по Закона за управление на отпадъците, които включват изграждане на съоръжения и инсталации за третиране на битовите отпадъци.     „Топлофикация Русе“ ЕАД ще приема отпадните продуки от бита, образувани на териториите на общините Русе, Сливо поле, Ветово, Тутракан и Иваново, като на територията на Регионалното депо за неопасни, инертни и опасни отпадъци ще бъдат депонирани единствено отпадъчните фракции, които не подлежат на последващо рециклиране и/или оползотворяване. Тази дейност ще окаже благоприятно влияние върху околната среда, като ще доведе и до спад в размера на дължимите от общините – членове на РСУО (Регионално сдружение за управление на отпадъците)-Русе отчисления при депониране. На място днес, новата инсталация инспектира заместник-кметът по комунални дейности Наталия Кръстева.", "date": "2018.11.21", "title": "Нова инсталация за сепариране на отпадъци заработи в Русе"}
{"url": "https://www.actualno.com/society/kmetovete-otnovo-vyzroptaha-sreshtu-prietija-na-pyrvo-chetene-zakon-za-chistotata-na-vyzduha-news_707512.html", "text": "  По решение на УС на НСОРБ беше отправена покана до ръководството на Комисията по околната среда и водите към 44-то Народно събрание за организиране на съвместна среща във връзка със ЗИД на Закон за чистота на атмосферния въздух (ЗЧАВ).     Срещата се проведе днес - 21.11.2018 г., като участие в нея взеха Иво Димов – зам.-председател на УС на НСОРБ, Димитър Николов – член на УС на НСОРБ и кмет на община Бургас, и кмет на община Димитровград и Силвия Георгиева – изпълнителен директор на НСОРБ.   Представителите на общините отново представиха категорично си несъгласие срещу въвеждането на норми, определящи, че кметовете на общините са единствено отговорни за осигуряване на чистотата на въздуха и въвеждането на персонални глоби с размер от 5-10 хил. лева при завишаване на определените норми.\r\nГ-жа Василева, председател на Комисията по околната среда и водите увери общините, че по-голяма част от депутатите от всички политически сили, членове на комисията приемат основните предложения от становището на НСОРБ. В тази връзка към момента между първо и второ четене на Законопроекта в парламента се разработват тестове, с които се цели прецизиране и подобряване на нормите свързани с компетентностите и отговорностите на всички ангажирани институции с опазването на атмосферния въздух. Предстои те в спешен и оперативен порядък да бъдат съгласувани с общините, за което своевременно ще бъдете уведомени.  ", "date": "2018.11.21", "title": "Кметовете отново възроптаха срещу приетия на първо четене Закон за чистотата на въздуха"}
{"url": "https://www.actualno.com/politics/hristo-ivanov-valeri-simeonov-postavi-rekord-po-arogantnost-news_707454.html", "text": "  \"Да си тормозил възрастни хора на границата, да си лобирал нагло за Цеко Минев и кой ли още не, да не си изпълнил нито един от потенциално смислените си ангажименти (хазарт, дребни доставчици на горива), да си гласувал за АЕЦ Белене, да си нагрубил протестиращи майки на деца с увреждания, да не се извиниш и да изпълниш едно от най-арогантните подавания на оставка- това е рекорд, който трудно може да бъде подобрен. Дори и в българската политика. Не и за Валери Симеонов, обаче\", лидерът на \"Демократична България\" Христо Иванов.     \"Симеонов изглежда е на път да успее с въвеждането на новата патреотична (а и евро-атлантична) ценност: веднъж получена, никоя правителствена синекура не бива да напуска семейството...\", допълни той.   ", "date": "2018.11.21", "title": "Христо Иванов: Валери Симеонов постави рекорд по арогантност"}
{"url": "https://www.actualno.com/politics/martin-dimitrov-eto-kak-gerb-sami-se-svaljat-ot-vlast-news_707453.html", "text": "  Политикът от \"Демократична България\" Мартин Димитров изброи причините, заради които ГЕРБ сами се свалят от власт. Ето кои са главните, в негова публикация.     1/ Вдигат данъци, а обясняваха, че нямало, защото били десни. Тук влизат старите автомобили, максималния осигурителен доход, искат здравна застраховка и т.н.\r\n2/ Не се възползваха от производството на ЕК срещу Газпром и не намалиха цените на газа, което означава скъпо парно.\r\n3/ Рестартираха „Белене“ заедно с БСП, като преди това обясняваха, че проектът бил корупционен гьол.  4/ Удариха малките бензиностанции, като приеха заедно с БСП, така наречения „закон за горивата“. Все повече хора разбират, че държавата се използва от големите да унищожават малките фирми и, че така поскъпват горивата.\r\n5/ Заедно с БСП избраха КЗК, която изглежда като „безопасна игла“.\r\n6/ Отказаха да търсят виновните за източването на КТБ. Доста уплашено избягаха от нашето предложение за международно разследване.       7/ Внесоха законопроект за отмяна на машинното и дистанционното електронно гласуване, с което показаха, че не искат честни избори.\r\n8/ ДПС се сдоби със студен резерв и започна да става ясно дори за по-наивните, че участва в управлението.\r\n9/ Започнаха репресии срещу хора със силна гражданска позиция.\r\n10/ Приеха 48 часов таен арест, без уведомяване на близките и 24 часов такъв за деца!\r\n11/ Извадиха на протест християнската общност, заради промени в закона за вероизповеданията, които напомнят забраните на БКП.   ", "date": "2018.11.21", "title": "Мартин Димитров: Ето как ГЕРБ сами се свалят от власт"}
{"url": "https://www.actualno.com/vraza/startira-blagotvoritelnata-kampanija-osinovi-vrachansko-semejstvo-news_707437.html", "text": "  „Осинови врачанско семейство“ е инициатива, която радва вече малчуганите от семейства в затруднено материално състояние. И тази година повече от 100 деца от училища и детски  заведения в града ще намерят желани подаръци под елхата. Благотворителната инициативата е под патронажа  на Почетния председател на УС на „Дом на науката и техника“ Евелина Васкова.     Старта на кампанията бе даден днес във фоайето на читалище „Развитие“. На него присъстваха  областният управител на област Враца Малина Николова, кметът на Община Враца Калин Каменов, заместник-кметът Петя Долапчиева, председателят на Общински съвет-Враца Румен Антов, общински съветници, директори на образователни и културни институции и др. \r\n „Същественото за мен, като участие всяка година в събитието, е, че мога да покажа своята обич към едно дете, което не познавам. Участието ни в благотворителната кауза ни прави по-голяма общност и увеличава нашето врачанско семейство. Уверена съм, че така ще продължаваме заедно напред. Честита годишнина на инициативата! Честит Ден на Християнското семейство! – с тези думи приветства деца и граждани областният управител Малина Николова .   „На днешния празник – Деня на християнското семейство, е хубаво да се замислим, че за да бъдем щастливи, трябва да уважаваме хората около нас, да се грижим за тези, които обичаме и да бъдем дейни“, заяви кметът Калин Каменов.  В края на церемонията кметът символично „осинови“ 7-годишно момченце, което си е пожелало за Коледа дънки, пуловер, образователна книжка и лакомства. С подаръци ще зарадва и областният управител  Малина Николова, която ще дари момченце на 4 години за предстоящите Коледни празници, подаръци ще дарят и заместник кметовете Петя Долапчиева и Мария Попова.    ", "date": "2018.11.21", "title": "Стартира благотворителната кампания „Осинови врачанско семейство“"}
{"url": "https://www.actualno.com/sliven/otneha-27-shofiorski-knijka-za-sedmica-v-sliven-news_707481.html", "text": "  При специализирани операции по контрол и пътна безопасност, проведени от 12 до 18 ноември на територията на Областната дирекция на МВР в Сливен, са проверени 2367 моторни превозни средства и 2411 лица.     Това съобщават днес от ОДМВР – Сливен.   Констатирани са 748 нарушения по Закона за движение по пътищата и Кодекса за застраховане. С мобилни и стационарни камери са констатирани 272 нарушения на скоростта. При проверки на пътя са връчени 183 фиша и са отнети 11 шофьорски книжки за неплатени глоби.\r\nУстановени са четирима неправоспособни водачи, четирима управляващи МПС след употреба на алкохол и петима употребили наркотични вещества.  Отнетите свидетелства за управление на МПС са общо 27, седем от които за нередовна застраховка „Гражданска отговорност”.\r\nПрез седмицата са проведени 4 операции по метода широкообхватен контрол и 6 в рамките на акция „Зима”.", "date": "2018.11.21", "title": "Отнеха 27 шофьорски книжка за седмица в Сливен"}
{"url": "https://www.actualno.com/smolyan/2-diamanteni-4-zlatni-svatbi-i-3-bebeta-v-momchilovci-za-denja-na-hristijanskoto-semejstvo-news_707489.html", "text": "  С две диамантени, четири златни сватби и три бебета, родени през 2018 г., родопското село Момчиловци ще отпразнува Деня на християнското семейство и младеж, съобщи кметицата Сийка Суркова.     Тя е отправила покана за тържеството на по повод християнския празник  „Въведение Богородично“, който се отбелязва за 15-ти път.\r\n“Целта ни е да запазим традициите, които са съществували години наред в Момчиловци и трябва да съществуват и за напред, за да има здрав дух и уважение между поколенията\", казват от читалището „Светлина“, където се организира събитието.\r\n\"В днешно време родителите полагат много грижи децата им да имат материални придобивки, но каква полза от всичко това ако спечелим целия свят за децата си, а изгубим душите им. Каква полза ако оставим голямо богатство, но не и добри деца\", казва по повод празника отец Николай Рангелов.     В селото е традиция на този празник да се честват кръгли годишнини на двойките с дългогодишен семеен стаж. Символично възрастните двойки отново си казват \"да\" и си разменят венчални халки пред близките и съселяните си.\r\n„В семейството се посяват семенцата на вярата и основата на християнството при децата. Семейството е опорният стълб, около който се градят нравствеността, добродетелите и възпитанието - всички те остават за цял живот. Най-подходящият християнски празник, в който да съберем новородените бебчета и семействата с дългогодишен брак, е Въведение Богородично - денят на християнското семейство. Така празнуваме като голямо момчиловско семейство, напомняме на младите родители за отговорността, която имат към своите деца и отдаваме почит към хората с 50 и 60 години брачен живот, изпълнили достойно своя дълг към поколенията. Те пък дават своите съвети за успешен брак“, обясни Суркова.\r\nПразникът се отбелязва съвместно с кметството, ОУ \"Св. св. Кирил и Методий\", ДГ \"Изворче\" и храм \"Св. св. Константин и Елена\" в селото.    От 8 години селото поздравява и семействата, които са се сдобили с рожба през календарната година, а от три години празнуващите годишнини от сватбите си семейства и бебетата се събират заедно като символ на приемственост.", "date": "2018.11.21", "title": "2 диамантени, 4 златни сватби и 3 бебета в Момчиловци за Деня на християнското семейство"}
{"url": "https://www.actualno.com/interest/bez-televizija-i-radio-v-avtobusi-restoranti-i-barove-ako-ne-sa-si-platili-news_707482.html", "text": "  Публичното излъчване на телевизионна или радио програма няма да е възможно, ако излъчващата я компания или канал не са съгласни. Това предвиждат в Закона за авторското право и сродните му права, внесени от депутатите от ГЕРБ Данаил Кирилов и Анна Александрова, заедно с колегата им от „Обединени патриоти“ Емил Димитров-Ревизоро.     Като мотив за това решение вносителите посочват спазване на евродиректива 2006/115/ЕО, както и на Римската конвенция. Депутатите посочват и, че с новия текст ще бъдат защитени правата на собственици на интелектуални продукти, които не са давали съгласието си да бъдат излъчвани публично при определени обстоятелства.   Всъщност и в сегашния закон има защита – телевизионна компания може да откаже публично излъчване на програмата си на места, които искат \"входна такса\". С други думи, става въпрос най-вече за определени заведения. При новия текст вече всякакви заведения - дори такива, при които не се иска входна такса, могат да се окажат със спрени телевизионни програми, ако не си платят. Появява се и друга хипотеза - ако пътувате в автобус, може да е на тихо, защото радиото е забранило на превозвача да го излъчва.", "date": "2018.11.21", "title": "Без телевизия и радио в автобуси, ресторанти и барове, ако не са си платили?"}
{"url": "https://www.actualno.com/analysis/glad-i-bolesti-sa-pokosili-85-000-deca-v-jemen-ot-2015-g-nasam-news_707409.html", "text": "   в опустошения от войната Йемен. Това съобщи в сряда хуманитарната организация „Спасете децата“, цитирана от световните агенции.     Оценката на експертите се основава на данни, събрани от ООН. Става ясно, че , където саудитските сили воюват с подкрепяни от Иран бунтовници хусити. \"Децата, които умират по този начин, страдат много, тъй като жизнените функции на органите им се забавят и в крайна сметка спират\", каза Тамер Киролос, директор на организацията в Йемен. \"Техните имунни системи са толкова слаби, че са по-податливи на инфекции, а някои деца са твърде крехки, дори да плачат. Родителите трябва да стават свидетели на загубата на децата си, без да могат да направят нищо\", алармира още експертът.   припомня, че , входната точка за около 80% от вноса на храни и , е блокирано от коалицията, ръководена от Саудитска Арабия, която подкрепя правителството от миналата година. \"Спасете децата\" заяви, че е била принудена да прави доставки за северната част на страната през южното пристанище Аден, което значително забавя доставките на помощи. Също така от хуманитарната организация съобщават за \"драматично увеличение\" на въздушните удари по град Ходейда. \"През последните няколко седмици имаше стотици въздушни удари в и около Ходейда, , които все още са в капан в града\".    „Спасете децата\", цитирана от БГНЕС, призова още за незабавно прекратяване на битките, за да не загубят живота си още хора в раздираната от конфликти страна. От август 2014 г. между правителствените сили, които изповядват сунизма, и бунтовниците хусити, които са шиити. Те се вдигнаха, защото мнозинството посегна на редица техни права, включително на участието им в управлението. В най-активна фаза войната навлезе през март 2015 г., когато на страната на правителствените сили се намеси арабска коалиция, оглавявана от Саудитска Арабия.   По данни на ООН от хуманитарна помощ се нуждаят 22 млн. йеменци или 75% от населението на страната.     ", "date": "2018.11.21", "title": "Глад и болести са покосили 85 000 деца в Йемен от 2015 г. насам"}
{"url": "https://www.actualno.com/balkani/radan-kynev-orban-shte-blokira-chlenstvoto-na-makedonija-v-nato-i-es-news_707458.html", "text": "  \"В развитие: Унгария даде убежище на Груевски     Сещате ли се какво следва? Следва Орбан да блокира членството на Македония в НАТО и преговорите с ЕС, това следва.   Вече и слепите, и глухите разбраха #Кой е Виктор Орбан. Че освен авторитарен психар и откровен мошеник, той е пряк проводник на антиевропейска и конкретно антибългарска политика\", Радан Кънев с публикация в социалните мрежи.\r\n\"Но иначе и ГЕРБ, и БСП, и т.нар. “патриоти” си го подкрепят с влажни погледи. Защото искат да са като него - над закона, безконтролни и в близки връзки с кеша на Кремъл\", допълни той.  ", "date": "2018.11.21", "title": "Радан Кънев: Орбан ще блокира членството на Македония в НАТО и ЕС"}
{"url": "https://www.actualno.com/curious/na-uchenija-na-nato-francuzi-se-predadoha-v-plen-na-bylgari-obyrkali-gi-s-rusnaci-news_707447.html", "text": "  По време на ученията на НАТО, провеждащи се в Италия под кодовото име \"Могъща ръка\", военни роти от елитния гвардейски републикански корпус на Франция не са идентифицирали правилно внезапно появили се български морски пехотинци. След като решила, че става въпрос за руски военни, френската рота решила да не се подава на провокации и предпочела да свали оръжието и да се предаде.     Както съобщава информационният бюлетин на НАТО, когато френски военни изпълнявали тактически маневри и се опитвали да поразят условна цел недалеч от крайбрежието на  Адриатическо море, във водата се появила фрегата \"Дръзки\", под български флаг. От него слезли български бойци. Във френските щабни документи не е било описано подобно развитие на събитията.\r\nКомандирът на ротата Лейтенант Пиер Жонке не могъл да разпознае българския флаг, но виждайки червения и белия цвят, зеленото му се сторило синьо и в комбинация с надпис на кирилица решил, че корабът е руски. Чувайки славянска реч, Жонке и подчинените му стигнали до извода, че пред тях са руски морски пехотинци.\r\nЗа да се избегне възникването на мащабен конфликт, след кратко съвещание французите решили да се предадат. Това обаче не случило веднага, тъй като сред българите никой не знаел френски.  Разказвайки за случилото се, Жонке изразил неудовлетворение от слабата информационна подготовка на войниците на НАТО и се оправдал със системата за военно образование, която не е обхванала различията между страните в Източна Европа.\r\nПо-рано подобни казуси с предаване в плен на пвсевдоруски военни вече се случваха с френски военни в предишни учения. Така през 2002 година французите се предадоха на холандците, а през 2010 година на десантчиците от Люксембург. Статията е със сатиричен характер, преведена от руския вариант на \"НеНовините\"     ", "date": "2018.11.21", "title": "На учения на НАТО французи се предадоха в плен на българи, объркали ги с руснаци*"}
{"url": "https://www.actualno.com/showbusiness/gadjeto-na-grigor-dimitrov-vyzbudi-celija-svjat-video-news_707504.html", "text": "  Гаджето на - певицата Никол Шерцингер, показа, че изглежда чудесно на 40 години. Сексапилната американка се показа в социалните мрежи без грим и прическа докато провежда една от ежедневните си тренировки.         Така екзотичната хубавица показа на критиците, че не дължи външния си вид на пластични операции, грим и упорита работа от страна на фризьора ѝ.   Певицата и най-добрият български тенисист са двойка от края на 2015 година, а в началото на 2016-а се показаха открито пред медиите.\r\nДвамата обаче все още живеят на различни краища на света, като се срещат най-често по време на пътуванията си работа.        ", "date": "2018.11.21", "title": "Гаджето на Григор Димитров възбуди целия свят (ВИДЕО)"}
{"url": "https://www.actualno.com/politics/zamestnikyt-na-simeonov-naj-vajni-sa-decata-news_707479.html", "text": "  Заемам отговорен пост, който изисква продължаване на започнатото по линия на управленската програма на правителството, а също за повишаване на доходите на населението. \"Това са мои приоритети, към които ще се стремя\", подчерта новият вицепремиер по икономическата и демографска политика Марияна Николова.     Запитана дали одобрява изказването на бившия вицепремиер Валери Симеонов  за майките на деца с увреждания, Николова отговори с думите: \"Аз съм  майка\" и отказа да коментира изказването на предшественика си. Тя каза  и, че към конкретно дете не би направила изказване. На уточняващ въпрос  дали ѝ тежи наследството на вицепремиерския пост, Николова отговори:  \"Мога да кажа едно - не съм човек, на когото нещо тежи. Избрана съм за  вицепремиер, да работя в полза на България, за гражданите, обществото и  да изпълнявам управленската програма. На мен за момента нищо не ми  тежи\".   Ресорът на отговорност на досегашния вицепремиер беше изключително отговорен - това са много министерства, държавни агенции, отбеляза Николова и добави, че не знае дали ресорът ще бъде променен, защото това е прерогатив на министър-председателя - да прецени конкретния ресор на отговорност на новия вицепремиер. \"Ако той бъде запазен, мой приоритет ще бъде икономиката, демографската политика, също така не е без значение здравеопазването. Интерес за мен представляват и децата - те са нашето злато. Искам да кажа, че ако ресорът на отговорност е свързан с Държавната агенция за закрила на детето, която досега беше ресорна отговорност на вицепремиера по икономическата и демографска политика, ще искам да ми бъдат представени конкретни мерки и конкретни въпроси, които касаят здравето на детето. Защото нашите деца трябва да бъдат здрави\", добави Николова.\r\nПо отношение на доходите Николова каза, че възнамерява да проведе срещи с браншовите, работодателските и синдикални организации, също с кметовете на които да се разгледат проблемите.  По отношение на законодателството тя отбеляза, че ако бъде приет законопроекта за защита от шума, ще има санкции за нарушителите. \"В този закон не е записано, че вицепремиерът може да ходи с шумомер, записани са институции, които са оторизирани да извършват контрол\", отбеляза Николова.\r\n\"Работата ми като вицепремиер ще бъде насочена към изпълнение на  порграмата на правителството и на приоритетите, заложени в самото  коалиционно споразумение. Добрата бизнес среда, благоприятните условия  за легален бизнес и развиване на родно производство ще повлияят по  отношение на доходите, които са свързани със стимулиране на активността и  икономическата отговорност за благоприятната среда за развитие на  бизнеса\", заяви Николова.   По повод съобщения в медиите, Николова уточни, че преди много години е членувала в Софийска адвокатска колегия, че никога не е членувала в политическа партия, също че не е била телевизионна водеща.    ", "date": "2018.11.21", "title": "Заместникът на Симеонов: Най-важни са децата"}
{"url": "https://www.actualno.com/vidin/kmetyt-na-vidin-semejstvoto-e-institucijata-vyrhu-kojato-se-izgrajda-lichnostta-na-vseki-chovek-news_707500.html", "text": "  Кметът на Община Видин отправи своите поздравления по повод големия християнски празник чрез медиите, след редовното заседание на Общинския съвет. Той пожела на видинчани да уважават и ценят семейството, защото то е институцията, от която зависят здравите основи, върху които се изгражда личността на всеки човек. Огнян Ценков благодари на всички, които са дали своя вот в националния конкурс „Кмет на годината“ 2018, където бе номиниран в категория „ “. И отбеляза, че е отправил призив по време на гласуването към учителите и читалищните дейци да го подкрепят, а заявената от тях подкрепа определи като израз на доверието към него и постигнатото в областта на образованието.     Ценков коментира накратко работата на заседанието на Общинския съвет, в чийто дневен ред бяха включени общо . Той изрази своята позиция относно декларацията от страна на гражданско обединение „ “, с която се внушава погрешна представа, че Общината пречи на процедурите във връзка с изграждането на новото трасе на магистралния път Ботевград-Видин, като не предприема стъпки към промяна на общия устройствен план. Кметът категорично заяви, че това не отговаря на истината, а е опит да се манипулира темата и за пореден път обясни каква е ситуацията в момента. Община Видин е в много добро взаимодействие както с Министерството на регионалното развитие и благоустройството, така и с Агенция „Пътна инфраструктура“, като и с двете институции се води редовна кореспонденция по въпроса. Ценков обясни, че има две възможности, които могат да се осъществят:\r\n“Министерството ни отговаря, че е внесена законодателна промяна, която е минала на първо четене и се очаква гласуване в Народното събрание на второ четене, след което влиза в сила. А тя гласи: при обекти от национално значение промяната на общия устройствен план няма да бъде необходима като първа процедура във връзка с изготвяне на парцеларни планове и всички необходими процедури по Закона за устройство на територията. А впоследствие изменението, което е направено, ще бъде нанасяно служебно в ОУП“. Другата възможност при сега действащото законодателство, за да се започнат процедурите, е да бъде подадено заявление от Агенция „Пътна инфраструктура“, каквото до този момент няма, въз основа на което Общината да предприеме действия за допускане изменението на общия устройствен план. „Няма забавяне, няма бездействие, както се опитват да изопачат нещата. Напротив. Най-малко аз бих искал да бъде придобита грешна представа, че като гражданин и като кмет ще спъвам този процес“ – каза Ценков. Той допълни, че трябва да се спазват всички законови процедури и да се намери правилния път за изменение на общия устройствен план.  Кметът на Видин коментира пред медиите и друга точка от дневния ред, която предизвика бурна реакция от общинските съветници на „Единни за промяна„ - относно инвестиционно предложение от „Бонония естейт” ООД с искане за обявяване на процедура за продажба на 40 броя имоти общинска собственост - земеделски земи, с начин на трайно ползване „ниви„ в землищата на Община Видин. Той обясни, че това е поредното инвестиционно предложение, което влиза, но разликата е, че тук са включени 40 поземлени имота в пакет. Аргументацията е, че по този начин ще бъдат закупени над 30 имота, които не са атрактивни. „Процедурата, съгласно Закона за местното самоуправление и местната администрация дава право на кмета да прецени в такива случаи дали да изготви предложение до Общинския съвет или не. Поемам пълната отговорност за това предложение“ – заяви Ценков. И припомни, че Общината изпълнява успешно финансово-оздравителния си план и че общинският дълг и просрочените задължения са намалени значително. Приходите се формират както от събираемостта на местните данъци и такси, така и от разпореждането с общинско имущество. „От „Единни за промяна“ и техният председател Росица Кирова се опитаха отново да правят внушения, че едва ли не има някаква преднамереност и корупция. Явно те познават тези действия много добре и могат да ги охарактеризират по такъв начин. Аз не ги познавам“. Във връзка с инвестиционното предложение всички желаещи могат да се явят на публичен търг, има определена първоначална цена, лицензиран оценител, желаещите наддават и по този начин Общината придобива възможно най-добрата цена. „Категорично искам да заявя, че Община Видин се движи в правилната посока, бележи развитие във всички сфери и се стабилизира финансово – процес, който ще продължи до края на 2019 година и тогава ще говорим за повече възможности, които ще ни дават право да използваме средства за наши цели, а не да връщаме стари задължения“ – каза Ценков.", "date": "2018.11.21", "title": "Кметът на Видин: Семейството е институцията, върху която се изгражда личността на всеки човек"}
{"url": "https://www.actualno.com/starazagora/izdignaha-kolednata-elha-v-kazanlyk-news_707501.html", "text": "  На живо коледно дърво ще се радват казанлъчани и гостите на Казанлък. Днес на площад „Севтополис“ в центъра бе поставена , дарена на общината от местен бизнесмен, след като била отсечена заради опасност да повреди покрив на сграда.     Мотото на тазгодишната коледна украса на централния площад в Казанлък е “ ”. За повече коледно настроение за първи път ще бъдат украсени повече места в Града на розите, а не само площад “Севтополис” и парк „Розариум“.\r\nОфициалното запалване на елхата в Казанлък е на , а празникът ще започне с карнавална надпревара.", "date": "2018.11.21", "title": "Издигнаха коледната елха в Казанлък "}
{"url": "https://www.actualno.com/society/banevi-shte-bydat-predadeni-na-bylgarskite-vlasti-reshi-frenskijat-syd-news_707499.html", "text": "  Апелативният съд във френския град Екс ан Прованс даде съгласието си за предаването на Николай и Евгения Баневи на българските власти. Френските им адвокати сега вероятно ще обжалват пред Касационен съд, информира bTV.     Евгения и Николай Баневи влязоха в залата с белезници, но пред подсъдимата скамейка те им бяха свалени. Изглеждат в добро здравословно състояние. В рамките на по-малко от 3 минути съдът постанови, че е съгласен с предаването им на българските власти. Семейство Баневи имаше преводач. Френският им адвокат пожела веднага да ги види насаме.   Видимо беше, че няма категоричен отговор днес дали ще се обжалва. Ако не – до 10 дни Баневи могат да бъдат предадени. Защитата ще има категоричен отговор идния понеделник най-късно.\r\nБаневи бяха задържани на 26 октомври на летището в Ница. С тях са били и трите им деца, за които в момента се грижат семейни приятели.  На предишното съдебно заседание Евгения Банева е помолила да бъде пусната от ареста, за да се грижи за децата си, но е получила отказ от съда.", "date": "2018.11.21", "title": "Баневи ще бъдат предадени на българските власти, реши френският съд"}
{"url": "https://www.actualno.com/politics/ivo-hristov-gerb-trjabva-da-podade-ostavka-borisov-syzdade-avtoritaren-rejim-news_707450.html", "text": "  \"Страната ни влиза в социално-политическа криза. Единственият изход е оставка на правителството.     Срина се образователната система, социалната, здравепоазването.   Страната ни се превърна, в бих казал, периферия на развития свят. Това, което ни сполетя преди 10 години с идването на власт на Бойко Борисов достигна до последния си етап – потъпкването на демокрацията и влизането в авторитарен режим на управление. Ние вече сме в него!”, депутатът от БСП проф. Иво Христов.\r\n\"Това, което ни сполетя преди 10 години с идването на власт на Бойко Борисов достигна до последния си етап – потъпкването на демокрацията и влизането в авторитарен режим на управление. Ние вече сме в него!”, допълни още той.  ", "date": "2018.11.21", "title": "Иво Христов: ГЕРБ трябва да подаде оставка, Борисов създаде авторитарен режим"}
{"url": "https://www.actualno.com/politics/pravitelstvoto-odobri-spisyka-sys-zashtiteni-detski-gradini-i-uchilishta-news_707443.html", "text": "  Правителството одобри Списъка със защитени детски градини и защитени училища за учебната 2018/2019 година, съобщиха от Министерски съвет. Общо 260 са образователните институции, включени в него - 100 защитени детски градини и части от детски градини, които се намират в 100 населени места на 25 области, и 160 защитени училища, разположени в 106 общини на 26 области.     Списъкът е изготвен в резултат на мотивирани предложения на кметовете на общините след решения на общинските съвети, извършени проверки от регионалните управления на образованието и на анализ на информацията от информационните карти на детските градини и училищата в страната.   Включените в Списъка детски градини и училища отговарят на критериите за статут на защитени, тъй като децата и учениците нямат възможност да се обучават в най-близката детска градина или училище, или ще трябва да изминават повече от допустимите километри, за да пътуват до най-близките.\r\nПоради несъответствие с критериите за защитени училища от Списъка, приет на 14 декември 2017 година, отпадат 10 защитени детски градини и части от детски градини.  ", "date": "2018.11.21", "title": "Правителството одобри списъка със защитени детски градини и училища"}
{"url": "https://www.actualno.com/sliven/podgotvjat-za-prodajba-apetitni-tereni-na-slivenskite-mineralni-bani-news_707495.html", "text": "  Занемареният сливенски курорт, известен в миналото с балнеосанаториумите и отличните качества на минералната си вода, отдавна се нуждае от свежи инвестиции.     Повече от десет години след изготвянето на подробен устройствен план на урбанизираната територия, 49 терена – държавна собственост, с обща площ от , се подготвят за продажба. Те представляват близо от територията на курорта.   Раздвижването на инвестиционния интерес става възможно благодарение на областния управител Чавдар Божурски, който възложи изработването на . Целта е държавните имоти в туристическия комплекс да бъдат нанесени на картата, за да им бъдат издадени актове за държавна собственост. За изпълнител на заданието бе избрана сливенската фирма „Геоспектра” ЕООД.\r\nСлед като всички необходими процедури приключат, ще бъде отворен пътят за извършване на разпоредителни сделки с терените, така че инвеститорите да могат да осъществят намеренията си. Това ще улесни и изграждането на водопроводни и други съоръжения, необходими за пълноценното използване на минералната вода.  От Областна администрация заявиха, че вече има заявен инвестиционен интерес от собственици на хотели.\r\n„Решихме дългогодишен проблем, който затрудняваше развитието на Сливенските минерални бани”, коментира днес областният управител Чавдар Божурски.", "date": "2018.11.21", "title": "Подготвят за продажба апетитни терени на Сливенските минерални бани"}
{"url": "https://www.actualno.com/vraza/zapochva-izgrajdaneto-na-socialen-centyr-ot-semeen-tip-vyv-vraca-news_707446.html", "text": "  Първа копка на Център за настаняване от семеен тип направиха във Враца зам. министърът на социалната политика Зорница Русинова, кметът Калин Каменов и зам. Областният управител  Мирослав Комитски.Центърът за настаняване от семеен тип  ще се изгради по проект „Нова възможност за деца и младежи в Община Враца – Проект 1“ по Оперативна програма „Региони в растеж“ 2014-2020. Той ще бъде разположен в ж. к. „Металург“и междублоковото пространство при ул. „Димчо Дебелянов“.     Социалният комплекс ще приюти и е алтернативна услуга за тези подрастващи, които имат нужда от подкрепа.  По процедура на програма„ Развитие на човешки ресурси“  предстои финансирането на наемането и издръжката на персонал в новата услуга, закупуване на оборудване и други допълващи дейности за доброто  функциониране на социалния център.   ", "date": "2018.11.21", "title": "Започва изграждането на социален център от семеен тип във Враца"}
{"url": "https://www.actualno.com/burgas/bylgarskata-jahta-okeanis-predstavja-burgas-na-presokeansko-systezanie-news_707432.html", "text": "  Бургаско участие в регатата за прекосяване на Атлантика по южния маршрут, известна като Atlantic Rally for Cruisers, ще има и тази година.     Стартът е насрочен за 25 ноември, в Гран Канария, откъдето заедно с останалите над 200 яхти с различни размери ще потегли и българската \"Океанис\". Неин шкипер е Диан Зайков, който беше част от екипажа на \"Фурия\", заедно с Михаил Копанов и Румен Котов, спечелил същата надпревара в своя клас преди 3 години.\r\nБлизо три хиляди морски мили през Атлантическия океан трябва да изминат участниците, преди да достигнат финала. Той е в Родни бей на остров Сейнт Лусия в Карибския басейн, като по пътя не се предвижда спиране. Най-вероятно флотилията от яхти ще финишира през втората половина на декември.   Наградите са няколко, защото плавателните съдове са разделени в отделни класове, според размера и характеристиките си.  \"Океанис\" е построена през 2010 година. Движението й по маршрута можете да се следи през тракинг системата в .    ", "date": "2018.11.21", "title": "Българската яхта \"Океанис\" представя Бургас на пресокеанско състезание"}
{"url": "https://www.actualno.com/politics/ivan-bakalov-dali-slavi-njama-da-stane-paterica-na-gerb-news_707451.html", "text": "  \"Според Слави Трифонов президентът Радев \"отказал на суверена\". На президент мястото му не е в шоу, а Слави не е чак \"суверена\".     А срещата довечера ме притеснява, защото Слави е на път да опропасти надеждите на хората за неговия политически проект.   Борисов отива на среща, подгрявана от обслужващите медии като среща между \"двама някогашни съмишленици\" (\"24 часа\" и др.). Тоест медиите внушават, че ще има сближаване, подаване на ръка. Опитват се да превърнат шоуто в мощен пиар в подкрепа на Борисов\", журналистът Иван Бакалов с публикация в социалните мрежи.\r\n\"Да не забравяме, че когато в Щатите излезе в сп. \"Конгрешънъл куотърли\" статия за криминалното минало на Борисов, представяща го като мафиот, Слави Трифонов му даде да води шоуто на другия ден, свириха му затрогващо \"Батальонът се строява\" и т. н.  Борисов отива там да демагогства, внушават Слави да подаде ръка за разбирателство. Това ще е край на политическия му проект. Още една патерица на ГЕРБ. Има достатъчно.\r\nИ така, за съжаление, коя ще остане единствената партия, която иска да отстрани Борисов?\", допълни той.", "date": "2018.11.21", "title": "Иван Бакалов: Дали Слави няма да стане патерица на ГЕРБ?"}
{"url": "https://www.actualno.com/burgas/burgasko-semejstvo-podari-kuvioz-na-umbal-burgas-za-20-ja-rojdenija-den-na-sina-si-news_707440.html", "text": "  Бургаско семейство подари кувьоз на УМБАЛ Бургас за 20-я рожден ден на сина си. Дарението е за отделението по . Рожденикът Николай е студент в Англия. Гергана и Николай Господинови подариха на отделението нов кувьоз от висок клас, снабден с допълнително оборудване. Идеята е възникнала по повод 20-я рожден ден на сина им.     „Синът ни е роден тук преди 20 години. Беше в кувьоз. и ще се радваме, ако нашето дарение помогне на много недоносени бебета да се приберат вкъщи при родителите си“, разказа Гергана Господинова.\r\nСемейството посети отделението с малката си дъщеря Мария.  „Изключително много ви благодарим. Благодарение на дарители като вас, нашето отделение е оборудвано с модерна и качествена техника. В последните 3 години това е четвъртият кувьоз, който получаваме от дарители. Нашите деца наистина имат нужда от висококачествени грижи и прецизна апаратура, за да могат да оцелеят и да се развиват без риск от увреждания. Радвам се, че все повече хора стават дарители на отделението и ни помагат“, обясни началникът на неонатологията д-р Стилияна Томова.\r\nДареният от сем. Господинови кувьоз вече е пуснат в експлоатация. Той е снабден със сензори за температура и влажност, за да осигури на недоносените бебета среда, от която те най-много се нуждаят в първите минути от живота им. Има и теглилка, за да се следи теглото на детето директно в кувьоза.", "date": "2018.11.21", "title": "Бургаско семейство подари кувьоз на УМБАЛ Бургас за 20-я рождения ден на сина си"}
{"url": "https://www.actualno.com/europe/naj-posle-evrokomisar-se-zainteresuva-ot-ungarija-zaradi-gruevski-news_707415.html", "text": "  Учудващо е, че Унгария подкрепя членството на Македония в ЕС, но не я смята за сигурна страна, написа в Twitter еврокомисарят по разширяването Йоханес Хан. С изказването си той визира информацията за дадено политическо убежище на бившия македонски премиер Никола Груевски, който избяга преди да влезе в затвора в Македония.     \"Върховенството на закона е ключов принцип на държавите-членки и на кандидатите за членство. Това е от решаващо значение за доверието в Европа\", написа Хан, предаде БГНЕС.   Той заявява, че ако Унгария наистина даде политическо убежище на бившия македонски премиер Никола Груевски, \"той очаква ясно обяснение на основанията за това от унгарския премиер \".\r\nПрипомняме, че срещу Унгария беше стартирана на Договора за Европейския съюз, която е свързана точно с върховенството на правото като ценност на ЕС и отнемането на гласа на неспазваща я страна-членка в Европейския съвет.  Междувременно стана ясно, че Никола Груевски е започнал да закрива всички свои банкови сметки само ден, след като се е разбрало, че ще влезе в затвора. Банковите сметки са били 35, общо в тях е имало над 230 000 евро. Груевски е успял да изтегли цялата сума от всички сметки.\r\nОт Специалната прокуратура в Скопие съобщиха официално, че в момента на името на Груевски няма нито един имот и нито едно евро в банковите му сметки. Според последната имотна декларация от февруари 2017 година Груевски е имал общо 230 000 евро спестени средства. 180 000 от тях са спестени, докато той беше министър-председател (2006-2016 година). Неговата майка притежава 4 апартамента.   ", "date": "2018.11.21", "title": "Най-после еврокомисар се заинтересува от Унгария заради Груевски"}
{"url": "https://www.actualno.com/politics/okonchatelno-prieha-ostavkata-na-valeri-simeonov-sled-skandal-v-parlamenta-news_707414.html", "text": "  Парламентът гласува поредните персонални промени в състава на правителството. Депутатите дадоха съгласието си да освободят Валери Симеонов като вицепремиер по икономическата и демографска политика и на негово място да назначат Марияна Николова - шеф на политическия съвет на Симеонов.     Промяната беше приета на повторно гласуване. Със 116 гласа \"за\" и 62 гласа \"против\", рокадата беше направена. Депутати от \"Атака\" не гласуваха, като сред тях беше лидерът на партията Волен Сидеров. От БСП и ДПС обосноваха гласовете си против с избора на заместник на Валери Симеонов, в лицето на Марияна Николова. Те подчертаха, че не са против оставката на Симеонов.   За рокадата се разбра вчера, след като премиерът Борисов внесе персоналните промени в състава на Министерския съвет. До номинация на Марияна Николова се стигна след критични разговори за бъдещето на управляващата коалиция, продължили с часове в Министерския съвет. Към настоящия момент Марияна Николова беше началник на кабинета на Валери Симеонов. Преди време се от къмпинг \"Златна рибка\" на Св. Влас, собственост на братя Диневи, на които Николова плажува със Симеонов и спекулации, че двамата са в интимни отношения.\r\nПГ на \"БСП за България“ настоя министър-председателят Бойко Борисов да присъства в пленарна зала по време на обсъжданията и гласуването на оставката на вицепремиера по икономическата и демографската политика Валери Симеонов. Това обаче така и не се случи и вместо Борисов лицето на правителството се оказа друг вицепремиер - Красимир Каракачанов.   Скандал избухна в Народното събрание след преждевременно прекратяване на дебатите по оставката на вицепремиера Валери Симеонов от страна на председастелстващия Емил Христов. Той не видя, че има желаещи за изказвания, което предизвика недоволството на лидера на БСП Корнелия Нинова, която се изказа остро във връзка с прекратяването на дебатите.\r\n\"Г-н председател, добронамерено предупреждавам - недейте с процедурни хватки да ми отнемате думата да говоря като председател на опозиционна партия. Ако си представяте, че заради тези процедурни хватки, които разигравате, след това няма да ми дадете думата да говоря, си мислете за г-н Главчев\", каза Нинова, намеквайки за като председател на парламента. Той си тръгна, след като изгони Нинова.       Емил Христов заяви, че е имал намерението да ѝ даде думата след гласуването на предложението за персонални промени в МС. \"Дадох си сметка, че не съм ви забелязал\", каза той и уточни, че не се страхува от това, което се е случило с тези преди него.\r\nЕдинственото изказване по време на дебата беше на заместник-председателя на ПГ на „БСП за България“ Драгомир Стойнев. \"Валери Симеонов си отива след една дълга и срамна за политическата система игра с обществото. Съвсем нормално е ГЕРБ да подкрепи г-жа Николова, но тя тръгва с фалстарт. Моят съвет е да се откажете от този пост. От властта трябва да си тръгне цялото правителство\", заяви той.\r\nПарламентът излезе в 15-минутна почивка, за да се проведе Председателски съвет, който да реши дали да се продължи с дебатите по оставката на Валери Симеонов. Предложението направи Рамадан Аталай от ДПС. Парламентарните дебати по оставката на Симеонов продължиха след съвета.  Думата взе на лидерът на БСП Корнелия Нинова, която за пореден път се изказа остро за властта. \r\n„Уважаеми български граждани, днес получихте още едно доказателство за вашата правота, когато искате оставката на цялото правителство и смяна на модела на управление. Получихте го това доказателство тук, в най-важната институция на България - българският парламент.\r\nЗа пореден път министър-председателят унижи Народното събрание. 10 години в управлението той налага този стил. Няма държавност, няма институции. Един човек решава еднолично въпроса. Днес получихте и доказателство, че управляващото мнозинство изтри думата \"морал\" от българския език. Вицепремиерът, върху който тежат съмнения за търговия с българско гражданство, е дошъл да представи оставката на вицепремиер, който посегна на най-святото – майчинството и болните деца“, допълни Нинова. Тя уточни, че българите са получили доказателство за своята сила. „Те са уплашени от своята сила“, каза още Нинова.      \"Защо БСП не боравят с факти, а с популизъм – мъжът на Корнелия Нинова къде работи?\" Това попита народният представител от ПГ на ГЕРБ Вежди Рашидов.\r\n„Г-жо Нинова, вие днес имате темата \"олигарси и политици\". Два мандата бях министър - доста олигарси идваха да им сменям статути на паметници на културата, но аз не го смени. За каква олигархия говорите на това управление, а пропуснахте услужливо някои други, които лобират за тях. Николай Банев не е ли ваш? Ветко Арабаджиев не е ли ваш? А мъжът ви къде работи? В какво ги обвинявате тези наши министри. Не е честно така да говорите популистки“, заяви Рашидов.\r\nНародният представител от ПГ на „Обединени патриоти“ Славчо Атанасов пък обвини БСП, че са управлявали четири пъти, в които са превръщали парламента в крепост, заградена с метални съоръжения. \"Нямате вина за това, което се е случвало, но трябва да бъдем паметливи. Това правителство, хубаво или лошо - въпрос на гледна точка, в края на краищата никога досега не е поставяло метални съоръжения край българския парламент. Вие четири пъти управлявахте държавата и в тези четири пъти превръщахте българският парламент в крепост“, коментира Атанасов.\r\nОт своя страна зам.-председателят на „БСП за България“ Крум Зарков заяви, че се говори за миналото, а за колегите му от БСП разговорът е за бъдещето.\r\nЧаст от биографията на Марияна Николова малко ни притесни – това, че е била част от Топлофикация-София, заяви лидерът на „Воля“ Веселин Марешки.  „Знаем, че Топлофикация не се развива добре и винаги е воденичен камък за всяко едно управление“, каза още лидерът на „Воля“.   Според него след оставката си Валери Симеонов не трябва да се връща като депутат в парламента. „Не считаме, че Народното събрание е поправителен дом или трудово възпитателно училище за провалили се министри“, аргументира се той.\r\nДепутатът от ПГ на ГЕРБ Тома Биков заяви, че управляващите нямат намерение да подават оставка, защото представляват 1,5 млн. българи. \"Казвате българският народ иска да си ходите, да има предсрочни избори, респективно да има служебен кабинет, който може би ще вземе и някакви нелегитимни решения, както веднъж го направи. Една седмица преди встъпването на сегашното правителство, служебният кабинет взе решение за закупуване на самолети за 1,8 млрд. лв. Нелегитимно решение, абсолютно незаконно\", заяви той. \r\nУправлението бе порочно заченото, заяви народният представител от ДПС Рамадан Аталай. В изказването си Аталай заяви, че оставката на Симеонов е била задължителна, а не просто необходима и разкритикува участието на патриотите във властта. Според него те са \"крайни националисти, които нямат визия за развитие, а само популистични призиви\".\r\nРамадан Аталай се обърна лично и към вицепремиера Красимир Каракачанов, който присъства на дебатите в зала: \"Вие, със синята каска, докато се опитвате да примирите онези, които търсят личното, премиерът се чуди как да обедини Балканите\".\r\nВалери Симеонов подава оставка, воден от националния и обществения интерес и за да намалим напрежението в обществото. Това каза председателят на ПГ на ГЕРБ Цветан Цветанов. \"Както премиера, така и аз казахме, че подобни думи не трябва да си позволяват българските политици. Той ще понесе своята отговорност\", каза още Цветанов.   ", "date": "2018.11.21", "title": "Окончателно: Приеха оставката на Валери Симеонов след скандал в парламента"}
{"url": "https://www.actualno.com/business/v-plovdiv-otvori-vrati-naj-golemijat-evropejski-servizen-centyr-na-medicinski-endoskopi-v-evropa-na-pentaks-medikyl-news_707144.html", "text": "  На 15.11.2018 г. бе открит нов сервизен център на световната компания в гр.Пловдив. Събитието бе уважено от г-н Стамен Янев, Изп. Директор на „Българската Агенция за Инвестиции“ (BAI), г-н Стефан Стоянов, зам-кмет на гр.Пловдив, г-н Ральо Ралев, кмет на район “Северен”, д-р Марияна Чолакова, почетен консул на ФР Германия в България, г-жа Таканаши - първи консул в посолството на Япония с ресор “Икономически въпроси“. От страна на Pentax Medical присъстваха както Изп. Директор за България – г-н Стефан Турийски, така и Изп. Директор на компанията за цял свят г-н Ботеро, президент на Pentax Medical, г-н Буркард, Президент на компанията за регион Европа, Близкия Изток и Африка и Хосе Бермудес, Изп. Директор за сервизната дейност на компанията за цяла Европа и много други почетни гости.      е световен лидер в производството на техника за ендоскопия и ултразвук, гастроенторопология и урология и др. медицинска техника. Компанията е част от японската Hoya Corporation, чиято дейност за Европа се управлява чрез германския офис на компанията. Сервизният център в гр. Пловдив е разположен на 3000 квадратни метра площ, Компанията е създала и специализиран обучителен център за своите кадри, които към момента са 120 заети с дейността 120 служители.  В обучението, последващата квалификация и преквалификация се спазват традициите на японския стандарт и вътрешните правила на HOYA.  Град Пловдив, се очерта като един от предпочитаните градове за инвестиции, в който през последните години се откриха хиляди работни места и производства, с особен акцент на германските и австрийски инвестиции, както подчертаха г-н Стоянов, зам.-кмет на гр. Пловдив, г-н Ралев за развитието на район „Северен“ и г-жа Чолакова, като представител и на Германо-Българска индустриално-търговска камара. Размерът на вложените средства за реализиране на проекта са в размер на 8 млн. лева в гр. Пловдив. Новият сервизен център ще обслужва сервизната дейност на ендоскопска техника за цяла Европа. С това решение и инвестиция, се превръща в една от най-успешно развиващи се компании за 2017 г. в България.    Откриването бе и прекрасен повод за връчване по време на събитието на специална награда по класация “Гепард” на Изп. Директор за България Стефан Турийски, за най-бързоразвиваща се компания, в която е водеща за 2017 г с ръст от 600% на приходите, с постигнати за 2017 г. 28 млн.лв. приходи. Събитието бе издържано в корпоративните цветове бяло и червено, с интересни акценти, като след официалната част, откриването продължи с парти за служителите и техните семейства, на което основния акцент за копанията бяха децата – бъдещето на Pentax Мedical и на България и град Пловдив като цяло. Водеща на събитието бе Елена Спирина, с цялостна PR и ивент организация от Party Management.    ", "date": "2018.11.21", "title": "В Пловдив отвори врати най-големият европейски сервизен център на медицински ендоскопи в Европа на Пентакс Медикъл"}
{"url": "https://www.actualno.com/politics/ivan-dimitrov-stava-predsedatel-na-komisijata-za-regulirane-na-syobshtenijata-news_707449.html", "text": "  Правителството определи Иван Димитров за председател на Комисията за регулиране на съобщенията (КРС). Той заема поста, след като предишният председател на Комисията Росен Желязков беше освободен от длъжността поради избирането му за министър на транспорта, информационните технологии и съобщенията. Димитров ще довърши изтичащия през януари 2023 г. 5-годишен мандат.     Иван Димитров е магистър по право във Великотърновския университет „Св. Св. Кирил и Методий“ и инженер по съобщителна и осигурителна техника в Техническия университет – София. До момента заема длъжността директор на дирекция „Информационни системи и аналитична дейност“ в Агенция „Митници“. Работил е в Министерство на вътрешните работи и в Министерство на съобщенията.   ", "date": "2018.11.21", "title": "Иван Димитров става председател на Комисията за регулиране на съобщенията"}
{"url": "https://www.actualno.com/cars/volvo-shte-predstavi-bydeshteto-na-avtomobila-no-bez-nego-news_707412.html", "text": "  Шведският производител Volvo ще вземе участие в предстоящото автомобилно изложение в Лос Анжелис, като ще разполага със собствен щанд, но на него няма да има автомоибили. Вместо това, копанията ще покаже своето виждане за мобилността на бъдещето и ще разговара за концепцията на превозните средства.     Според ръководителите на марката, разбиранията на потребителите за автомобилните марки и взаимодействието им с тях, са много по-важни за индустрията, отколкото мощността на самите коли, оборудването им или материалите, от които е направен техният салон.    В центъра на изложбения щанд на Volvo Cars ще бъде поставена инсталация с надпис „Това не е атомобил” (This is not a car). Останалато пространство ще бъде заето от интерактивни демонстрации, които ще разкажат на публиката за услугите, които предлага марката. Сред са доставка на стоки в колите, каршеринг, системата Care by Volvo и автономно управление.  „Искаме да демонстрираме своите виждания и да започнем диалог за бъдещето на автомобилната индустрия. Така, че вместо да покажем концептуален модел, ние ще говорим за самата концепция на автомобилите”, коментира продуктовият директор на компанията Мартен Левенстам.   На свой ред президентът на Volvo - Хакан Самуелсон счита, че отрасълът непрекъснато се променя. Затова и компанията му иска не само да произвежда и продава автомобили, но и да предостави на клиентите си достъп да свобода на придвижването и достъп до персонален транспорт по всяко време и на всяко място. Като част от новата си стратегия Volvo отказа да участва на автосалона в Женева догодина и обяви традиционните изложения за отживелица.    ", "date": "2018.11.21", "title": "Volvo ще представи бъдещето на автомобила, но без него"}
{"url": "https://www.actualno.com/cite/pomnja-kak-30-dushi-se-bjahte-sgushili-v-kafeneto-na-parlamenta-i-peehte-partizanski-pesni-news_707422.html", "text": "  \"Помня как 30 души се бяхте сгушили в кафенето на парламента и пеехте партизански песни.\" С тези думи вицепремиерът Красимир Каракачанов се обърна към представителите на БСП в парламента по време на гласуването на .     \"Целта на театъра на БСП не беше да се направи обсъждане на кандидатурата на Марияна Николова, а да се обърне дебатът като вот на недоверие към кабинета\", продължи с атаката си към социалистите Красимир Каракачанов по време на дебатите по оставката на вицепремиера Валери Симеонов.\r\nПо отношение на протестите Красимир Каракачанов заяви, че няма да говори колко са били протестиращите, нито кой финансира агитките.\r\n\"Няма да кажа, но от БСП в Стара Загора раздадохте листовки на протестиращите. Факт е, че в обществото има недоволство. Недоволството на част от обществото е може би заради темпът, с който се променят нещата, но уважаеми колеги, всеки един трябва да бъде честен пред своите избиратели и да кажем - . Няма как да стане\", подчерта още Каракачанов.  Той заяви, че Валери Симеонов си е подал сам оставката. \"Никой не го е заключвал в никакъв кабинет, никой не го е принуждавал\".\r\n\"Г-н Симеонов прецени, че в тази ситуация е по-добре да си подаде оставката\", допълни още Каракачанов и обясни, че БСП има вътрешни проблеми и на банките има депутати, които искат да сменят лидера на партията.\r\n\"Ако бях на ваше място, щеше да ме е срам да говоря за протести, защото в новата история на България е имало най-много, най-масови и най-озверели протести бяха по време на ваше управление\", допълни вицепремиерът.    ", "date": "2018.11.21", "title": "Помня как 30 души се бяхте сгушили в кафенето на парламента и пеехте партизански песни"}
{"url": "https://www.actualno.com/ruse/ledenata-pyrzalka-v-ruse-be-otkrita-s-atraktivno-svetlinno-shou-news_707407.html", "text": "  На фона на падналия първи сняг, на 20 ноември на площада пред Операта, бе дадено началото на зимното приключение „ “  с откриването на ледената пързалка в Русе за сезон 2018/2019 г.     Възторжените русенци и гости на града, се насладиха на майсторските изпълнения на спортисти по фигурно пързаляне от клуб „Ледени искри“, град София. Новото тази година бе това, че беше показано и светлинно шоу на кънки от артистите на спортен клуб „Дивинитас“.\r\nВеселото събитие уважиха: Пламен Стоилов- кмет на община Русе, неговите заместници - д-р Страхил Карапчански и Наталия Кръстева, Ирена Петрова - директор на дирекция „Култура и образование“ в Община Русе, Елена Минкова - изпълнителен директор на общинска фондация „Русе – град на свободния дух“, Мариан Савов - директор на ОП „Русе арт“ Мариан Савов. Водещ на откриването бе актрисата Ралица Константинова.\r\nПързалката е с площ Работното време е от 10:00 до 22:00 часа - без почивен ден. На разположение са общо 200 чифта кънки. За начинаещите кънкьори са предвидени обучителни тренажори под формата на пингвини и мечета, които ще се предоставят напълно безплатно.  Припомняме, че цената на входен билет за възрастни е 5 лв. на час, а за ученици 3 лв. за час. Отделно за наем на кънки ще се заплаща 2 лв. Предвиден е и предплатен абонамент за 10 посещения за сумата от 40 лв. за деца, а за възрастни - . Цената за групови посещения до 6 души, включваща входен билет и наем на кънки, е 5 лв. на час на посетител.\r\nКвалифициран медицински екип при необходимост ще оказва първа помощ, а всеки закупен билет включва застраховка. Функционирането на пързалката ще бъде съпътствано и от развлекателна програма, атракции и много изненади.    ", "date": "2018.11.21", "title": "Ледената пързалка в Русе бе открита с атрактивно светлинно шоу"}
{"url": "https://www.actualno.com/europe/francija-obmislja-vryshtaneto-na-afrikanski-proizvedenija-na-izkustvoto-news_707429.html", "text": "  Експерти подготвят доклад, в който е описано как да се осъществи връщането на хиляди африкански произведения на изкуството, които са изложени във френските музеи. Докладът ще бъде представен на френския президент Еманюел Макрон и представлява радикална промяна в политиката, която може да окаже натиск върху други бивши колониални сили.     Призивите в Африка нарастват за връщането на техните културни ценности, но френският закон строго забранява на правителството да прехвърля държавна собственост, дори и при добре документирани случаи на плячкосване, предава БГНЕС.   В речта си в Буркина Фасо през ноември миналата година Макрон заяви, че \"наследството на Африка не може да бъде само в европейски частни колекции и музеи\".\r\nПо-късно той поиска от френския художествен историк Бенедикт Савой и сенегалския писател Фелвин Сар да проучат въпроса и те трябва да представят на Макрон доклада си в петък.  Според копие, представено от АФП, те препоръчват да се измени френското право, за да се позволи връщането на културни произведения, ако между Франция и африканските държави бъдат постигнати двустранни споразумения.\r\nПромяната ще се прилага по-специално за произведения, които се съхраняват в музеи, които са били \"прехвърлени от тяхната първоначална територия по време на френския колониален период\", се казва в доклада.\r\n\"Предлагаме да се променят законите за наследството, така че всички видове случаи да могат да бъдат взети под внимание, а на критериите за съгласие да бъде обърнато внимание\", каза Сар пред френския ежедневник \"Либерасион“ в статия, публикувана във вторник.       От около 90 000 африкански произведения на изкуството във френски музейни сбирки около 70 000 са в Парижкия музей \"Ке Бранли“, създаден от бившия президент Жак Ширак, верен почитател на африканското и азиатското изкуство.\r\nЗа да се пристъпи към каквото и да било възстановяване собствеността, \"искането трябва да бъде подадено от африканска държава въз основа на списъците с инвентаризации, които ще изпратим\", се казва в доклада.\r\nПерспективата е предизвикала проблеми между някои куратори и търговци на изкуство, които казват, че това в крайна сметка ще изпразни музеи и галерии в някои западни страни.\r\nКритиците също така казват, че това би могло да накара частни френски колекционери да преместят произведенията си извън страната от страх от изземване.\r\nЕвропейските специалисти също изразиха тревога, обезпокоени, че артефакти биха могли да бъдат откраднати или неправилно третирани, ако бъдат дадени на музеи без опит в политически нестабилни държави.      Великобритания също е изправена пред многобройни призиви за връщане на артефакти в страните, от които произхождат.\r\nВъв вторник губернаторът на Великденския остров в Тихия океан със сълзи на очи молеше Британския музей да върне една от известните статуи.\r\nЛондонският музей държеше в продължение на 150 г. Хоа Хакананайа, един от важните духовно каменни монолити на чилийския остров.", "date": "2018.11.21", "title": "Франция обмисля връщането на африкански произведения на изкуството"}
{"url": "https://www.actualno.com/curious/bivshijat-na-zlatka-blagodarja-na-blagoj-che-me-otyrva-ot-tova-neshto-news_707216.html", "text": "        Георги разкрива, че не гледа шоуто, но от приятели разбира какво се случва в къщата. „Не всеки се интересува от пикантното. Обаждат ми се хора. Информират ме какво се случва. Благодарен съм на Господ и на този смешник Благой, че ме отърва от това нещо. Ще вдигна банкет или ще правя курбан всяка година на тази дата, когато предложих годеж на Златка, затова, че съм се отървал\" , казва Георги пред в. „България Днес“.   Той смята, че Златка го е предала по доста грозен начин след 5-годишна връзка и споделя, че през цялото време е била вълк в овча кожа. „Няма как да скрия, че съм я обичал. Било ми е хубаво с този човек. Затова съм стоял толкова дълго време до нея. Принципно се разделихме нормално. Това е самата истина“.\r\nВалентинов каза, че никога не е бил приятел с Джизъса. „Просто влезе в нашата компания случайно. За мен и двамата са потънали кораби. Най-голямото наказание за тях ще бъде да ги направя свидетели на моите успехи“ , категорично отсече боецът.  Георги бил инициатора на раздялата. Нещата приключили в момента, в който разбрал, че тя има отношения с Благой. „Тя реално изчисти своето минало покрай мен. Приеха я в обществото по друг начин. Като жена направила промяна в живота си. Оказа се, че всичко е театър. Сега показва истинския си образ. Както и Благой. Двамата имат изграден фалшив образ. Затова в Big Brother цяла България ще види колко струват и какво представляват“ , смята Георги Валентинов.", "date": "2018.11.21", "title": "Бившият на Златка: Благодаря на Благой, че ме отърва от това нещо"}
{"url": "https://www.actualno.com/crime/miroluba-benatova-prodyljitelnijat-arest-na-ivancheva-i-petrova-e-izdevatelstvo-publichen-razstrel-news_707463.html", "text": "  \"Продължителният арест на Иванчева и Петрова цели ефекта на публичен разстрел. Всички да знаят, че ако държавната машина реши да ги смачка, нищо няма значение. Нито противоречията, нито болестите, нито времето. Не. Колкото по-гадно, толкова по - смразяващо. Никой да не се чувства в безопасност, е тоталитарен прийом. Не знам дали Иванчева е поискала и взела онези пари. Но знам, че това, което й правят органите, е издевателство\", журналистката Миролюбова Бенатова с публикация в социалните мрежи.     \"А обществото е парализирано и вече почти изцяло лишено от чувствителност към жестокостта, на която става свидетел. Освен, ако не са намесени малцинства и чужденци, но само ако са нападатели, а не жертви. Това така за размисъл го пиша. Защото съм сигурна, че всеки си казва: “това на мен не може да ми се случи!”   ", "date": "2018.11.21", "title": "Миролюба Бенатова: Продължителният арест на Иванчева и Петрова е издевателство, публичен разстрел"}
{"url": "https://www.actualno.com/pleven/pleven-tyrsi-proektant-na-postojanen-priut-za-bezdomni-kucheta-news_707411.html", "text": "  И втората обществена поръчка за избор на проектант на постоянен приют за кучета в Плевен се провали. Вероятно ще се наложи Общината да мине към пряко възлагане чрез договаряне при същите условия. Това съобщи плевенският градоначалник Георг Спартански.     „На първата поръчка беше избрана фирма за проектиране на приюта, която ни . Накрая си изключи контактните телефони - включително и на мен не ми отговаряха. Прекратих договора с нея поради пълно неизпълнение от страна на фирмата. Принудихме се в началото на лятото т.г. да стартираме втора конкурсна процедура за избор на проектант. Явиха се двама кандидати – за съжаление документите им се оказаха нередовни. Сега вероятно ще преминем към пряко възлагане чрез договаряне при същите условия. Загубихме много време. Дълго чакахме държавата да ни даде искания от нас имот – бивша ветеринарна лечебница, която не се използва. Дадоха ни го през юни м.г. Оттогава две процедури за обществени поръчки проведохме и все още сме до никъде. След проектирането трябва да се осигури финансиране, а след това трябва да се избира и самият изпълнител. Кучетата продължават да си лаят, керванът си върви“, коментира Георг Спартански.", "date": "2018.11.21", "title": "Плевен търси проектант на постоянен приют за бездомни кучета"}
{"url": "https://www.actualno.com/politics/cvetanov-simeonov-podade-ostavka-voden-ot-nacionalnija-interes-news_707410.html", "text": "  \"Валери Симеонов подава оставка, воден от националния и обществения интерес и за да намалим напрежението в обществото.\" Това каза председателят на ПГ на ГЕРБ Цветан Цветанов по време на дебатите за оставката на Валери Симеонов.     „Този дебат трябваше да бъде много по-продуктивен. Трябваше да бъде сблъсък на политики, а не на популизъм и това, което са свикнали да правят БСП.   За тези, които смятаха, че ще бъде отнет гласът на опозицията - радвам се, че Корнелия Нинова се върна в пленарна зала. Тя отсъстваше от този дебат, за който настояваше да се проведе“, заяви Цветан Цветанов.\r\n„Темата, която провокира сериозно обществено негодувание бе изказване на вицепремиера Валери Симеонов.  Както премиера, така и аз казахме, че подобни думи не трябва да си позволяват българските политици. Той ще понесе своята отговорност“, заяви Цветанов.\r\n\"Колеги от БСП, спомням си думите, които бяха казани от ваш депутат и то в предизборна кампания. Това, което направи депутат от левицата да обиди всички български граждани, като да каза, че 80% от тях са дебили. Този народен представител понесе ли някаква отговорност?“, попита Цветанов.\r\n„Искам да попитам народният представител, който нарече всички депутати убийци, някой понесе ли отговорност за това? Или много е добре да се скрием за дадена тема“, заяви още Цветанов.       Той обърна внимание и на депутат от БСП, обвинен в пране на пари в особено големи размери и посочи, че само Вежди Рашидов има право да говори за олигарси.\r\nПо отношение на коалицията ГЕРБ-„Обединени патриоти“,Цветанов коментира: „Няма да скрия от вас, че имаме и различия, че емоцията е много по-голяма в тези отношения помежду ни. Имаме 4-годишна управленска програма и не сме направили отстъпление ежеседмично и годишно.\r\nТемата за хората с увреждания, майките и техните деца, нека си припомним какво направихте вие, когато имахте възможност да управлявате“, заяви още Цветанов.\r\n„Нека не говорим колко беше минималната работна заплата във вашия управленски мандат само преди две три години. Нека да припомним какъв е ангажиментът на настоящото правителство – това е да увеличаваме ежегодно минималната работна заплата“, допълни още Цветанов.\r\nПо адрес на „Воля“, Цветанов заяви:„Някой път имат различия с управляващото мнозинство по секторни политики, но показват ангажимент към своите избиратели, че интересът на страната е по-важен от междуличностните пристрастия на всеки един от тях“, каза Цветанов.      По думите му сега правителството е стабилно. Той посочи, че са видели при служебен кабинет какво прави президентът Радев. \"Да отива в спирала на една нестабилност\", каза Цветанов.", "date": "2018.11.21", "title": "Цветанов: Симеонов подаде оставка воден от националния интерес"}
{"url": "https://www.actualno.com/politics/prof-mihail-konstantinov-predstoi-fatalno-vajna-godina-za-bylgarija-news_707374.html", "text": "  \"Фатално важна\" година предстои както за България, така и за Европа заради европейските и местни избори. Това каза проф. Михаил Константинов в интервю за bTV.     \"Местните са вероятно най-важните избори за крепенето на властта, защото местните структури крепят властта. Освен това е изборът за главен прокурор\", посочи той.   Според професора в момента правителството се намира под троен натиск за предсрочни избори.\r\n\"Първо, това са протестите на хората, това е натиск отдолу. До голяма степен е неорганизиран, макар че има и елементи на организация. Второ, това са натиск и атаки от страна на политическите противници, които естествено са главно в лицето на БСП. И освен това правителството се бори, бих казал със собствената си глупост на част от своите участници, защото това, което се развива в малката коалиция, е просто проява на кристална политическа глупост\", посочи Константинов.  По думите му твърдението, че президентът Румен Радев е слаб е погрешно, защото държавният глава подписва указите за всички висши назначения.\r\n\"ВСС ще се съгласува с Радев, затова назначението на главен прокурор ще бъде 50% от избора на президента. Само процедурата преди това ще зависи от управлението\", уточни Константинов.   Относно интернет гласуването той попита риторично къде в Европа го има:    \"Опасението на политиците от въвеждане на интернет гласуване е следното: че най-много интернет гласове ще дойдат от циганските гета и от Турция.\"", "date": "2018.11.21", "title": "Проф. Михаил Константинов: Предстои фатално важна година за България"}
{"url": "https://www.actualno.com/starazagora/pusnaha-parnoto-v-universitetskata-bolnica-v-stara-zagora-news_707423.html", "text": "  Възстановено е газоподаването към университетската болница в Стара Загора и според ръководството й във вечерните часове пациентите ще са на топло.     Подаването на гориво към болничната централа беше спряно в понеделник заради неизплатени лихви в размер на 65 хил. лв. по стари задължения към доставчика. Подписан е протокол за разсроченото им погасяване през следващите десет месеца. За да се избягват подобни кризи от болничното заведение планират през 2019 г. изграждането на нова енергоспестяваща инсталация за отопление.\r\nВече е готова обществената поръчка в размер на 1,1 млн. лева.", "date": "2018.11.21", "title": "Пуснаха парното в университетската болница в Стара Загора"}
{"url": "https://www.actualno.com/politics/karakachanov-ima-problemi-pri-obedineni-patrioti-news_707433.html", "text": "  Вицепремиерът Красимир Каракачанов потвърди, че в малката коалиция на \"Обединени патриоти\" има проблеми след днешното гласуване на . \"Вчера сме си говорили 4 часа и в резултат - виждате, няма ги\" каза той, визирайки колегите от \"Атака\".     \"Вчера в тези 4 часа разговори искане за моята оставка не е поставяно,  дори ако щете творчески или на шега\", потвърди отново Каракачанов.   Лидерът на ВМРО припомни, че според коалиционното споразумение с \"Обединените патриоти\", всяка от четирите партии има право да оттегли вицепремиер, министър или друг член на изпълнителната власт и да го замени с друг член по предложение, което тя направи. \"А защо г-н Сидеров не дойде в парламента днес - този въпрос към него\",  добави Каракачанов и подчерта, че ВМРО винаги са искали в групата да има минимум сътресения и повече диалог.\r\nЗа новия вицепремиер Каракачанов каза, че има само епизодични впечатления и че смята за основно предизвикателство пред нея демографската криза. Ако не се вземат мерки, ще сме поредното правителство, което ще наблюдава как нацията ни отива към стопяване и изчезване, уточни лидерът на ВМРО. Затова, според него г-жа Николова трябва да бъде изключително енергична в това отношение.  \"България трябва да спре политиката да финансира маргиналната раждаемост. Нямаме никаква полза от това. България трябва да финансира грамотната раждаемост, хората, които работят, хората, които имат минимум средно образование, за да стимулираме другите\", добави той.\r\nВ отговор на журналистически въпрос дали връщането на Валери Симеонов в парламента като депутат ще изостри още повече напрежението в групата на обединените патриоти, Каракачанов заяви: \"Напротив. Ще им дадем възможност всеки ден да си говорят , стоейки в една стая заедно и да има повече диалог\".   Българският парламент за пореден път стана жертва на вътрешнопартийните  битки в БСП. На Нинова ѝ е ясно, че ако не държи хард тон и не се опитва  да сваля всеки ден властта, ще я свалят нейните хора, защото има  огромна опозиция срещу нея, включително от депутати, които бяха на  банките до нея, коментира Каракачанов.    ", "date": "2018.11.21", "title": "Каракачанов: Има проблеми при \"Обединени патриоти\""}
{"url": "https://www.actualno.com/curious/pijan-myj-se-opita-da-iznasili-statuja-na-balerina-v-turcija-snimki-news_707384.html", "text": "  Статуята в Истанбул, изобразяваща първата балерина в Турция, е била повредена при сексуално насилие, съобщиха местните медии. Според ежедневника \"Евренел\" статуята на турската балерина Мерич Шюмен, която е била изложена като част от изложбата в истанбулския квартал Малтепе, е била нападната от четирима неидентифицирани мъже и две жени.     \"Mъж в очевидно нетрезво състояния си свали панталоните и се опита да изнасили статуята. Групата първоначално избяга, след като местен търговец реагира, но след това се върнаха, изтръгнаха статуята и я счупиха\", споделя очевидец.  Инчи Шенел, председател на Асоциацията за култура, изкуство и наука \"Бабил\", чиято собственост е статуята, заяви, че не може да подаде наказателна жалба, тъй като в квартала няма камери за сигурност, показващи нападението.  \"Много е тъжно. Това е мястото, където думите нямат никаква функция. Моралните ценности са разрушени \", споделя тя.  Журналистът Ахмет Хакан също критикува посегателството срещу статуята: \"Но балерината носеше много къса пола. Какво правеше тя там през нощта? И не стоеше ли там съблазнително? Кой ще бъде първият, който да зададе тези въпроси сега?\", написа саркастично Хакан, цитиран от БГНЕС.    Родена през 1943 г. Мерич Шюмен се превръща в световноизвестна турска балерина през 60-те години на миналия век. Тя се оттегля на 62 години, след като е била генерален мениджър на Държавната опера и балет в Анкара.", "date": "2018.11.21", "title": "Пиян мъж се опита да изнасили статуя на балерина в Турция (СНИМКИ)"}
{"url": "https://www.actualno.com/curious/ne-sushete-drehite-vytre-eto-zashto-news_707213.html", "text": "         \"Влажността на дрехите, недостатъчната вентилация на помещението, лошото качество на въздуха в помещенията - тази комбинация създава сериозна заплаха за здравето\" , казаха изследователите.   Според тях вредата от сушенето на дрехи вътре в апартамента е тясно свързана с високата концентрация на прахови акари, мухъл и плесен във въздуха. Стаите са слабо вентилирани, а парите от прането, което се суши на закрито в апартамента, създават благоприятна среда за възпроизвеждане на микроорганизми.\r\nСъщо така, добавиха експерти, трябва да се има предвид, че много хора използват ароматизанти и различни омекотители за тъкани при измиване на дрехите.  Когато тези дрехи изсъхнат, във въздуха се изпуска \"коктейл\" от химикали и хората в апартамента го вдишват. Някои от тези химикали могат да причинят много сериозна вреда - например, могат да засегнат организма като канцерогени.\r\nАко няма друг начин за сушене на прането, освен на закрито, учените съветват да се използват изолирани зони за това - например стая, която рядко се използва. Спалня или баня са категорично забранени. Също така по време на сушенето на бельо в апартамента трябва да се уверите, че стаята, в която се намира сушилнята, е добре вентилирана.   ", "date": "2018.11.21", "title": "Не сушете дрехите вътре! Ето защо"}
{"url": "https://www.actualno.com/viewpoint/zashto-putin-se-pravi-che-ima-kakvo-da-praznuva-news_707404.html", "text": "   Ердоган ликува. Газопроводът \"Турски поток\" ще носи големи ползи на страната. А Путин? Той се прави, че има какво да празнува, макар че Москва се оказа в същата задънена улица, както и с \"Южен поток\", пише в анализ за .      Много политици владеят голямото изкуство да представят незавършени строителни обекти по най-ефектен начин пред медиите и обществеността. Русия например има богат опит в това още от съветско време, но и Турция не остава по-назад. Наскоро президентът Реджеп Тайип Ердоган откри с бляскава церемония новото истанбулско летище, което ще заработи на пълни обороти чак през януари.   Ердоган и неговият руски колега Владимир Путин обаче просто надминаха себе си и в друго: в понеделник двамата участваха в празнична церемония в Истанбул, ознаменувала завършването на един от строителните етапи на газопровода \"Турски поток\", който трябва да бъде завършен чак след една година - в края на 2019-та.\r\nЗасега са положени само тръбите в морския участък от строежа. На турска територия тепърва ще трябва да бъде изградена цялата останала инфраструктура, която да поема пренасяния по дъното на Черно море газ и да го прехвърля по-нататък. С други думи, дотук е завършена само част от грубия строеж.   Мотивите на двамата държавници да хвърлят толкова сили за автореклама са повече от очевидни: експанзивната икономическа политика на турския президент Ердоган се оказа великан на глинени крака - турската лира се обезцени драстично, а инфлацията в страната достигна катастрофалното ниво от 25%. В тази ситуация за Ердоган е добре дошла всяка положителна новина – независимо дали е икономическа или външнополитическа. Същото може да се каже и за руския президент Путин, още повече, че както \"Турски поток\", така и газопровода през Балтийско море - \"Северен поток 2 \" - спадат към любимите му проекти. Двата проекта служат на една и съща цел: да бъде изцяло прекратено или поне сериозно намалено транзитното пренасяне на руски газ през Украйна. Русия би желала да постигне тази цел до края на 2019 година, когато изтича сегашният договор с Киев.        За да стане тази цел реалност, руският концерн \"Газпром\", който наполовина е държавен, не жали никакви средства. На руска територия бяха положени двойно повече тръби  от необходимите в действителност – само защото първоначално бе планиран друг газопровод – през Черно море – т.нар. „Южен поток\". По него трябваше да се пренасят 63 милиарда кубически метра руски газ годишно към България, а оттам и към други страни от ЕС. Но проектът влизаше в противоречие с правилата на европейския енергиен пазар, а имаше и влиятелни противници в САЩ. Но вместо да преговаря и да търси компромиси, в края на 2014 година Путин чисто и просто захвърли проекта и на бърза ръка обърна четирите тръби към Турция.\r\nВ един момент турският президент Ердоган реши, че не иска толкова много руски газ да преминава през турска територия (дали пък не го хвана страх, че ще е прекалено зависим от Москва?) и четирите тръби на газопровода, който междувременно бе прекръстен на \"Турски поток\", бяха сведени до две. Освен това Ердоган ловко успя да си издейства и отстъпки в цената на газа. Така всички предишни изчисления на \"Газпром\" се оказаха погрешни, а силно поскъпналият проект накара дори най-големите му привърженици да започнат да се съмняват в неговата рентабилност.\r\nНо бедите не свършват дотук: само за част от стигащата до турските брегове суровина  е осигурен купувач – това е турското държавно енергийно дружество Botas, което ще снабдява западната, европейска част на Турция. Този регион в продължение на дълги години получаваше газ през Украйна, Молдова, Румъния и България. Сега той ще се снабдява директно от Русия - без никакви рискове, без каквито и да е транзитни такси.\r\nОт икономическа гледна точка Турция е големият печеливш от проекта и Ердоган има всички основания да празнува. Но не и Владимир Путин, защото втората тръба, по която руският газ трябваше да продължи към страни от ЕС, за да повиши поне малко рентабилността на газопровода, в края на 2019 година може и да се окаже в задънена улица. Все още е неясно как този газ би могъл да достига до ЕС. В края на 2014 и началото на 2015 \"Газпром\" почти с ултимативен тон прикани европейските си партньори сами да се погрижат за продължението на тръбопровода през Гърция към Италия. Дотук без никакъв успех. При това положение на  \"Газпром\" му остава само една алтернатива: руският газ да продължи пътя си към България, а оттам по съществуващата газопреносна мрежа, или по някакви нови тръбопроводи, той да стига до Румъния, Унгария и Австрия, и/или до Сърбия и страните от Западните Балкани.       С други думи положението е следното: след като изминаха четири години и бяха вложени много милиарди, Москва се оказа точно на същото място, докъдето беше стигнала и с \"Южен поток\", преди този проект да бъде прекратен. Затова би трябвало да възприемаме с голяма доза съмнение всякакви твърдения, според които от идната година \"Турски поток\" щял да доставя газ и за ЕС. Защото още нищо не е решено. Вярно е, че страните от Югоизточна Европа имат нужда от руския газ, както и от таксите за неговия пренос. Но те трябва тепърва да договарят с Москва пътищата и условията за транзитирането на суровината. А това не може да стане без съгласието на Брюксел.", "date": "2018.11.21", "title": "Защо Путин се прави, че има какво да празнува?"}
{"url": "https://www.actualno.com/starazagora/chastichni-zaledjavanija-na-prohoda-shipka-news_707368.html", "text": "  Частично е заледен пътят през прохода Шипка и се обработва от машини на Областно пътно управление - Стара Загора. На прохода има и гъста мъгла, заради което силно е намалена видимостта - до 40 метра. Мъгла има и в Мъглиж и Павел баня, което затруднява движението по пътищата.     В по-голямата част от Старозагорска област превалява дъжд. Заради мократа настилка шофьорите трябва да са внимателни.   Движението по автомагистрала “Тракия” от км 174 до км 208 в посока Бургас се ограничава по активната лента и се пренасочва в изпреварващата лента заради частични ремонтни дейности на асфалтовата настилка до 26 ноември.\r\nЗа Стара Загора и още две области - Хасково и Кърджали е обявен оранжев код за значителни валежи между 30 и 50 л/кв. м.  ", "date": "2018.11.21", "title": "Частични заледявания на прохода Шипка "}
{"url": "https://www.actualno.com/crime/policijata-v-burgas-zalovi-falshiv-lubovnik-news_707362.html", "text": "  Задържаха мъжа, който измами жена от Бургас. Двамата се запознали в социалните мрежи, където си писали няколко месеца. На шести ноември тази година си уговорили среща и мъжът с инициали Е.Р. заедно с двете си деца дошъл в апартамента на 25 годишната жена, в комплекс \"Меден Рудник\". След известно време двамата решили да посетят родителите на пловдивчанина, които живеели в Турция.     За да разполагат с пари за купуването на апартамент в Турция, в който да живеят съвместно, бургазлийката изтеглила от банков клон сумата от 15 000 лева, добавила към тях свои спестявания от още 15 000 лева, като част от парите били наследство от починалите й родители, а другата част – парични помощи от ТЕЛК за това, че е глухоняма. Жената взела всичките си пари и заедно с Е.Р. и двете му деца се качила в автомобила на пловдивчанина и потеглили за Турция. В с. Крушевец Е.Р. спрял и помолил 25 годишната бургазлийка да му купи цигари от крайпътен магазин. Тя слязла, след което автомобилът потеглил в посока Малко Търново. Жената махала след колата но тя не спряла, след което потърсила помощ от полицията. Е.Р. беше обявен за общодържавно издирване.   На 19 ноември е задържан е от служители на ГКПП - Малко Търново при влизане в България от Турция. В Районно управление – Созопол е направил пълни самопризнания. Мобилните телефони, са намерени в него и са иззети. В полицията е заявил, че ще възстанови и отнетата парична сума. Работата по случая продължава от служители на Районно управление – Созопол.", "date": "2018.11.21", "title": "Полицията в Бургас залови фалшив любовник"}
{"url": "https://www.actualno.com/politics/incidentite-v-kresnenskoto-defile-moje-da-zachestjat-sled-postrojavaneto-na-am-struma-news_707358.html", "text": "  \"Опасяваме се, че тези инциденти ще зачестят след построяването на АМ \"Струма\", която ще бъде точно над тези спукани скали над жп линията. Тези инциденти биха могли да стават – и върху жп линията да падат камъни, и върху самата магистрала. Затова ние призовавахме за алтернативно решение с тунел, за да не се строи върху тези скали, за които се вижда, че не са стабилни.\" Това каза Веселин Киров от Гражданска инициатива за обществен и релсов транспорт във връзка с инцидента с пътническия влак край Симитли.     Припомняме, че на 20 ноември министърът на транспорта Росен Желязков заяви, че инцидентът е класически случай на форсмажор с непреодолима сила.    \", коментира Веселин Киров.\r\nСпоред него намаляването на разходите в държавната железница е довело до съкращаването на броя на кантонерите – служители, които са с ниски заплати, но ролята им е основна за функционирането на железниците. Именно кантонерите са тези, които оглеждат участъците от линията за потенциални рискове. Преди 30 години на места като Кресненското дефиле, откъдето минава жп линията, са поставяни и постройки с денонощно дежурещ кантонер.  От Гражданската инициатива за обществен и релсов транспорт са внесли официално запитване за това какъв е броят на работещите кантонери към днешна дата.\r\n\"Нашата информация е, че количеството хора е толкова малко, че \", посочи Киров.   Другият механизъм за предотвратяване на инциденти е поставянето на сигнална система на всеки 1000 метра от линията. Релсовите вериги се разделят на по-малки части, което позволява навременното сигнализиране на влака, чийто спирачен път е по-дълъг. На мястото, където е станал инцидентът, сигналният участък е 9 километра.    \"В случая мисля, че е станало следното – влакът е тръгнал на зелен сигнал и докато се е движил, е паднала тази скала. Това е станало и затова машинистът не е могъл да реагира\", анализира експертът.", "date": "2018.11.21", "title": "Инцидентите в Кресненското дефиле може да зачестят след построяването на АМ \"Струма\""}
{"url": "https://www.actualno.com/politics/ninova-premieryt-borisov-uniji-narodnoto-sybranie-news_707395.html", "text": "  Получихте още едно доказателство за вашата правота, когато искате оставката на цялото правителство и смяната на този модел за управление. Получихте доказателството в българския парламент, заяви лидерът на БСП Корнелия Нинова по време на дебатите в пленарна зала за оставката на Валери Симеонов.     За пореден път премиерът унижи Народното събрание. 10 г. в управлението налага този стил – няма държавност, няма институции, един човек решава еднолично въпросите.   Тази оставка е поредната, но тя няма да реши нищо, защото не отстранява причините за състоянието, в което се намира държавата след 10 г. управление на Бойко Борисов. Коалицията ГЕРБ-ОП е обречена от самото начало, подчерта Нинова.\r\nТвърдите, че въпреки скандалите правителството изпълнява програмата си. Вие не си изпълнявате програмата, обърна се Нинова към управляващите. Пише, че няма да вдигате данъците - не само вдигате старите, но и въвеждате нови, добави Нинова.  Хората протестират за доходи, срещу неравенството, срещу корупцията и искат смяна на модела и на системата дори. Как да променим моделът и кой модел?\r\nПоне от 2 г. ви говорим как виждаме промяната в модела – моделът на политици и олигарси, които се сговарят помежду си и работят за собствените си интереси и срещу интересите на народа, подчерта лидерът на БСП.   ", "date": "2018.11.21", "title": "Нинова: Премиерът Борисов унижи Народното събрание"}
{"url": "https://www.actualno.com/society/kzp-vnimavajte-da-ne-vi-obvyrjat-s-dylgosrochni-dogovori-po-chernija-petyk-news_707380.html", "text": "  Освен големия брой изгодни и дългоочаквани покупки по време на кампанията „Черен петък“, повишаване има и на риска от нелоялни практики от страна на търговците. Константин Арабаджиев от Комисията за защита на потребителите (КЗП) обясни, че когато кампанията се е разпространила и в България, хората са купували главно техника и дрехи. С годините това се е променило и днес в рамките на тази инициатива всеки може да се възползва от по-изгодната цена и на телекомуникационни  услуги и билети за събития, самолетни билети и най-различни стоки. Това обаче крие и рискове.     Арабаджиев предупреди по „Дарик“ радио, че един от често срещаните капани по време на кампанията „Черен петък“ е да бъдеш обвързан с неизгоден договор:   \"Трябва да внимаваме в определени случаи да не ни обвържат с договори, които са неизгодни за нас. Например, да подпишете договор за по-дълъг период от време, за да можете да се възползвате от съответното намаление.\"\r\nТой каза още, че е важно да се четат внимателно условията, защото има търговци, които се опитват да ограничат някои от дадените по закон права на потребителите. Например, на рекламация в случай на дефект или на отказ от онлайн покупката в 14-дневния срок.  Игнат Арсенов от Европейския потребителски център в България припомня, че правото да върнеш една стока в 14-дневен срок, да направиш рекламация и да се възползваш от гаранцията, в случай че стоката се развали, са права, които имаме почти във всички случаи, когато пазаруваме онлайн. Изключение правят много малък кръг от стоки, като например храна,  бельо, резервация на хотел или самолетен билет.\r\nАрсенов припомни да проверяваме внимателно от кой сайт пазаруваме и дали в него има контакти за обратна връзка, защото понякога се оказва, че интернет страницата е фалшива:   \"Ако сайтът е в рамките на Европейския съюз, ние от Европейския потребителски център можем безплатно да съдействаме. Ако сайтът е извън ЕС, тогава положението става доста по-сложно.  Но потребителите имат няколко опции. Първо, трябва да се свържат с търговеца и да изискат от него да им върне парите. В случай че не получат отговор или не могат да се свържат – много често той има само една контактна форма за връзка, няма адрес, имейл – тогава може, ако са платили с кредитна карта, да се обърнат към банката издател. Да оспорят плащането, да поискат съдействието на банката. За тази цел е добре да пазят всички документи във връзка с покупката\", обясни Игнат Арсенов.    Арабаджиев и Арсенов призовават всички, които имат съмнение за определени търговци или стоки, да се обърнат към КЗП. При установени нарушения от страна на международни търговци и онлайн платформи в рамките на ЕС, сигнали могат да бъдат подавани на сайта на ЕПЦ.", "date": "2018.11.21", "title": "КЗП: Внимавайте да не ви обвържат с дългосрочни договори по \"Черния петък\""}
{"url": "https://www.actualno.com/games/spechelete-2-bileta-za-koncerta-na-the-gipsy-kings-news_707387.html", "text": "  Фламенко кралете The Gipsy Kings се завръщат в България за концерт на 7 декември в зала 1 на НДК. Ако сте фенове на и компания, ви даваме възможност да ги чуете на живо.      Всички, които го направят до 28 ноември 2018 г., 10:00 часа, ще участват в томбола.  Победителят ще бъде избран на лотариен принцип и ще бъде обявен в сайта Actualno.com на 28 ноември.", "date": "2018.11.21", "title": "Спечелете 2 билета за концерта на The Gipsy Kings"}
{"url": "https://www.actualno.com/society/eto-kak-mojete-da-razberete-dali-sajtyt-ot-kojto-porychvate-e-falshiv-news_707397.html", "text": "        Друг основен белег на фалшивите сайтове, които събират средствата ни е наскоро регистрираната интернет страница. За историята на всеки сайт лесно може да бъде направена проверка от всеки чрез откритите източници на Интернет. Пример за такъв източник, в който може да проверите от кога съществува даден сайт е .   Освен за скоро регистрираните сайтове, предлагащи големи отстъпки, потребителите на онлайн търговията трябва да внимават и за сайтове, които продават фалшификати (т.нар. реплики) на световно известни защитени търговски марки на облекла, устройства, екипировка за зимните и други спортове и т.н., съобщиха от МВР.\r\nПо статистика на специализирания отдел \"Киберпрестъпност\" при ГДБОП броят на измамните сайтове нараства над 10 пъти преди големи празници, каквито са и предстоящите.  Финансовите средства за мнимите покупки на жертвите обикновено постъпват в банкови сметки в Китай и други континенти, което силно затруднява тяхното възстановяване. В тази връзка, от ГДБОП съветват, след като бъде извършена покупка, клиентите да проверят къде точно са получени техните средства и ако се усъмнят, да поискат канселиране на финансовата транзакция в разумните за това срокове.\r\nФалшивите страници се изграждат на няколко езика, както с цел по-висока достоверност, така и за разширяване обхвата и обема на престъпната дейност.   ", "date": "2018.11.21", "title": "Ето как можете да разберете дали сайтът, от който поръчвате, е фалшив"}
{"url": "https://www.actualno.com/business/blizo-80-ot-bylgarite-sa-pytuvali-v-stranata-prez-tretoto-trimesechie-na-2018-g-news_707392.html", "text": "  През третото тримесечие на 2018 г. 1 882.7 хил. български граждани са реализирали туристически пътувания. Преобладаващата част от тях - 79.8%, са пътували само в страната, 14.8% - само в чужбина, а 5.4% са пътували както в страната, така и в чужбина.     В сравнение със същото тримесечие на 2017 г. общият брой на пътувалите лица на възраст 15 и повече навършени години се понижава с 5.5%, като броят на пътувалите само в страната или само в чужбина намалява съответно с 8.3 и 3.1%, докато броят на пътувалите в страната и чужбина се увеличава с 56.8%, съобщиха от НСИ.   През третото тримесечие на 2018 г. най-много са пътували българите на възраст 25 - 44 години - 844.6 хил., или 44.9% от всички пътували лица. Във всички възрастови групи преобладава относителният дял на пътуванията в страната, като най-висок е този дял при лицата на възраст 65 и повече години - 84.4% от пътувалите в тази възрастова група. При пътуванията в чужбина делът на пътувалите лица на възраст 15 - 24 години е най-голям - 18.0% от пътувалите в съответната възрастова група.\r\nПо-голяма част от туристическите пътувания на лицата на възраст 15 и повече навършени години както в страната (61.5%), така и в чужбина (78.4%) са били с цел „почивка и екскурзия”.  През третото тримесечие на 2018 г. като самостоятелни са били регистрирани 2 297.4 хил., или 87.0% от общия брой лични пътувания. Относителният дял на самостоятелните пътувания без резервация в страната е 92.7%, а на тези в чужбина - 56.8%.\r\nВ структурата на разходите по видове с най-голям относителен дял са разходите за храна както в страната, така и в чужбина - съответно 43.2 и 31.1%.   През третото тримесечие на 2018 г. средният разход при пътуване с лична цел на едно лице на възраст 15 и повече навършени години е 396.52 лв. в страната и 642.28 лв. в чужбина. Същевременно разходите на едно лице за професионално пътуване са средно 182.35 лв. в страната и 1 100.70 лв. в чужбина.    ", "date": "2018.11.21", "title": "Близо 80% от българите са пътували в страната през третото тримесечие на 2018 г."}
{"url": "https://www.actualno.com/actualno/licemerieto-i-trymp-news_707402.html", "text": "  \"Що се отнася до Саудитска Арабия, ако прекъснем отношенията с тях, мисля, че цените на петрола ще се покачат до небето. Аз искам да задържим цените и те ми помагат да ги задържим. Нямам намерение да унищожа световната икономика и тази на нашата страна с безразсъдни действия спрямо Рияд. Може и да се окаже, че престолонаследникът (бел. ред. - саудитският Мохамед Бин Салман ) е знаел за това трагично събитие - може би е било така, а може би не е\". Това заяви американският президент относно зверското убийство на журналиста Джамал Хашоги.       , както го наричат от \"Прас-Прес\", каза и едни други работи – ако спра да им продавам оръжия, те ще си купят от Русия и Китай! Или с други думи – няма я сега да си разваляме икономиката!\r\nПоне е откровен. Ясно и категорично си го казва, а не се крие зад разни човешки права, свободи, харти. Прекрасна работа са човешките права, ама бензинът да е евтин е къде-къде по-хубаво. Няма нужда да гледаме много навън, достатъчно е да се огледаме и в България. Щом става въпрос за разни работи като върховенство на правото, свобода на словото, даже права на хората с увреждания и т.н., няма блокади и автошествия. Обаче като скочи бензинът и „Гражданската застраховка“ - малей!  Какво от това, че някакъв човечец го разпорили от ухо до ухо и от нос до палец насред саудитското консулство? Какво от това, че в Йемен , хора умират като мухи всеки ден, защото и Саудитска Арабия си пробва военните играчки, които купува от кого ли не и главно от САЩ? Тези хора са далеко, някакви си там, които ги дават по новините понякога и можем да превключим – бензинът и оръжията са по-важни! Щом е така, Тръмп е едно и също като Путин и Си Дзинпин. Вашингтон, Москва, Пекин, Лондон, Берлин, Брюксел – все тая. Единствената разлика е дали в крайна сметка някой тръмпоподобен толкова ще се опияни, че някога, в бъдеще, да гледаме от първи ред ядрения край на света. Моралният край отдавна дойде - защото на масите не им пука също толкова отдавна.", "date": "2018.11.21", "title": "Лицемерието и Тръмп"}
{"url": "https://www.actualno.com/politics/buroto-za-kontrol-na-srs-izglejda-pri-vsjako-polojenie-shte-otide-v-orbita-na-peevski-news_707391.html", "text": "  Има ли политически заговор да бъде овладяно Националното бюро за контрол на специалните разузнавателни средства (НБКСРС)? Твърдо предположение, че е точно така прави \" \" в свой материал.     Според информацията най-голямо притеснение заради нарушение на закона създава кандидатурата на Пламен Колев Иванов, който е издигнат от партията на Веселин Марешки - \"Воля\". Иванов е действащ служител на ДАНС, а съгласно чл. 45-47 от Закона за ДАНС кандидатурата му без да е напуснал службата може да се тълкува и като законово нарушение. \"Това е порочната схема \"win – win\". И в двата случая Пламен Иванов печели. В този случай обаче губят гражданите и демокрацията\", пише в материала.   Не по-малко интересно е предложението на ДПС за заместник на досегашния шеф на Бюрото Бойко Рашков, който се превърна в много неудобна фигура за всички доминиращи политически кръгове. пред парламента, че главният прокурор Сотир Цацаров лично е наредил да не се предоставят материали на Бюрото при проверки има ли неправомерно подслушване. Сега предложението на ДПС е Бюрото да бъде поето от Илко Димитров Желязков. Той беше действащ директор в Държавна агенция \"Държавен резерв и военновременни запаси\" по времето, когато Делян Пеевски отговаряше за резерва в правителството на Тройната коалиция - беше зам.-министър на държавната политика при бедствия и аварии. Същевременно по това време Желязков е председател на съвета на директорите на ТЕЦ \"Марица Изток 2\" АД, както е и член на Съвета на директорите на търговското дружество \"Ай Си Джи Би\" АД, твърди \"Факти.БГ\". Само че и това е в нарушение на Закона за държавния служител – защото държавен служител не може да е част от управлението на търговски дружества.\r\nОсвен това, според \"Терминал 3\", Желязков е бил началник на сектор в направление \"А\" на НСС. През 2001 година обаче е освободен от структурите на службата за сигурност като според публикации в медиите, отстраняването му е за злоупотреба с информация, нелоялност и корупция.  Фаворитът на БСП пък е Илия Ангелов Ганев. От 1986 до 2003 година ръководи пожарната служба в Пещера, като минава курс за преквалификация в Академията на МВР малко след като поема пожарната служба, а по онези години това е невъзможно без да си член на БКП. Между 2004 г. и 2012 г. той е член Държавната комисия по сигурността на информацията от квотата на социалистите. След това влиза в Бюрото и иска да го оглави, преди да се пенсионира, посочват от \"Факти.БГ\". И добавят, че с кандидатурата на Ганев БСП фактически отказва да подкрепи Рашков, след като в ГЕРБ е имало настроения той да си остане ръководител, за да изглеждаме по-добре в очите на Европа.", "date": "2018.11.21", "title": "Бюрото за контрол на СРС изглежда при всяко положение ще отиде в орбита на Пеевски"}
{"url": "https://www.actualno.com/america/trymp-nadmina-obama-i-pomilva-dve-pujki-za-denja-na-blagodarnostta-snimkivideo-news_707408.html", "text": "  Американският президент Доналд Тръмп спази традицията и помилва цели две пуйки по случай Деня на благодарността, който отбелязват всяка година в САЩ. Празникът винаги бива отразен със специални чествания в Белия дом.      Всяка година Белият дом организира предварителен подбор в интернет, като от състезанието накрая винаги има един победител - пуйката, която трябва да бъде спасена. Този път обаче въпреки излъчeният победител, двете пуйки финалистки бяха помилвани от президента Тръмп.  Те заминават за Политехническия университет на Вирджиния, където ще бъдат обгрижвани от студенти по птицевъдство и ветеринарна медицина.\r\nТрадицията за помилване на пуйка по случай Деня на благодарността е създадена от президента Джордж Буш-старши през 1989 г. и се спазва и до днес.     Снимки: Getty Images/Guliver Същевременно в Белия дом вече тече с пълна сила подготовката за Коледа, като огромната елха, която ще украси президентството, вече пристигна там. ", "date": "2018.11.21", "title": "Тръмп надмина Обама и помилва две пуйки за Деня на благодарността (СНИМКИ+ВИДЕО)"}
{"url": "https://www.actualno.com/burgas/cenni-ikoni-se-nujdajat-ot-dariteli-za-speshna-restavracija-news_707425.html", "text": "  Бургаският музей приканва родолюбиви българи да помогнат за реставрацията на . Те са част от колекцията на Историческата експозиция към РИМ-Бургас. Иконите са дарение и са признати за произведения на изкуството.     Постъпват в музея през 1995 и 1998 г. след акция на бургаската полиция. Тогава иконите са консервирани, но за да върнат блясъка си и станат достояние на бургаската общественост, трябва да бъдат напълно реставрирани.\r\nДесет са иконите от фонда на Историческия музей , които се нуждаят от спешна реставрация, всички те са от царския ред на иконостаса с големина около 1х0,80 м.     Като резултат от дарителската кампания в последните три години и проекта „Българските светци” са консервирани и реставрирани 11 икони. Те могат да бъдат видени в постоянната експозиция на музея, а под тях са написани имената на дарителите.\r\nИнициативата се провежда за четвърти път и е част от дарителската кампания на музея „Есен 2018”, която дава възможност за ползване на данъчни облекчения в края на календарната година. При дарение за култура, сумата от годишните данъчни основи можете да намали с до 15 на сто.\r\nЗа повече информация тел. 056 841 815 – Исторически музей , или ел.поща: main@burgasmuseums.bg    ", "date": "2018.11.21", "title": "Ценни икони се нуждаят от дарители за спешна реставрация"}
{"url": "https://www.actualno.com/varna/inovativen-socialen-proekt-vyv-varna-obhvana-120-dushi-v-neravnostojno-polojenie-news_707417.html", "text": "  Във Варна живеят много хора с трайни увреждания, които непрекъснато споделят, че въпреки голямото си желание да се развиват, да учат и работят, . Не са много работодателите, които биха ги наели. Поради тази причина и с цел да се подобри качеството на живот на хората с увреждания и техните семейства, община Варна се включи в . Той стартира през май 2017 г. и ще завърши края на ноември 2018 г.     От общината съобщиха, че в проектът за професионално обучение и заетост на Фондация \"Владиславово“ в партньорство с Фондация \"Николаевка\" и ОП \"Управление на проекти и озеленяване\", са се включили , от които  35 икономически неактивни. В периода за 15 месеца на участниците са се предоставили следните услуги: работа за социална интеграция и активно участие на потребителите в живота на общността, работа със семейства и близки, осъществяване на връзки с обществеността, организиране на свободното време, отдиха и развлеченията на потребителите, рехабилитационна работа, арттерапия, трудотерапия, здравни консултации. Всички тези дейности са се провеждали на терен в домовете на потребителите, в помещението на МЕКСЗТ в ДКЦ \"Св. Иван Рилски\" в квартал Аспарухово, както и сред близките природни забележителности.   Добрите резултати показват, че по проекта са били назначени 35 социални асистента за срок от 6 месеца, а над 15 лица са намерили нова работа с придобитите знания и са си осигурили трайна заетост. \r\nИзпълнена е специфичната цел на проекта -  създаване на функциониращ иновативен модел за активно социално включване. Това се реализира чрез  професионално ориентиране; обучение и професионално развитие; трудова реализация; социална интеграция и включване на хора представители на  социално уязвимите групи /целевата група по проекта/  В рамките на иновативния проект е заснет и филм, като дейност по проекта, който разкрива социалните услуги, предоставящи се на територията на община Варна. Филмът е достъпен на сайта на община Варна без ограничения. ", "date": "2018.11.21", "title": "Иновативен социален проект във Варна обхвана 120 души в неравностойно положение"}
{"url": "https://www.actualno.com/varna/varnenec-stana-svetoven-shampion-po-mma-news_707388.html", "text": "  Талантливият състезател на СК „Викинг“ Делян Георгиев се завърна със от състезанието в Бахрейн. Противникът, срещу когото се изправи варненецът, бе Едуард Хелк от Германия. Делян Герогиев го победи с 2:1 съдийски гласа.     „Състезателят на СК “Викинг Инс“ Делян Георгиев защити Световната си титла в Бахрейн и за втора поредна година стана Световен шампион по ММА. За втора поред година българският химн ще зазвучи в Манама, Бахрейн. Това момче показа за пореден път, че с много труд, упоритост, отдаденост и голямо сърце можеш да достигнеш върхове. Честито шампионе, гордеем се с теб и с твоите успехи и за това, че за пореден път прослави България!“. Това написа с гордост неговият треньор Димитър Димитров.   ", "date": "2018.11.21", "title": "Варненец стана световен шампион по ММА"}
{"url": "https://www.actualno.com/crime/bylgarija-vyrna-na-gyrcija-opasnite-boepripasi-ot-gorni-lom-news_707400.html", "text": "  България окончателно върна на Гърция 190 570 противопехотни мини от завода край село Горни Лом, където на 1 октомври 2014 г. при инцидент загинаха 15 души, съобщиха от МВР.     Боеприпасите трябваше да бъда унищожени в завод „Миджур“, но след трагичния инцидент заводът беше затворен, а лицензът за утилизация – отнет. Това наложи противопехотните мини да бъдат върнати обратно на собственика им – Въоръжените сили на Република Гърция.   Противопехотните мини бяха транспортирани със специализирана техника и охрана в продължение на 8 седмици. ГД \"Национална полиция\" осигури трасета и съпровод, като часовете бяха съобразени така, че да се минимизират допълнителни затруднения на трафика.", "date": "2018.11.21", "title": "България върна на Гърция опасните боеприпаси от Горни Лом"}
{"url": "https://www.actualno.com/books/izliza-unikalno-fototipno-izdanie-na-ribnija-bukvar-news_707430.html", "text": "  Сдружение „Българска история“, подкрепено от Фондация „Българска памет“, пуска на пазара луксозно издание на „Буквар с различни поучения“ („Рибен буквар“) на д-р Петър Берон. То ще бъде посветено на 220-годишнината от рождението на именития българин, която отбелязваме през 2019 г.     Изданието се отличава с това, че паралелно до оригиналните текстове от „Рибния буквар“ е разположен и осъвремененият текст на проф. Лилия Илиева, така че читателят да е улеснен в процеса на четене. Книгата предлага множество бележки под линия и богат предговор, които потапят читателя в контекста на създаването на този бележит труд, ограмотил цели поколения в миналото. Изданието е с твърди корици и прави сериозна заявка за едно от малкото подобни, които показват, от една страна, автентичното съдържание на буквара, а от друга, актуализирана информация по съответната тема. За улеснение на читателя, страниците предлагат структурирано поднесена информация в отделни раздели, тъй като „Рибният буквар“ по начало има характер на цялостен курс за начално обучение, изграден по научна методика.  Осъвременяването на текстовете е реализирано от Лилия Илиева, която е професор по Общо и сравнително езикознание в ЮЗУ „Неофит Рилски“ – Благоевград. Тя е преподавател по Етнолингвистика и в ПУ „Паисий Хилендарски“. Била е лектор по български език и култура в Пекинския университет за чужди езици, Китай и е автор на множество публикации в български и чуждестранни периодични издания по въпросите на езикознанието.\r\n„Рибният буквар“ на д-р Петър Берон ще може да бъде поръчан още на 23-ти ноември от www.bulgarianhistory.shop, а в края на месеца ще бъде наличен и в търговската мрежа.      Основна задача пред сдружение „Българска история“ е съхраняването и популяризирането на българската история чрез развиване на един от най-големите образователни сайтове у нас, обиколки на училища с цел изнасяне на уроци по родолюбие, създаване на образователни клипове, документални поредици, късометражни филми и телевизионни предавания, посветени на бележити лица и събития от родното минало.  От 2017 г. „Българска история“ развива активна издателска дейност. Портфолиото на издателството съдържа над 50 образователни продукта, сред които книги, списания, карти, календари и др.   Фондация „Българска памет“ е учредена през 2007 г. от д-р Милен Врабевски. Тя се занимава с разработването на креативни европейски проекти, както и с инициативи за съхраняване на българското културно наследство, историческа памет и национално самочувствие. Приоритетите на фондацията се реализират в четири основни направления: Утвърждаване на националното чувство у най-младите, чрез инициативи за опазване на културно-историческото наследство; Инициативи за борба с демографската криза в България; Образователни инициативи за интеграция и социализация на българските общности от историческата диаспора; Инициативи за изграждане на икономика на знанието и реализация на младите хора в България. Фондацията подкрепя национално отговорни инициативи в духа на демократичните ценности на Обединена Европа – плурализъм, толерантност, автономност и съгласие.    ", "date": "2018.11.21", "title": "Излиза уникално фототипно издание на „Рибния буквар“"}
{"url": "https://www.actualno.com/showbusiness/brakyt-na-robyrt-de-niro-e-pred-razpad-news_707337.html", "text": "  Робърт Де Ниро и съпругата му Грейс Хигтоуър се разделят след брак продължил повече от 2 десетилетия.     За раздялата първи съобщиха от \"Пейдж Сикс\", цитирани от TMZ, които заявиха, че двойката не живее заедно и в следващите седмици може официално да обяви раздялата си.   Робърт и Грейс се венчаха през 1997 г., след като излизаха повече от десетилетие. Те имат 2 деца - 20 годишен син Елиът и 6 годишна дъщеря Хелън, припомня БГНЕС.\r\nДвамата актьори и преди са минавали по този път. Де Ниро подаде документи за развод още през 1999 г., но процедурата така и не беше завършена.  Двойката поднови клетвите си през 2004 г., пред многобройни звездни гости, включително Мерил Стрийп, Бен Стилър и Мартин Скорсезе.\r\nРобърт и Грейс се запознават през 1987 г.   ", "date": "2018.11.21", "title": "Бракът на Робърт Де Ниро е пред разпад"}
{"url": "https://www.actualno.com/burgas/izlojbata-aleja-na-slavata-tazi-godina-e-posvetena-na-burgaski-artisti-news_707375.html", "text": "  Бургас отдава почит на най-популярните актьори, родени в града с \" \". Изложбата ще бъде отрита на пети декември и включва информация, снимки и вещи на звездите от театралната сцена и киното.     Традиционната вече изложба, тази година, е посветена на големите актьори на морския град. Те ще бъдат представени чрез информация, снимки и свои лични вещи. Експозицията ще може да бъде видяна до девети декември, а входът е свободен.   Идеята на \"Алея на славата\" е да показва частица от живота на личности, които са покорили върхове в своето поприще - наука, изкуство, спорт, култура и други. Изложбата е жест на уважение към техния труд. Първото издание на експозиция е през 2015 година. Инициатор, организатор и домакин на почетната \"Алея на славата\" е Гранд Хотел и СПА Примоморец.  ", "date": "2018.11.21", "title": "Изложбата \"Алея на славата\" тази година е посветена на бургаски артисти"}
{"url": "https://www.actualno.com/america/shte-pozvoli-li-sasht-na-rusnak-da-oglavi-interpol-news_707336.html", "text": "  САЩ и Великобритания официално се противопоставиха на кандидатурата на Александър Прокопчук, бивш агент на КГБ, за ръководител на Интерпол. Припомняме, че постът се оваканти, след като предишният ръководител Мън Хунвей буквално беше прибран от Китай, като Пекин така и не даде подробности за него - за какво точно е разследван, освен общото съобщение \"корупция\" и къде е държан.     Според Вашингтон и Лондон с кандидатурата на Прокопчук Русия иска да използва Интерпол, за да се прицели в политическите си опоненти, пише Агенция \"Фокус\". Политици и групи за защита на човешките права в Обединеното кралство, Европа и Америка реагираха яростно на очакваната победа на Прокопчук. Известен украински депутат го обвини, че е агент на чуждо разузнаване, който някога е служил в КГБ. А от години има твърдения, че Русия използва т.нар. червена бюлетина на Интерпол, за да прибира на руска територия неудобни за режима на Путин хора, тъй като тази бюлетина дава възможност да не се обяснява в много големи подробности защо точно е търсен даден човек.   Още вчера, 20 ноември, говорителят на Кремъл Дмитрий Песков се оплака, че Вашингтон неправомерно прилага влиянието си, за да спре Прокопчук. А Вашингтон подкрепиха кандидата на Южна Корея за ръководител на Интерпол – Ким Чен Ян. Ким в момента е действащ президент на организацията.\r\n\"Окуражаваме всички нации и организации, които са част от Интерпол и уважават върховенството на закона да изберат един почтен лидер. Смятаме, че Ким е ще бъде точно такъв\", допълни американският държавен секретар Майк Помпео.  Изборът на нов ръководител на Интерпол трябва да се състои днес, 21 ноември, по време на двудневната среща на Интерпол в Дубай, Обединените арабски емирства.", "date": "2018.11.21", "title": "Ще позволи ли САЩ на руснак да оглави Интерпол?"}
{"url": "https://www.actualno.com/politics/krasimir-mazgalov-ima-neobjasnima-razlika-mejdu-tehnicheskija-i-politicheskija-doklad-na-ek-za-bylgarija-news_707342.html", "text": "  \"На практика ако се прочете техническия доклад се установява една необяснима разлика между него и изводите в я. Нека да си дадем сметка, че докладът е един политически документ, който не може да оцени положението, но в техническия доклад се споменават доста неща.\" На това обърна внимание Красимир Мазгалов от управителния съвет на Съюза на съдиите в България в коментар за изводите в доклада на ЕК за България.     \"По отношение на независимостта на съдебната система – изискванията са изпълнени, в същото време в техническия докла четем, че продължава да има съмнение, че  при политическата квота, избрана от НС не толкова се залага на качеството на кандидатите, колкото на скрита договорка на политическите партии. Съмненията остават\", допълни Мазгалов.   Относно делото за , при което загинаха две млади жени преди 12 години Мазгалов обърна внимание на факта, че делото е продължило 12 години, от които 10 години се е водила досъдебното производство. \"Две години е доста кратък срок за разглеждането на делото.\" категоричен беше той в интервю за bTV.\r\nПо думите му по отношение на това дело, а и на други, медиите създават предварителна настройка как точно трябва да приключи делото.  \"Всички тези медии подемат кампания лично срещу съдията, говорейки че правосъдието е катастрофирало. Следва да има ясно и точно разделение, една линия, която да отделя свободата на изразяване, на легитимна критика и натиска. Те създават една атмосфера на страх, че ако не бъде взето правилното решение, те ще бъдат подложени на същия тормоз, както  и предните съдии\", каза още Мазгалов. Той допълни, че общият натиск върху всички колеги се отразява върху всички.\r\nСпоред Мазгалов установяването на влошена медийна среда в доклада на европейската комисия е констатация, която буди недоволство.   \"И той е свързан именно с това предварителното създаване на очаквания за съдебно решение и санкциониране на съдията, който е постановил решението. Трябва да разберем, че решението на съда, зависи от доказателствата, които са събрани, което не е в прерогативите на съда – цялата тази верига от установяване разследване зависи от много други органи и лица по веригата\", обясни Мазгалов.    ", "date": "2018.11.21", "title": "Красимир Мазгалов: Има необяснима разлика между техническия и политическия доклад на ЕК за България"}
{"url": "https://www.actualno.com/crime/prokuraturata-oshte-ne-e-namerila-dokazatelstva-che-vmro-e-pechelila-ot-tyrgovija-s-bylgarski-pasporti-news_707344.html", "text": "   . Проверяваме много неща, няма да коментирам дали търсим връзка с политически партии. Това уточни прокурор Димитър Петров, прокурор от Специализираната наказателна прокуратура във връзка с откритите около 430 000 недекларирани лева в банков сейф, нает от главния секретар на Държавната агенция за българите в чужбина (ДАБЧ) Красимир Томов.     От думите на Петров пред Нова телевизия се разбра и, че засега няма данни и доказателства по-висшестоящи от Томов и бившия ръководител на ДАБЧ Петър Харалампиев. Като доказателство за добрата работа на държавното обвинение след намек, че няма много доказано корумпирани на висока длъжност в затвора, Петров посочи последния .   Припомняме, че вчера (20 ноември) имаше специална проверка на нает от Томов банков сейф, в който бяха намерени парите. Официално обаче Томов е декларирал пред НАП 25 350 лв. спестени средства, както и 36 000 лв. от заплати.\r\nСамият Томов остава в ареста, а дотук защитата му тиражира версията, че обвиненията срещу него – за търговия с удостоверения за български произход, за да може купилите си ги лица по-лесно да се сдобият с български паспорти, са несъстоятелни, защото не са намерени парите, с които евентуално се е плащало.  Припомняме, че прокуратурата влезе в Агенцията за българите в чужбина на 29 октомври. Председателят Петър Харалампиев и още над 20 души бяха задържани в рамките на спецоперация за разследване на корупционни практики в Агенцията. Обвинения бяха повдигнати на четирима, сред които са председателят и главният секретар на институцията. Специализираната прокуратура внесе в съда искане за мярка за неотклонение \"задържане под стража\" спрямо трима. Специализираният съд остави в ареста Харалампиев и другите двама, които са главният секретар на агенцията Красимир Томов и Марко Стойов.\r\nОбвиненията към бившия вече шеф на Агенцията за българите в чужбина са за подкуп от 5000 евро и 5 случая, когато е получил по 350 евро, за да въздейства на свои подчинени, за да задвижат такива документи за българско гражданство. Главният секретар е обвинен, че два пъти повлиял на свой подчинен, за да вземе такова решение, от което получил суми от 800 и 1500 евро.   ", "date": "2018.11.21", "title": "Прокуратурата още не е намерила доказателства, че ВМРО е печелила от търговия с български паспорти"}
{"url": "https://www.actualno.com/asia/turcija-poiska-ot-sasht-da-predade-desetki-spodvijnici-na-gulen-news_707340.html", "text": "  Турският външен министър Мевлют Чавушоглу е представил на САЩ списък с 84 членове на движението на Фетулах Гюлен, включително и самият Гюлен, чиято екстрадиция Анкара очаква. Турският президент Реджеп Ердоган вини Гюлен, който преди беше негов близък приближен десетилетия наред, за опита за преврата в Турция, който се състоя на 15 юли 2016 година.     Първият дипломат на Турция заяви, че не получил никакви уверения по случая, след като се срещна с американския държавен секретар Майк Помпео и съветника по националната сигурност Джон Болтън, предаде БГНЕС. \"Но ние им дадохме списък с хора, които ние очакваме да бъдат екстрадирани от САЩ\", заяви Чавушоглу.   Американският президент Доналд Тръмп \"поиска от Ердоган да състави този списък и да го даде на Помпео и Болтън\", каза още първият дипломат на Турция.\r\nТръмп заяви в събота, че няма никакво намерение да екстрадира Гюлен. \"Дори не обмислям това\", казва американският президент пред репортери, като същевременно казва, че Ердоган е \"мой приятел. Той е силен човек, труден мъж и умен човек, така че всичко, което можем да направим, ще го направим ... но към момента? Не\", заяви американският президент.  ", "date": "2018.11.21", "title": "Турция поиска от САЩ да ѝ предаде десетки сподвижници на Гюлен"}
{"url": "https://www.actualno.com/healthy/dnes-e-svetovnijat-den-na-pacientite-s-hobb-news_707396.html", "text": "  Днес е Световният ден на хроничната обструктивна белодробна болест (ХОББ), позната повече като болестта на пушачите.     Обикновено болестта започва с тютюнджийската кашлица и в един момент се появява задух, който им пречи да изминат и 100 крачки. Тогава търсят нашата помощ и ние доказваме ХОББ. Това каза в ефира на „Здравей, България” по Nova TV пулмологът д-р София Ангелова.   \"Има две заболявания – хроничен бронхит и белодробен енфизем, които протичат с обструкция на дихателните пътища. Затова нашето послание е всяка кашлица, която трае повече от 4 седмици да се потърси помощ от белодробен специалист\", добави тя.\r\n\"По данни на Европейската комисия по здравеопазване, България е сред страните, в които между 10 и 15% от населението е болно от ХОББ“, съобщи д-р Ангелова.  \"Ако приемем, че по тази статистика в България има 500 000 пациенти с ХОББ, тревожното е, че в края на 2017 година по данни на НЗОК само 75 000 се лекуват от заболяването. Това означава, че има една ниша в ранната диагностика на ХОП и в активната профилактика”, обясни специалистът.\r\nСлавейчо Йовчев е с тази болест от години. Той е пушач повече от 50 години.   \"С времето не чувствах нищо, но с напредването на възрастта получавах задух и умора при ходене\", споделя той.    ", "date": "2018.11.21", "title": "Днес е Световният ден на пациентите с ХОББ"}
{"url": "https://www.actualno.com/crime/ot-bhk-se-symnjavat-che-zaradi-rusija-bylgarski-student-moje-da-vleze-v-zatvora-news_707346.html", "text": "  Имаме един надраскан паметник и нищо друго. Това момче е прекарало 24 часа в ареста, след това за още 72 часа с прокурорско постановление в следствения арест на бул. \"Г.М. Димитров\" в София и се иска наказание до 5 години затвор. Дотук нямаме случай в историята за драскане на паметник да бъде наложен затвор. Това заяви пред Нова телевизия адвокат Адела Качаунова във връзка с поредния случай, при който Паметника на съветската армия осъмва с някакъв надпис. В случая надписът е \"Refugees welcome, Le Pengohome\" (\"Бежанци, добре дошли, Льо Пен върви си вкъщи\").     Няма как да не направим връзка с исканията на руското посолство да бъде пазен Паметника на съветската армия, добави Качаунова.   БХК още вчера (20 ноември) обяви, че е изненадан, че по случая е повдигнато обвинение за престъпление, за което е предвидено наказание до пет години лишаване от свобода по чл. 325, ал. 2 от Наказателния кодекс, а именно – за хулиганство, което се отличава с \"изключителен цинизъм или дързост\". Подобно сериозно обвинение е вероятно да се отрази на изхода от производството дори ако то приключи със споразумение. Комитетът счита, че прокуратурата \"се проваля в установяването на подходящ за стандарта на едно демократично общество баланс между характера на деянието и тежестта на налаганата наказателна репресия\".\r\nКомитетът пита и защо има двоен стандарт в практиката - сега се иска затвор, а за редица надписи и свастики в София никога не се е стигало до такава ситуация.  ", "date": "2018.11.21", "title": "От БХК се съмняват, че заради Русия български студент може да влезе в затвора"}
{"url": "https://www.actualno.com/asenovgrad/kniga-razkazva-za-monasi-koito-v-xxi-vek-jivejat-po-nachina-ot-predi-1-000-godini-news_707332.html", "text": "  „Монаси е имало и ще продължават да съществуват. Монашеството е един своебразен път, по който вървят онези, взели решението по този начин да служат на Бог, на църквата, на вярата и в молитва, уединение и послушание да изпълнят своята отговорност пред всички.“ Това сподели пред преподавателят в катедра „История и археология“ на Пловдивския университет „Паисий Хилендарски“ доцент Пламен Славов. Той е родом от Асеновград, но сега живее в Карлово. Повод за визитата му в родния град бе представяне на новото му интересното произведение „Историческа традиция и съвременни реалии на православното подвижничество и поклонничество от Русия в Света гора (XVIII-XXI в.)“, което едновременно събира в себе си лични впечаатления и факти от историята.        Пред асеновградчани авторът припомни, че Света гора винаги е била опора, убежище и светилник на православието. А за Атон разказа, че е единственият православен монашески център, който съществува без прекъсване от 1 000 години. Доцент Славов сподели, че за него писането е изпитание, предизвикателство и едновремнно с това, носи удовлетворение. То е процес и резултат от дългогодишна целенасочена работа, свързана с анализирането на документи и източници, публикации, излседвания в България и чужбина. Ценно е, защото чрез книгите читателят получава възможността да извърви пътя, по който преминава излседователят.\r\nПламен Славов е изминал стотици километри, за да осъществи поклонничество, което веднага го е вдъхновило да напише книгата „Историческа традиция и съвременни реалии на православното подвижничество и поклонничество от Русия в Света гора (XVIII-XXI в.)“. Авторът е посетил не само Света гора и руския манастир „Свети Пантелеймон“, но и Зографския манастир, Йерусалим и Витлеем. Той казва, че впечатленията, които се натрупват, трудно могат да бъдат описани в думи. Те трябва да се изживеят. А посланието, което книгата отпрравя към читателите, е, че тази историческа традиция на православното поклонничество е оцеляла и се е развила в продължение на хилядолетия и ще продължи да бъде основата за укрепване и запазване на православната вяра.  Книгата на доцент Пламен Славов е научен труд, но в нея специално внимани заслужава фактът, че към днешна дата православните монашески общонсти в 20-те манастира, подчинени на Светия синод на Вселенската патриаршия, продължават да живеят по начина, по който са наследили уставите на първите монашески общества в православната традиция.", "date": "2018.11.21", "title": "Книга разказва за монаси, които в XXI век живеят по начина, от преди 1 000 години"}
{"url": "https://www.actualno.com/america/senata-poiska-ot-trymp-da-kaje-dali-prestolonaslednikyt-na-sauditska-arabija-e-uchastval-v-ubijstvoto-na-hashogi-news_707334.html", "text": "  Председателят на Комисията по външна политика в конгреса на САЩ, Робърт Коркър и заместник-председателят на комисията и демократ Робърт Менендес изпратиха писмо до американския президент Доналд Тръмп, с което настояват да се разбере има ли участие на принц Мохамед бин Салман ал Сауд в убийството на саудитския журналист Джамал Хашоги, предаде БГНЕС.     Сенаторите отбелязват, че на 10 октомври вече са изпратили писмо до американския лидер, в което са поискали да бъдат открити лицата, отговорни за изчезването и убийството на саудитския журналист, и при необходимост да се наложат санкции на всички, които са отговорни за това престъпление. Санкциите би трябвало да са по Глобалния акт \"Магнитски\" - по него са налагат ограничения с блокиране на финанси на хора, уличени в корупция на високо ниво. Сенаторите подчертаха, че президентът трябва да докладва на комисията в рамките на три месеца.   \"В светлината на неотдавнашните събития, включително факта, че саудитските власти признаха, че техни служители са извършили убийството на Хашоги в консулството на страната в Истанбул, искаме да посочите във Вашия отговор дали принц Мохамед бин Салман е отговорен за убийството на Хашоги. Очакваме да получим отговора Ви в рамките на 120 дни от първоначалната ни молба\", се казва в писмото.\r\nСъщевременно Доналд Тръмп вече обяви, че ако САЩ наложи строги санкции на Саудитска Арабия, това ще доведе до поскъпване на петрола.  \"Що се отнася до Саудитска Арабия, ако прекъснем отношенията с тях, мисля, че цените на петрола ще се покачат до небето. Аз искам да задържим цените и те ми помагат да ги задържим”, каза Тръмп и допълни, \"нямам намерение да унищожа световната икономика и тази на нашата страна с безразсъдни действия спрямо Рияд\".\r\nПо-рано американският президент заяви, че бруталното убийство на Хашоги от хора от саудитските служби няма да попречи на отношенията между САЩ и Саудитска Арабия - дори и ако бъде доказано, че принц Мохамед бин Салман носи отговорност за случая. \"Може и да се окаже, че престолонаследникът е знаел за това трагично събитие - може би е било така, а може би не е!\", бяха думите на Тръмп.   Междувременно турският външен министър Мевлют Чавушоглу настоя пред американския държавен секретар Майк Помпео, че трябва да бъде потърсена отговорност за убийството на Хашоги. \"Който и да е дал инструкциите, трябва да бъде заведен под отговорност... Който е извършил престъплението трябва да се изправи пред правосъдието\", заяви Чавушоглу след среща с Помпео.    ", "date": "2018.11.21", "title": "Сената поиска от Тръмп да каже дали престолонаследникът на Саудитска Арабия е участвал в убийството на Хашоги"}
{"url": "https://www.actualno.com/cite/simvolite-na-novata-bylgarska-politika-trjabva-da-bydat-pojarnata-kola-i-iztrebiteljat-news_707360.html", "text": "   Това коментира в своя Facebook профил Явор Сидеров - докторант в Оксфорд , специализиращ в областта на културната политика на България през 60-те – 80-те години.     ", "date": "2018.11.21", "title": "Символите на новата българска политика трябва да бъдат пожарната кола и изтребителят"}
{"url": "https://www.actualno.com/society/sydyt-potvyrdi-globata-na-lozan-panov-za-nepodadena-imushtestvena-deklaracija-news_707321.html", "text": "   Това приема Ангел Павлов от Софийския районен съд, който потвърждава наказателното постановление на Панов.     Павлов е направил анализ на законите и стига до извода, че декларациите, подавани до Сметната палата и до инспектората, имат някакви разлики, затова и дублиращото деклариране не било лишено от смисъл, пише    Съдът признава, че на сайтовете на инспектората и на Сметната палата е имало подвеждащо съобщение, че магистратите вече декларират имуществото си само пред инспектората. Но това не оправдава нарушението, приема още районният съдия. Той не приема и тезата на Панов, че с глобата му се оказва натиск и се подронва авторитетът на съдебната власт. Магистратът развива тезата, че ако представителите на съдебната власт са недосегаеми за контрол от другите власти, то тогава ще се получи държава в държавата.\r\nАктът на съда се появи на сайта му във вторник следобед. Още в понеделник обаче системата показваше, че решение има, но не и какво е то. То обаче се оказа известно само на определени медии, близки до властта, които редовно пишат срещу критикуващия статуквото Панов.  Решението на районния съд не е окончателно и адвокатът на Панов Александър Кашъмов каза пред \"Сега\", че ще бъде обжалвано. , допълни той. И повтори, че се прави опит да бъде подкопан авторитетът и да бъде атакуван човекът, който се опитва да води системата към реформи. заключи Кашъмов.   ", "date": "2018.11.21", "title": "Съдът потвърди глобата на Лозан Панов за неподадена имуществена декларация"}
{"url": "https://www.actualno.com/politics/mareshki-biografijata-na-marijana-nikolova-malko-ni-pritesni-news_707389.html", "text": "  Част от биографията на Марияна Николова малко ни притесни – това, че е била част от Топлофикация-София, заяви лидерът на „Воля“ Веселин Марешки, предаде репортер на БГНЕС.     След извънреден председателски съвет, на който бе взето решение дебатите по оставката на вицепремиера Валери Симеонов да продължи, Марешки коментира номинирана за заемане на поста Марияна Николова и подчерта, че от партията му считат за притеснително, че тя е работила в Топлофикация – София. „Знаем, че Топлофикация не се развива добре и винаги е воденичен камък за всяко едно управление“, заяви лидерът на „Воля“.   Според него след оставката си Валери Симеонов не трябва да се връща като депутат в парламента. „Не считаме, че Народното събрание е поправителен дом или трудово възпитателно училище за провалили се министри“, аргументира се той.", "date": "2018.11.21", "title": "Марешки: Биографията на Марияна Николова малко ни притесни"}
{"url": "https://www.actualno.com/society/zashto-borisovi-izvadi-listche-pri-slavi-news_707548.html", "text": "  Странен момент пресече на Слави Трифонов с Бойко Борисов. Когато трябваше да отговаря на въпроса за бюджетния дефицит, премиерът извади листче, където се беше подготвил с обстойна статистика. Трифонов го запита откъде е това листче, защото общо взето стана ясно, че има голяма вероятност Борисов да е получил въпросите преди да дойде на интервюто. На въпроса Борисов даде доста странен отговор: аз не отговарям, на вас, а на вашия зрител. Което няма значение, тъй като въпросът е защо при зададен въпрос премиерът веднага реагира с подготвена статистика от джоба.     Единственият малко по-емоционален момент беше когато Борисов каза на Трифонов, че чете сайтове на БСП и оттам черпи информация. Нещо, което видимо изнерви водещият и той на няколко пъти иронично натърти, че не излиза от тези сайтове.   Стана ясно и също, че Борисов не прави разлика между електронно гласуване и Фейсбук, тъй като според него руската намеса в изборите в САЩ касаела електронно гласуване. Трифонов правилно го поправи, че т.нар. руски хакери влияят на изборния процес през фейсбук чрез фалшиви новини, фалшиви профили и т.н., и това няма общо с електронното гласуване.", "date": "2018.11.21", "title": "Защо Борисови извади листче при Слави?"}
{"url": "https://www.actualno.com/america/vynshnijat-ministyr-na-iran-s-podigravatelno-izkazvane-kym-trymp-news_707347.html", "text": "  Външният министър на Иран Мохамад Джавад Зариф даде подигравателен отговор на позицията на президента Доналд Тръмп, че САЩ остават в тесни връзки със Саудитска Арабия въпреки убийството на журналиста Джамал Кашоги.     \"Г-н Тръмп странно отделя параграф на своето срамно изявление относно саудитските жестокости, за да обвини ИРАН за всякакви неправомерни действия, за които може да се сети,\" пише Зариф в Twitter късно вечерта във вторник.   Изявлението на Тръмп за Саудитска Арабия действително започва с редица обвинения срещу Иран, които той използва, за да оправдае продължаването на подкрепата за саудитския престолонаследник Мохамед бин Салман.\r\n\"Може би сме отговорни и за пожарите в Калифорния, защото не помогнахме за прочистване на горите\", добави още Зариф. За тази подигравка иранският външен министър взима за повод изказването на Тръмп наскоро, че пожарите в Калифорния биха могли да бъдат предотвратени с \"повече почистване и вършене на нещата\".  Тръмп се противопоставя на нарастващите доказателства за участието на правителството на Саудитска Арабия в убийството на Кашоги, включително и от собствените си разузнавателни служби.\r\n„„Може и да се окаже, че престолонаследникът е знаел за това трагично събитие - може би е било така, а може би не е!“, гласи изявление на Тръмп.   \"Може никога да не научим всички факти, свързани с убийството на г-н Джамал Кашоги. Във всеки случай отношенията ни са с Кралство Саудитска Арабия\", каза той. \"Съединените щати възнамеряват да останат стабилен партньор на Саудитска Арабия.\"    ", "date": "2018.11.21", "title": "Външният министър на Иран с подигравателно изказване към Тръмп"}
{"url": "https://www.actualno.com/america/ima-jasnota-kolko-dushi-sa-izcheznali-pri-pojara-v-kalifornija-news_707338.html", "text": "  Броят на жертвите на горски пожари в американския окръг Бют в Северна Калифорния се е увеличил от 79 на 81 души. Това съобщи в сряда Асошиейтед прес. По този начин общият брой на жертвите от пожарите, които продължават да горят в щата е 84 души.     Идентичността на убитите при пожарите се установява чрез ДНК анализ, предаде БГНЕС.   На 19 ноември ABC, цитирайки шерифът на Бют, Кори Хонеа, съобщи, че броят на изчезналите лица е намален до 699 души. Преди това бе съобщено почти хиляда изчезнали заради огъня хора.\r\nСпоред последните данни огнището в Северна Калифорния вече е признато за най-разрушително в историята на щата. То е на площ е повече от 500 квадратни км, той е локализирано на 65% в сравнение с 50% в събота.  Повече от 12 хиляди сгради, включително над 10 хиляди къщи, бяха унищожени. Поради пожари в редица калифорнийски окръзи щата е в авариен режим. Американският президент Доналд Тръмп вече нареди на държавата да отпусне средства от федералния бюджет за борба със стихията.", "date": "2018.11.21", "title": "Има яснота колко души са изчезнали при пожара в Калифорния"}
{"url": "https://www.actualno.com/starazagora/obuchavaha-za-specialisti-za-narushenija-v-etajnata-sobstvenost-news_707345.html", "text": "  Обучение за работа по Закона за управление на етажната собственост (ЗУЕС), свързани с установяване на нарушения, и за необходимите документи за съставяне на констативни протоколи за тях се проведе вчера за главните специалисти от административните бюра в Община Стара Загора.     Според Делян Иванов, секретар на общината, целта му е да се помогне на собствениците на самостоятелни обекти в сграда в режим на етажна собственост да знаят, че имат не само права, а и задължения. Това е  и начин да се регистрират домоуправителите, защото без регистрация не могат да съставят протоколи.\r\nСлед представяне на протокола и необходимите документи за съставянето му общинската администрация съставя акт за установяване на нарушението и кметът или упълномощена от него лице издава наказателно постановление. Констативните протоколи за нарушения по ЗУЕС ще могат да се депозират по административни бюра на територията, в която се намира сградата. Така главните специалисти ще могат да имат по-близък контакт с домоуправителите на тяхната територия.", "date": "2018.11.21", "title": "Обучаваха за специалисти за нарушения в етажната собственост"}
{"url": "https://www.actualno.com/crime/blysnaha-majka-s-dete-na-peshehodna-pyteka-v-plovdiv-news_707351.html", "text": "  43 годишна жена и тригодишното и дете бяха блъснати тази сутрин около 8.20 часа на пешеходна пътека на кръстовище в Пловдив. Инцидентът е станал в кв. \"Южен\", на кръстовището между улиците \"Талев\" и бул.\"Никола Вапцаров\", където в момента движението е затруднено, предаде кореспондент на от града.     Зад волана на лекия автомобил \"Ситроен\", блъснал майката с детето, е седяла 27 годишна шофьорка. Пострадалите са откарани в болница.   Това е втори подобен случай в Пловдив за един месец. Автобус от градския транспорт помете майка с бебе в количка пак на пешеходна пътека на кръстовище в жк \"Тракия\"наскоро. Детето остана невредимо, но жената претърпя няколко операции и дълго време ще се възстановява.", "date": "2018.11.21", "title": "Блъснаха майка с дете на пешеходна пътека в Пловдив"}
{"url": "https://www.actualno.com/business/cenata-na-benzina-i-dizela-ne-pomrydva-vypreki-goljamoto-vylnenie-na-petrolnite-pazari-news_707341.html", "text": "  За втори ден поред средната цена на бензина и дизела в България остава на едно и също ниво - 2,12 лева на литър за бензин А95 и 2,34 лева за дизела.     Новината е факт, след като рано сутринта по Нова телевизия беше обявено, че има срив на цената на европейския сорт петрол Brent. Проверка на обаче показа, че борсата е затворила при цена от 63,67 долара за барел. В течение на сесията обаче цената на суровината е паднала с около 6% до 62,48 долара за барел - ниво, невиждано от 2017 година. Лекият суров петрол пък е стигнал до 53,42 долара, но той не оказва чак такова влияние на цените в България. А реакцията на пазарите се обяснява с изявлението на , че няма да налага санкции на Саудитска Арабия за убийството на журналиста-дисидент Джамал Хашоги, дори и престолонаследникът на саудитското кралство принц Мохамед бин Салман да е замесен. Друг фактор е и неочакваният спад на американските резерви т.е. пуснато е допълнително количество на пазара. Логично е да се очаква отражение на пазара на горивата на по-късен етап, тъй като цените на борсата сега са с доставка за след Нова година.   Иначе разликата в цените на А95 в България продължава да е много голяма на различните бензиностанции – най-ниската регистрирана цена е 1,97 лева на литър, а най-високата – 2,41 лева на литър. Що се отнася до средните цени на различните вериги, там има малко по-голямо свиване – от 1,99 лева на литър (Зара Бензин А95Н) до 2,31 лева на литър (Go Petroleum A95). Най-популярните вериги продават под средната цена – и „Лукойл”, и „Петрол”, и Shell, и „Газпром”, и EKO са на средна цена от 2,11 лева на литър. Остава обаче положението с различните цени на бензиностанциите от една верига.\r\nРегистрираната най-ниска цена при дизела е 2,10 лева на литър, а най-високата е 2,49 лева на литър. Средните цени на бензиностанциите са по-близки – Марешки продава най-евтино, на 2,19 лева на литър средно, а най-скъпо е при OMV – 2,39 лева на литър.  ", "date": "2018.11.21", "title": "Цената на бензина и дизела не помръдва, въпреки голямото вълнение на петролните пазари"}
{"url": "https://www.actualno.com/society/novini-ili-novini-kartinata-na-pechata-za-21-noemvri-news_707317.html", "text": "  Средата на седмицата е и си знаете – по традиция започваме деня с това какво са казали българските вестници за него. Традиция, традиция, да видим докога – че вестниците все повече намаляват. И не е само защото много взехме да ползваме интернет.      Основен акцент е срещата на управляващата коалиция. Бойко Борисов накара Волен Сидеров да спре да иска оставката и на Красимир Каракачанов, макар Сидеров да си тръгна от срещата доста сърдит, а Валери Симеонов официално издигна и кандидат за мястото си на вицепремиер – началникът на кабинета си Марияна Николова. Остава сега и по улиците да не ходят всяка вечер хора – само че те все по-малко слушат точно Борисов.   Челна тема е интервю с главния прокурор Сотир Цацаров, който отново повтаря като латерна как убийството на русенската телевизионна водеща Виктория Маринова е било използвано за очерняне на България – заради тезата, че то стана факт, понеже Маринова даде трибуна на аферата \" \". Интервюто излиза точно когато обвиненият за убийството е изпратен от съда за психиатрична експертиза. Интересно ако експертизата покаже психически проблеми накъде ще тръгне делото ... Потребителската тема е водеща – как иначе, политическите и социалните са често опасни. Вестникът се е загрижил колко може да бъдем излъгани на Черния петък (23 ноември). Докато има наивници, ще има и тарикати, които да ги лъжат. А най-добрият начин да не бъдеш лъган е да бъдеш осведомен и да си отваряш очите – ако това не сте го разбрали, и милион предупреждения няма да свършат работа.     Извън поредицата от криминални новини – че главният секретар на ДАБЧ \"вложил\" около 430 000 лева в банков сейф, че синът на семейство Арабаджиеви остава в ареста и за загинало в катастрофа българче в Гърция, вестникът злорадства как председателят на ВКС Лозан Панов не отишъл на заседанието на съдийската колегия на ВСС, защото бил глобен с 1000 лева за неподадена имуществена декларация. Присъдата обаче подлежи на обжалване.", "date": "2018.11.21", "title": "Новини или Novini - картината на печата за 21 ноември"}
{"url": "https://www.actualno.com/politics/ministrite-obsyjdat-otpuskane-na-dopylnitelni-pari-za-voenni-pametnici-news_707310.html", "text": "  Министерски съвет ще обсъди отпускането на допълнителни средства от бюджета за общините. Парите са за ремонт и изграждане на военни паметници. В дневния ред на кабинета е включена точка за приемане на списък със защитените детски градини и училища. Министрите ще разгледат и решение за приемане на годишен доклад за състоянието на земеделието през 2018 година. Ще бъде обсъдено и решение, с което се възлага на Националната агенция за приходите (НАП) да извърши продажба на имущество, отнето в полза на държавата.     ", "date": "2018.11.21", "title": "Министрите обсъждат отпускане на допълнителни пари за военни паметници"}
{"url": "https://www.actualno.com/cars/zasega-karlos-gon-ostava-direktor-na-renault-news_707329.html", "text": "  Арестуваният в Япония Карлос Гон ще остане изпълнителен директор на Renault, но ще има нов заместник изпълнителен директор в лицето на Тиери Болор. Той ще се занимава с мениджмънта на компанията, докато Гон е в ареста. Това беше решено след спешна среща на борда на директорите на компанията, предаде БГНЕС.     По-рано френското правителство заяви, че не е намерило доказателства, че Гон, който оглавява и концерна Renault-Nissan-Mitsubishi е укривал данъците си във Франция.   Арестуването на Гон в Япония за предполагаемо финансово неправомерно поведение (бел. ред. - купуване на имоти с пари на автомобилния концерн ) шокира автомобилната индустрия и повдигна въпроси за бъдещето на понякога разединения съюз на Renault-Nissan-Mitsubishi.\r\nNissan Mitsubishi вече казаха, че ще предложат Гон да бъде отстранен като директор.  ", "date": "2018.11.21", "title": "Засега Карлос Гон остава директор на Renault"}
{"url": "https://www.actualno.com/politics/anarhistite-ne-uspjaha-da-svaljat-v-pylna-mjara-sajta-na-pravitelstvoto-news_707339.html", "text": "  След като в поредица от няколко дни група хакери с името \"Анархистите\" успяха да свалят сайтовете на парламента, на КФН и на Министерството на икономиката, рано тази сутрин те обявиха атака и на сайта на Министерския съвет.     Съгласно съобщението, атаката трябваше да започне в 7:00 часа, но бързо часът беше поправен на 7:05 часа. За кратко сайтът на институцията зареждаше много бавно и не напълно. На практика обаче, до пускането на този материал онлайн, в нито един момент сайтът на правителството не падна напълно. Малко след това хакерите обявиха, че пренасочват атаката към сайтовете на МОН и БСП. И двата сайта бяха успешно свалени, но този на МОН беше възстановен сравнително бързо, а този на БСП остава офлайн към 8:00 часа сутринта. Шегобийци коментират, че предвид голяма част от електората на БСП може и да не знае какво е сайт и съответно усилията на хакерите да отидат на вятъра.      Групата се кръсти \"Анархистите\" заради изявление на премиера Бойко Борисов, че такива хора инспирират протестите от последните две седмици. Най-вероятно хакерите опитват да свалят сайтове на правителствени институции с популярната атака (отказ от услуга). По същество атаката представлява претоварване на сървър с много на брой заявки за влизане в даден сайт за кратък период от време. Обикновено едновременното влизане на много потребители на един сайт става чрез активиране на зловреден софтуер, който до този момент е \"спящ\" в множество заразени преди това устройства. Чрез вируса хакерът или хакерите могат да накарат даденото устройство да подаде заявка, че иска да отвори определен сайт.\r\nТози вид атака обикновено се осъществява от много места едновременно с цел да се затрудни проследяването и блокирането на източниците. Предотвратяването ѝ става обикновено чрез преразпределяне на трафика на входа на сайта, чрез прехвърляне на заявката през няколко виртуални входа, което увеличава времето за обработване на трафика и не позволява претоварване.    ", "date": "2018.11.21", "title": "\"Анархистите\" не успяха да свалят \"в пълна мяра\" сайта на правителството*"}
{"url": "https://www.actualno.com/society/prognoza-za-vremeto-20-noemvri-srjada-news_707319.html", "text": "  През следващото денонощие времето над страната      В Централна и Източна България валежите ще са значителни. В западната част на Северна България, при температури близки до 0°, ще има условия за поледици. Ще духа слаб, в Източна България до умерен вятър, предимно от североизток. Минимални температури, в повечето райони, между 1° и 6°, максимални от 1-2° в Северозападна България до 11-12° в южните райони и по Черноморието. Това съобщи Христо Христов, дежурен синоптик в Националния институт по метеорология и хидрология (НИМХ) към Българска академия на науките (БАН), пред \"Фокус\".    Оранжевият код важи за областите: Стара Загора, Хасково и Кърджали. Там се очакват значителни валежи от дъжд със сумарни количества за денонощието между 30 и 50 л/кв. м.  В областите: София-град, София-област, Перник, Кюстендил, Благоевград, Пазарджик, Смолян, Пловдив, Сливен, Ямбол, Търговище, Разград, Силистра, Шумен, Добрич, Варна и Бургас, е в сила жълта степен на опасност за валежи от дъжд. Там също се очакват значителни количества – между 20 и 30 л/кв. м.\r\nВъв Видин, Монтана, Враца, Плевен, Ловеч, Габрово, Велико Търново и Русе е обявен жълт код за валежи от дъжд, сняг и поледици. Там се очакват значителни валежи от дъжд с количества до 20-25 л/кв. м. Ще има и условия за образуване на поледици.\r\nАтмосферното налягане ще бъде по-ниско от средното за месеца и през деня ще се повишава.       Над ще бъде облачно, дъждовно и ветровито. Ще духа умерен североизточен вятър. Максималните температури ще бъдат между 11° и 13°. Температурата на морската вода е 13-14°. Вълнението на морето ще бъде 3-4 бала.\r\nВ също ще бъде облачно с валежи от дъжд, над около 2000 метра от сняг. Ще духа умерен до силен вятър от юг-югоизток, който вечерта ще отслабне. Максималната температура на височина 1200 метра ще около 7°, на 2000 метра – около 3°.\r\nПрез нощта срещу четвъртък в Северна и по високите котловинни полета на Западна България дъждът ще премине в сняг, в Южна ще вали дъжд. В четвъртък валежите ще отслабнат, до вечерта ще спрат, вятърът ще отслабне. В петък и събота вече ще е без валежи, но студено, особено в Северна България, където минималните температури ще се понижават на места до минус 10°.\r\nОблачността ще се разкъса, над много райони до слънчево, но на отделни места в низините ще има ниска облачност или мъгла. Дневните температури ще бъдат в много широки граници, но все пак с тенденция към повишение, повече през втория ден, когато вятърът ще се ориентира от югозапад.", "date": "2018.11.21", "title": "Прогноза за времето - 20 ноември (сряда)"}
{"url": "https://www.actualno.com/balkani/arestuvaha-naj-vajnata-figura-v-rejima-na-gruevski-za-da-ne-izbjaga-news_707328.html", "text": "  Най-силният човек след бившия премиер на Македония Никола Груевски по време на управлението му - бившият шеф на македонските служби Сашо Миялков, е бил арестуван късно снощи. Причината - страх на македонското правосъдие да не би Миялков да избяга.     В момента срещу него се водят няколко доста тежки съдебни дела, Наказателният съд в Скопие е потвърдил ареста му и 30-дневния срок на задържането му, пише Агенция \"Фокус\" по информация на BalkanInsight. Миялков е бил задържан в неговия хотел \"Мариот\" в центъра на македонската столица Скопие и е отведен в затвора в квартал Шуто Оризари в Скопие.   От съда са казали, че заповедта е издадена по настояване на Специализираната прокуратура във връзка с разследването, което се води по тежко престъпление и опасността той да избяга от страната.\r\nМярката е предприета във връзка с делото \"Крепост-Таргет\". То се смята за едно от най-важните в Македония и в него Миялков заедно с други полицейски служители е обвинен за незаконно подслушване на стотици граждани и в опит да се унищожат доказателствата. Двама от служителите на Миялков от Управлението за сигурност и  контраразузнаване - Горан Груйевски и Никола Бошковски, също обвиняеми  по делото \"Крепост-Таргет\", което доведе до най-голямата политическа  криза в независима Македония, вече избягаха и потърсиха политическо  убежище в Гърция. Гръцкият върховен съд отказа да ги върне в Македония.  Недопустимо е съдията по предишната процедура или наказателният съд да не извести заинтересуваното лице, в случай Сашо Миялков, че за него има заповед да бъде задържан под стража, казва за електронната македонска медия А1on.mk адвокатът на бившия шеф на Управлението за сигурност и контраразузнаване и поясни, че клиентът му може да поиска да се плати гаранция.\r\n\"Във всеки случай заинтересованото лице трябва да си каже мнението. Миялков не беше известен, че има издадена заповед за задържането му. Мисля, че съдът наруши правомощията си\", каза юристът. Адвокатът заяви, че ще подаде искова молба за отмяна на ареста на бившия шеф на Управлението за сигурност и контраразузнаване.", "date": "2018.11.21", "title": "Арестуваха най-важната фигура в режима на Груевски, за да не избяга"}
{"url": "https://www.actualno.com/society/vypreki-poskypvaneto-vyglishtata-i-dyrvata-ostavat-predpochitani-ot-mnogo-bylgari-news_707318.html", "text": "        Тон вече се продава по 350-360 лева в зависимост дали кюмюрът е пресят или не.   „Ако зимата не е много студена, ми стига и един тон въглища. Обикновено се запасявам с тон и половина, за всеки случай. Като цените бяха по-ниски, съм купувала и по 2 тона, като изобщо не сме се лишавали от топло през зимата”, казва пред \"Монитор\" 68-годишната Митка Ангелова от село близо до Пловдив. Тя отоплява един етаж от къщата си или три стаи с голям коридор. Казва, че като запали печката тип „чудо”, й е топло буквално 24 часа. „Чак на сутринта я зареждам пак, за да ни е топло. Ако са почивни дни и децата са си на село, може да я заредя отново вечерта, но това се случва рядко. Обикновено с едно зареждане, тя си гори часове наред”, се хвали Митка. И пресмята, че ако трябва да плати ток или парно за това денонощно отопление, то сумата за една зима няма да й излезе 360 лева, а поне четири - пет пъти повече. излиза по-скъпо от това на въглища. Кубик дърва струва около 100-ина лева в зависимост от вида дървесина. Това също е поскъпване с около 10 лева в сравнение с октомври, казват търговците. Те обясняват поскъпването с факта, че всички стоки вървели нагоре.  Общо 4588 пловдивчани ще получат помощи за отопление през тази зима от „Социално подпомагане”. 993-ма са получили откази от социалните поради това, че през последните 5 г. са продали имот или примерно ако доходите им надвишават изискуемия за получаване на помощи за отопление.\r\nСлед 15 дни социалните тръгват на проверки, за да установят дали всички потребители, на които са били дадени помощи за отопление, са си закупили дърва и въглища.   ", "date": "2018.11.21", "title": "Въпреки поскъпването, въглищата и дървата остават предпочитани от много българи"}
{"url": "https://www.actualno.com/crime/smoljanchanka-izmami-chujdenka-osydiha-ja-da-j-plati-40-000-leva-obezshtetenie-news_707354.html", "text": "  Заради това, че е измамила чужденка 42-годишна жена от Смолян бе осъдена да й плати 40 000 лева обезщетение. Другата присъда за нея е 18 месеца условно наказание.     Родената в Беларус Анжелика Енгледал се омъжила в Дания и е пенсионерка. През октомври 2015 г. тя се запознала с жена от Смолян с инициали М. Л. Срещали се и си гостували. Разговаряйки един ден в апартамента й младата жена убедила възрастната, че разполага с много пари, имущество и бизнес \"за повече от три милиона евро\", че има къща и земи в Пампорово и е най–богата в гр. Смолян.   Обяснявала, че има малък финансов проблем и и я убедила да й даде заем от 5 000 евро, които обещала да върне в рамките на един месец.\r\nНяколко дни по-късно - на 30 октомври същата година, смолянчанката отново повторила богаташката си версия пред Анжелика. Тя заявила, че ще получи пари, за да върне заема, но към момента е затруднена със задължение пред банка и ако не заплати до деня на падежа, банката ще й вземе имущество.  Така убедила датчанката да й даде още един заем в размер на 15 000 евро, който обещала да върне заедно с дадените й преди това 5 000 евро до 1-ви декември.\r\nДатчанката държала да оформят документите за заемите пред нотариус. Парите обаче не били върнати, а смолянчанката след това спряла да й звъни и да си вдига телефона. Чужденката се усетила и завела дело с граждански иск за равностойността на 20 000 евро – тоест, толкова, колкото е дала на младата жена.   ", "date": "2018.11.21", "title": "Смолянчанка измами чужденка, осъдиха я да й плати 40 000 лева обезщетение  "}
{"url": "https://www.actualno.com/chronicles/roden-e-panajot-pipkov-news_707227.html", "text": "  Панайот Христов Пипков е български композитор и капелмайстор. Той е роден на 21 ноември 1871 г. в Пловдив. Бащата Христо Пипков е музикант. От ранна възраст учи цигулка и пише стихове. Участва в любителска театрална група в Пловдив (1887).     По финансови причини напуска Пловдивското петокласно училище и работи като секретар на мирови съдия в с. Козлуджа.   Творческия си живот продължава като любител-актьор в софийска група. Играе в Театър „Основа“ (1889), Столичната драматична трупа (1890) и в театър „Сълза и смях“. Пише първата си драма „Бойко“. Със съдействието на артистите, получава стипендия на МНП и заминава да учи музика в Милано (1898).   Последователно е диригент на музикалните дружества във Варна и Русе от 1899 г. След срещата си с Гоце Делчев създава текста и музиката на Стига вече ! - Химн на Македонския народ. Издаден е от Ловешкото македоно-одринско дружество в Лайпциг през 1902 г.\r\nРаботи като учител по музика в Ловеч. Панайот Пипков е душата на музикалния живот на Ловеч. Тук създава ученически църковен хор при църквата „Света Богородица“ (1901) и училищен хор при мъжкото петокласно училище. Ръководи градския духов оркестър. Пише хоровата творба „Напред в бой“, марш на 34-и пехотен троянски полк за духов оркестър, марш на гимнастическото дружество „Осъмски юнак“, „Български всеучилищен химн Свети Свети Кирил и Методий“ и множество ученически песни. Капелмайстор на военния оркестър на Тридесет и четвърти пехотен троянски полк (Ловеч) (1904).   По-късно се установява в София. Учител по музика в Първа и Втора девическа гимназии и Девическото педагогическо училище. През войните за национално обединение (1912 – 1918) е капелмайстор на военен оркестър.    Диригент в Свободния театър от 1918 г. Поставя оперетите „Царицата на чардаша“ от Имре Калман, „Розата на Стамбул“ и „Есенни маневри“. Хормайстор на Народната опера в София. Артист и музикант в Софийския драматичен театър. Диригент на Градската духова музика и на първата духова музика на полицията. Когато е без работа е акордьор на пиана или е артист в трупата на Иван Попов и Вяра Игнатова.\r\nПанайот Пипков пише и оперетите за деца „Щурец и мравка“, „Деца и птички“ и др. Автор на популярните хорови песни „Сладкопойна чучулига“, „Когато бях овчарче “ и „Де е България“. Детските и училищните му песни са издадени в сборници в периода 1902 – 1904 г. Клавирните му пиеси са едни от първите български образци в жанра.\r\nПредставител е на първото поколение български композитори, един от пионерите на българската професионална музика. Негов син и наследник в музикалното творчество е Любомир Пипков.   ", "date": "2018.11.21", "title": "Роден е Панайот Пипков "}
{"url": "https://www.actualno.com/america/trymp-svidetelstva-pismeno-po-specialnoto-razsledvane-za-ruskata-namesa-news_707331.html", "text": "  Писмени показания на американския президент Доналд Тръмп са предадени на специалния прокурор Робърт Мълър, който ръководи разследване на предполагаемата намеса на Русия по време на изборите за президент на САЩ през 2016 година. Това съобщи адвокатът на американския лидер и бивш кмет на Ню Йорк Рудолф Джулиани.     \"Специалният прокурор получи достъп до повече от 30 свидетели, 1,4 милиона страници с различни материали и сега писмените отговори на президента на въпросите. Дойде времето да приключим разследването\", каза Джулиани в писмено изявление. Той се оплака, че Мълър е задавал въпроси, които излизат далеч извън конституционните правомощия, но въпреки това Тръмп е сътрудничил без забележки.   Разследването е по повод обвиненията за предполагаеми опити на руските власти да повлияят на президентските избори през 2016 година в САЩ и се води от май миналата година от специалния прокурор Робърт Мълър. Той предяви обвинение на 19 души, сред които петима американци, тринадесет руснаци и един холандец. На 13 юли вече бившият първият заместник-главен прокурор на САЩ Род Розенщайн повдигна обвинение на други 12 души, които, според Вашингтон, са сътрудници на руското военно разузнаване.\r\nПрезидентът на САЩ и неговите помощници многократно са отхвърляли подозренията за каквито и да било незаконни контакти с руските представители по време на предизборната кампания. Москва също много пъти опровергава твърденията за опити да повлияе на хода на изборите в Съединените щати.  ", "date": "2018.11.21", "title": "Тръмп свидетелства писмено по специалното разследване за руската намеса"}
{"url": "https://www.actualno.com/smolyan/v-devin-sydjat-albanci-presekli-granicata-da-tyrsjat-kravi-news_707363.html", "text": "  В Девин съдят двама албанци - баща и син, пресекли границата на „зелено“, за да търсят избягали крави.     Чужденците са от град Берат в Албания, но работят за грък от Паранести. 46-годишният Максим Чала и 21-годишният му син Алби са пастири.\r\nНа 21 юли тази година около 8.30 часа сутринта те преминали границата от Гърция в България, в района на 148-ма гранична пирамида до село Кестен и били заловени от граничарите.\r\nПред граничните полицаи обяснили, че били със стадото крави в района на границата, но животните били неспокойни и в един момент се разбягали, като някои от кравите влезли в българската територия. Двамата пастири хукнали да ги търсят, за да ги върнат в стадото. Граничарите обаче ги задържали за 24 часа и им била постановена мярка за неотклонение - подписка.  Албанците поискали да сключат споразумение с прокуратурата като за незаконно преминаване на границата ги грози до 5 години затвор и от 100 до 300 лева глоба. Ако са с чисто съдебно минало, може да се разминат с условна присъда или пробация, поясняват магистрати.", "date": "2018.11.21", "title": "В Девин съдят албанци, пресекли границата да търсят крави"}
{"url": "https://www.actualno.com/music/organizirat-koncert-za-deca-pod-nadslov-shtastie-news_707371.html", "text": "        Концертът е премиера на албума с песни \"Добродетели\". В него участие ще вземат: Вокално студио \"Амиго\" към читалище \"Просвета 1928\"; Детска вокална група \"Смехоранчета\"; Детска вокална група \"Сладки пуканки\" към Националния дворец на децата; Вокална група към 119 СУ \"Акад. Михаил Арнаудов\"; Вокална група към 133 СУ \"А.С.Пушкин\"; Вокална група към ДГ №138 \"Приятели\" и солови изпълнители. Своите умения ще покажат също Любомир Цанев – роял, Петра Атанасова – флейта и Габриела Калоянова – виолончело.\r\nКрасотата на роял, флейта и виолончело със звънките детски гласове оплитат приказен воал на щастие, който стопля сърцата на зрителите. Концертът е в подкрепа на значимата кауза, водена от Любов Миронова – \"Щастието да си родител!\".\r\n\"Все повече млади хора споделят мисли, че да имаш дете е скъпо, това ти отнема свободата, децата са бреме... Тече кампания със снимки на деца, които са направили някаква пакост, добавен надпис да ползваш презервативи, ако не искаш това да ти се случи, и със спестените пари да си купиш ферари и други подобни. Четири пъти в годината водя курсове за бъдещи родители и за родители на деца до 6-годишна възраст, така че въобще да не се стига до подобни снимки и да са щастливи, уверени и спокойни родители. Познания в областта на човекознанието и правилен подход правят родителството най-голямото щастие в живота, което според мен може човек да изживее\", казва Любов Маринова, автор на детска литература.  Билети на касата на Сити Марк Арт Център и онлайн на ticketscmart.info/event/153.", "date": "2018.11.21", "title": "Организират концерт за деца под надслов \"Щастие!\""}
{"url": "https://www.actualno.com/celebrate/otbeljazvame-vyvedenie-bogorodichno-news_707247.html", "text": "  Когато пречистата Дева навършила три години, праведните й родители изпълнили обещанието, което дали пред Бога, преди още тя да се роди. Затова те тържествено въвели своята дъщеря в Йерусалимския храм и я посветили на Бога.     Древните отци на Църквата, като възпяват Въведение Богородично със свещени песни, разказват как Йоаким и Ана събрали своите роднини и приятели; млади девойки със свещи в ръце вървели пред светата Отроковица, а след тях родителите водели пречистата Дева и я довели до Йерусалимския храм. Първосвещениците и служителите в храма ги посрещнали с пеене на свещени химни. Св. Герман, патриарх Цариградски, в една свещена песен влага такива думи в устата на св. Ана:   \"Принасям на Господа моя обет, произнесен в скръб чрез моите уста. Затова събрах свещеници и сродници и им казвам: \"Радвайте се с мене! Сега аз се явявам пред вас майка, довеждам дъщеря си и я предавам не на земен цар, а на Бога, Небесния Цар\".\r\nСв. Дева била поставена на първото стъпало пред храмовия вход и, за почуда на всички присъстващи, неподдържана от никого, тя се изкачила свободно по 15-те стъпала и се спряла на най-горното.  Първосвещеник Захария въвел пречистата Отроковица в Светая Святих, където влизал веднаж в годината само първосвещеникът.\r\nПраведните родители принесли дарове и жертви на Бога и след това, като поличили благословение от свещениците, се върнали с роднините си в Назарет.   Св. Дева Мария живеела при храма. Там в отделни помещения живеели млади девойки, посветени Богу, също така и вдовици, които служели в храма, подобно на пророчица Ана (Лука 2:36-38). Тук живеели също странници и пришълци. Към тях се присъединила и св. Ана, майка на св. Богородица, която овдовяла скоро след въвеждане на пречистата Дева в храма. Но тя живяла кратко време със своята пресвета Дъщеря. Скоро след мъжа си и тя починала.    Св. Дева се възпитавала под надзора на по-възрастните благочестиви девойки, опитни в Св. Писание и в ръкоделията. Тя усърдно се трудела, непрестанно се молела, обичала да чете Св. Писание. По такъв начин тя се готвела за своето високо назначение. Църквата я нарича прекрасна зора, от която изгряло Слънцето на правдата. \"Дух Светий\" - говори свещената песен - осветил тази, която пребъдвала вътре в храма и била хранена с небесна храна\".\r\nКогато пречистата Дева стигнала до възраст, на която девиците, които се възпитавали при храма, обикновено се връщали в света и се омъжвали, свещениците поискали тя да постъпи по същия начин. Но пресв. Дева им открила своето желание - да посвети себе си Богу и да не встъпва в брак. Тогава те, по внушение от Св. Дух, я сгодили за престарелия Йосиф, роднина на нейните родители. Той станал покровител на пречистата Дева и уважавал обета, който тя дала пред Бога.\r\nИконата \"Въведение на Божията майка\" представя тригодишната св. Отроковица, възкачваща се по стъпалата и влизаща в храма. Изобразеното на тая икона събитие трябва да ни внушава желанието да водим децата си в храма Божи, от млади години да ги учим на молитва и слушане Св. Писание, за да могат и те да растат в благочестие и все по-високо да се издигат по стъпалата на добрите дела и благочестивите помисли.    Жития на светиите, Синодално издателство, София 1991 година. ", "date": "2018.11.21", "title": "Отбелязваме Въведение Богородично"}
{"url": "https://www.actualno.com/showbusiness/djenifyr-lopes-prejivja-neshto-obshto-neprijatno-s-donald-trymp-snimka-news_707333.html", "text": "  Певицата Дженифър Лопес вече има странна и необичайна връзка с американския президент Доналд Тръмп и комика Бил Козби… защото и нейната звезда на Алеята на славата в Холивуд беше навестена от вандали, съобши лайфстайл порталът TMZ, цитиран от БГНЕС.     Неизвестно засега лице е използвало черен спрей, за да надраска звездата на певицата. Полицията изследва инцидента, тъй като няма ясно послание или сериозни щети, които да подсказват мотивите.  По-рано тази година звездата на американския президент Доналд Тръмп беше разбира с чук, като това не беше първото такова посегателство. А тази на американския комик Бил Козби беше надраскана с думите \"сериен изнасилвач\" и \"#METOO\" на звездата му, малко след като той беше осъден на между 3 и 10 години затвор за сексуално насилие.  ", "date": "2018.11.21", "title": "Дженифър Лопес преживя нещо общо неприятно с Доналд Тръмп (СНИМКА)"}
{"url": "https://www.actualno.com/business/damtn-se-hvali-s-golemi-konfiskacii-na-nekachestven-benzin-news_707330.html", "text": "  Над 1 млн. литра бензин и дизел, които не отговарят на изискванията за качество, са конфискувани от началото на годината. За нарушения по отношения на горивата са съставени актове за 1,77 млн. лева. Това обяви шефът на ДАМТН Кирил Войнов, предаде \" \".     С мобилни лаборатории са проверени бензиностанции в областите Ямбол, Сливен, Плевен, Ловеч, Велико Търново, Габрово, Бургас и Варна. Между 1 октомври и 15 ноември са извършени 204 направилни проверки. 86 средства за измерване не са отговаряли на изискванията.   След посочения в горния абзац са проверени и зимните курорти Пампорово, Банско и Боровец. Установени са нарушения при асансьори, газови съоръжения. Общо 21 са спрени от експлоатация и са издадени актове за 47 хил. лева.\r\nОсвен това, още на митницата са спрени светлини за елха с алуминеви кабели, които били с висок риск от пожар. Преди Коледа непрекъснато се хващали и опасни играчки.  ", "date": "2018.11.21", "title": "ДАМТН се хвали с големи конфискации на некачествен бензин"}
{"url": "https://www.actualno.com/ruse/uchenici-pokazaha-nagledno-na-rabotodatelite-kak-da-si-namerjat-dobri-kadri-news_707419.html", "text": "  Мозъчен щурм по предприемачество, наречен Иновационен лагер, обедини усилията на ученици от различни класове на Математическа гимназия „Баба Тонка“. Любезен домакин бе РУ „Ангел Кънчев“. Най-малките участници от V клас имаха открит урок, в който с различни игри развиваха качества като съобразителност, целеустременост и работа в екип.     По-големите ученици трябваше да решат казус, свързан с безработицата – как младежи, които нямат стаж, биха намерили работа по специалността, в която са учили. Журито определи като най-иновативно решението на отбор Way Supporters. . Целта е младежите успешно да демонстрират знанията и практическите си умения пред фирмите, за които желаят да работят, без да е необходим стаж.   Регламентът на играта е в две части, в които кандидатът за работа трябва да се справи с различни предизвикателства. В първата работодателят поставя за решение казус, за чието решение са нужни няколко дни и не е необходимо участникът да бъде в офиса на бъдещия си работодател. След успешно решение, се преминава към втората фаза, този път в офиса на компанията. Поставя се нова задача, при която се изисква бърза реакция за лимитирано време. Фирмата следи процеса на работа и преценява дали да наеме кандидата за работа.\r\nПо този начин Way Supporters превръщат интервюто за работа в пълен работен ден, който показва не само знанията, но и уменията на кандидата. Така липсата на стаж няма да се взема под голямо внимание и ще се разреши проблема на много млади хора.  Иновационният лагер се реализира за поредна година, благодарение на партньорството между клуба по предприемачество „Успешните хора“ на МГ „Баба Тонка“ и РУ „Ангел Кънчев“. В събитието участваха заместник-ректорът на Университета - проф. Диана Антонова, деканът на Факултет „Природни науки и образование“ - доц. Десислава Атанасова, преподавателят във факултет „Бизнес и мениджмънт“ - д-р Свилен Кунев, представители на бизнеса - Звезделина Минкова и Ирена Стратиева от NN България и Вихрен Ганев - технически директор на 1ForFit.   ", "date": "2018.11.21", "title": "Ученици показаха нагледно на работодателите как да си намерят добри кадри"}
{"url": "https://www.actualno.com/starazagora/daj-pyt-na-jivota-v-stara-zagora-news_707357.html", "text": "  Двудневен семинар ще обучава учители, педагогически съветници и психолози от областите Пловдив, Бургас, Ямбол и Стара Загора за изграждане на социални компетентности при ученици от начален и гимназиален етап на обучение.     Той е част от проект за намаляване на жертвите и ранените по пътищата по Споразумение за партньорство между Института по психология, МВР и Ротари клуб - София, чиято цел е да се изкорени агресивното поведение на пътя чрез образование още от ранна възраст. Целта е да се изградят толерантност и неагресивни поведенчески модели у децата и тийнейджърите като участници в пътното движение чрез повишаване на социалната и емоционална им компетентност.   Според организаторите наред другите мерки, предприети от държавата, това ще ограничи в бъдеще броя на жертвите и ранените по пътищата на страната. Това ще ни доближи до развитите страни в Европа, които чрез Визия нула (Vision Zero), се стремят максимално да намалят загиналите на пътя към 2050 г.\r\nОбучението на 22 и 23 ноември на Старозагорските бани е продължение на стартиралия през май в Кюстендил проект на Ротари клубовете \"Дай път на живота!\". Ще бъдат представени разработените от Института по психология към МВР три иновативни учебни помагала в които се използват интерактивни модели на обучение.  На откриването на семинара се очаква да присъстват заместник министърът на образованието и науката Таня Михайлова, председателят на Съюза на българските учители Янка Такева, заместник кметът на община Стара Загора Иванка Сотирова и ръководителят на проекта Христо Михайловски от Ротари клуб - София.", "date": "2018.11.21", "title": "\"Дай път на живота\" в Стара Загора "}
{"url": "https://www.actualno.com/vraza/promenite-na-cenite-na-turisticheskite-uslugi-vyv-vrachansko-shte-bydat-samo-za-paketi-news_707431.html", "text": "  Заместник-кметът на Община Враца Петя Долапчиева представи на туристически обекти, които предлага Общинско предприятие „Спорт и туризъм“към общината.     „В публичното пространство беше публикувана по отношение на новите цени на услуги, предлагани от общинското предприятие. Редно е, когато има проблем, той да бъде дискутиран, а не да се създава .“ – каза Петя Долапчиева в началото на срещата.\r\n„Не е предлагано въвеждането на билети за вход за връх Околчица, „Божия мост“ и скалния манастир„ Св.Иван Пусти“. Предлагаме нови цени на услуги само за туристически пакети, включващи групови посещения и тематични беседи от квалифициран екскурзовод. Това по никакъв начин не означава, че гражданите няма да имат достъп до туристическите обекти, както и че ще бъдат принуждавани да ползват отделни пакети.“ – коментира Кирил Кирков, директор на предприятие „Спорт и туризъм“, който присъстваше на пресконференцията, за да разясни проекта на докладната-записка до Общинския съвет.\r\nПо време на срещата стана ясно още, че в развлекателен парк „Леденика“ ще бъде увеличена цената за вход в пещерата с 2 лева. „Интересът към природния феномен се повишава с всяка следващата година. Същевременно предлагаме и голям брой услуги за туристите, както и беседа на 5 езика“ – допълни Кирков.  Предложените промени на цените на къща-музей „Баба Илийца“, връх Околчица, скалният манастир „Св. Иван Пусти“, както и Божият мост, се отнасят .             \r\nВ предлагания нов пакет на къщата-музей „Баба Илийца“ е включен двучасов урок по родолюбие и тематични беседи, като цените за учащи и пенсионери са 4 лева, а за граждани – 5 лева. В останалите туристически обекти също са предвидени исторически  беседи, за да бъдат запознати гостите подробно.\r\nЗа пещерата Леденика са предвидени :  пакети – „Икономичен“, включващ посещение на пещерата и кино прожекция, и „Семеен“, който включва  вход, кино и атракцион по желание.    На пресконференцията бе обсъдена и възможността, по предварителна заявка да се ползва атракционното влакче от групи. „Действащите към момента цени не се променят, предложили сме увеличение само за групи, желаещи да се движат по определен маршрут, с дължина до 30 км“ – заяви Кирков.\r\nПредложеният проект за промяна на цените на услуги от ОП „Спорт и туризъм“ е разгледан от комисиите към Общинския съвет, като предстои неговото обсъждане на заседание на местния парламент на 27 ноември.", "date": "2018.11.21", "title": "Промените на цените на туристическите услуги във врачанско ще бъдат само за пакети"}
{"url": "https://www.actualno.com/cosmos/rusija-se-gotvi-da-kolonizira-lunata-news_707439.html", "text": "  В Русия се подготвя нова космическа държавна програма за усвояването на Луната. Това съобщи за РИА Новости председателят на научно-техническия съвет на \"Роскосмос\" Юрий Коптев.     \"Първоначално се планираше програмата да бъде насочена към свръхтежка ракета. Но всички разбират, че не е правилно да се ограничаваме с една ракета. Това трябва да бъде отделна космическа държавна програма\", поясни Коптев.   По думите му изпълнението на програмата но свръхтежък носител би означавало че \"сме го направили и откарали на космодрума.\"\r\nСъздаването на такава ракета до 2028 година ще изиска отделянето на значителни средства и промени в структурата на промишлеността и инфраструктурата на космодрумите.  В програмата ще бъдат разписани задачи за автоматични станции, които Русия планира на изпрати на Луната през 2020 година. Предстои създаването на нов космически кораб, както и решаването на проблема за радиационна безопасност. \r\n\"Една от задачите за обсъждане е разписването на цялостна програма, за да е ясно за какво правим всичко това при достатъчно сериозно икономическо положение.\", допълни още Коптев.   \"Ако ние полетим на \"Союз\" сега, то ние ще покажем, че сме прекроили стар костюм. Ако полетим на нов кораб ще стане ясно, че изработваме нова конструкция\", обясни още експертът.    Коптев напомни, че по програмата Л-1 в края на 60-те години на миналия век е имало 11 изстрелвания. До изпращането на човек на Луната не се е стигнало, тъй като е сработил политическия принцип: американците първи са стигнали до там и Л-1 е загубила своята актуалност.", "date": "2018.11.21", "title": "Русия се готви да колонизира Луната "}
{"url": "https://www.actualno.com/politics/nov-predstavitel-na-rabotodatelite-v-us-na-srebyrnija-fond-news_707456.html", "text": "  Предвид ротационния принцип за излъчване на представител от национално представителните организации на работодателите за член на Управителния съвет на Държавния фонд за гарантиране устойчивост на държавната пенсионна система (т. нар. Сребърен фонд), за 2019 година правителството избра за нов член Васил Велев. Той заменя досегашния представител на работодателите Людмила Векова. За целта МС измени свое решение от 17 юни 2010 г.     Заради настъпила персонална промяна в Министерството на финансите поради дългосрочен отпуск на титуляра на длъжността директор на дирекция „Държавен дълг“ Милена Бойкова, със същото решение за член на Управителния съвет на Фонда е определена Петя Кузева, която е настоящият директор на дирекцията.   Ръководството на т. нар. „Сребърен фонд“ се осъществява от Управителен съвет, който се състои от председател и осем членове. Министърът на финансите е председател, министърът на труда и социалната политика е заместник-председател, като председателят и заместник-председателят участват по право в Управителния съвет.", "date": "2018.11.21", "title": "Нов представител на работодателите в УС на \"Сребърния фонд\""}
{"url": "https://www.actualno.com/politics/mestjat-muzeja-na-aviacijata-v-plovdiv-news_707441.html", "text": "  Правителството прие решение, с което одобри преместването в град Пловдив на Музея на авиацията - Крумово, филиал на Националния военноисторически музей, съобщиха от правителствената пресслужба.     Необходимите средства за изпълнението на решението се осигуряват по бюджета на Министерството на отбраната в рамките на следващите бюджетни процедури.   С приемането на правителственото решение ще се обогати културният профил на град Пловдив и ще се създаде възможност за индивидуални посещения от ученици и млади хора.  ", "date": "2018.11.21", "title": "Местят Музея на авиацията в Пловдив"}
{"url": "https://www.actualno.com/society/skoro-v-bylgarija-mladejite-njama-da-mogat-da-hodjat-na-cyrkva-bez-razreshenie-news_707462.html", "text": "  Всеки български тийнейджър ще трябва да иска разрешение от родителите си т.е. майка си и баща си или настойниците си, за да отиде на църква. Такова тълуване е напълно възможно предвид готвените в Закона за вероизповеданията, който вече мина на първо четене.     Съгласно една от предложените между първо и второ четене промени, в чл. 7, ал. 5 има следният текст: \"Религиозните общности и институции не могат да включват в дейността си малолетни и непълнолетни лица, освен с изричното писмено съгласие за конкретни дейности на техните родители, настойници и попечители\".   Съгласно юристи, до които се допита, в широк смисъл словосъчетанието „конкретни дейности“ спокойно включва в себе си изнасяне на литургия например. Или по-просто казано – ако си тийнейджър, няма да можеш да идеш на църква без мама и татко да кажат.\r\nДруг парадоксален текст намираме в чл. 7а, при това още първата алинея. Там е изрично казано, че духовници могат да са само български граждани, завършили висшето си светско и религиозно образование в България. Може и да си духовник, ако си завършил в чужбина, но първо трябва да ти се признае образованието.  Освен това – в България не може да проповядват чужди духовници, освен ако дирекция \"Вероизповедания\" на Министерския съвет не разреши. Това хипотетично създава следния казус – ако чиновниците не дадат, новият Иисус Христос няма да може да проповядва в България.\r\nИначе основен елемент в законопроекта, заради който , касае анонимността на даренията - \"Обединени патриоти\" искаха да има счетоводен контрол, но това в крайна сметка беше отхвърлено. Забранено ще е и финансирането на религиозни общности и институции от чужди държави.   Държавата ще дава субсидия на всяка религия, ако я следват поне 1% от живеещите в България по данни от последното национално преброяване на населението (в случая – през 2012 година). На това условие отговарят само православното християнство и исляма. Размерът на субсидията се определя по модела на финансиране на политическите партии. За всяко самоопределило се лице като принадлежащо към съответното вероизповедание държавата ще дава на съответната религиозна институция по 10 лева, но максималният размер на субсидията е 15 милиона на вероизповедание. Държавната субсидия ще се изразходва за покриване на разходите за възнаграждения на персонал (свещенослужители и служители на религиозните институции), както и за осъществяването на други дейности - образователни, социални, строеж и поддръжка на молитвени домове.    ", "date": "2018.11.21", "title": "Скоро в България - младежите няма да могат да ходят на църква без разрешение?"}
{"url": "https://www.actualno.com/dobrich/nad-1-400-000-lv-sa-vlojeni-v-remont-na-ulica-v-industrialnata-zona-na-dobrich-news_707435.html", "text": "  Над 1,441 млн. лв. вложи община Добрич в цялостната реконструкция на ул. „Шести септември“ в индустриалната зона на града. Обновеният участък е с дължина В рамките на проекта, продължил две години, е положена нова настилка, направена е подмяна на подземната инфраструктура, изградена е нова оптична мрежа, уличното осветление е подменено с енергоефективно.        Рехалибитацията е по проект „Подобряване, надграждане и реконструкция на инфраструктура в зона с потенциал за икономическо развитие в Добрич“. Средствата са осигурени по Оперативна програма „Региони в растеж“.\r\nПо думите на кмета Йордан Йорданов предстои подобна рехабилитация на още над 10 улици и три булеварда след приключване проекта по водния цикъл в града. При благоприятни атмосферни условия ще започне и изграждането на кръгово движение в района на улиците „Шести септември“ и „Ангел Стоянов“.  ", "date": "2018.11.21", "title": "Над 1 400 000 лв са вложени в ремонт на улица в индустриалната зона на Добрич"}
{"url": "https://www.actualno.com/politics/nad-200-000-semejstva-shte-poluchat-po-100-lv-pomosht-za-otoplenie-news_707471.html", "text": "  Правителството реши да отпусне допълнително еднократна финансова подкрепа в размер на 100 лева на всички лица и семейства, които са получили целева помощ за отопление през отоплителен сезон 2018/2019 година.     Целта на допълнителната финансова подкрепа е да се ограничи неблагоприятния ефект от повишаването на цените на електроенергията и останалите енергоизточници. Агенцията за социално подпомагане е създала необходимата организация, за да може помощта да се плати на около 210 000 лица и семейства през втората половина на декември.   Решението на правителството няма да доведе до пряко и/или косвено въздействие върху държавния бюджет, тъй като необходимите средства в размер на 21 млн. лв. са за сметка на разходите по бюджета на МТСП за 2018 година.\r\nМесечният размер на целевата помощ за отопление за настоящия зимен сезон е 74,83 лв. или общо 374,15 лв. за целия отоплителен сезон от ноември 2018 до март 2019 г. С допълнително отпуснатите средства подкрепата ще се увеличи до 474,15 лв.  ", "date": "2018.11.21", "title": "Над 200 000 семейства ще получат по 100 лв. помощ за отопление"}
{"url": "https://www.actualno.com/books/semejni-tajni-presledvat-djak-richyr-v-novija-trilyr-na-lij-chajld-news_707467.html", "text": "  Ричър отново e на път. Пак на автостоп. Решил е да прекоси Америка от Мейн до Калифорния.Но не стига далече. На един кръстопът в Нова Англия той вижда табела към място, където никога не е бил – родния град  на баща му. Ето защо Ричър се отклонява от маршрута си.     По същото време и на същото място двама млади канадци са принудени да прекъснат пътуването си. Тръгнали са за Ню Йорк да продадат нещо много ценно, но колата им се поврежда и те се озовават в мотел насред пустошта. Мотелът изглежда странно, но те няма къде другаде да се подслонят.   На следващата сутрин Ричър разпитва в града за някогашната къща на баща си. Казват му, че тук никога не е живял човек с такова име. Дали баща му изобщо е бил някога в Лакония?\r\nДокато той се опитва да разгадае фамилното си минало, канадците са изправени пред неочаквана опасност – те стават пленници на мотела.  Разследването на Ричър води до шокиращо откритие: настоящето може да е сурово, но миналото може да бъде наистина смъртоносно. „Джак Ричър е като съвременен Джеймс Бонд, герой, който никога няма да ви омръзне.“    – Кен Фолет    ", "date": "2018.11.21", "title": "Семейни тайни преследват Джак Ричър в новия трилър на Лий Чайлд"}
{"url": "https://www.actualno.com/moresport/oshte-syrf-katerene-i-speleologija-v-pylnata-programa-na-14-tite-dni-na-predizvikatelstvata-news_707474.html", "text": "  Тридневната програма на 14-тите “Дни на предизвикателствата” е вече ясна. Фестивалът за екстремни спортове и приключения, който и тази година ще се проведе между 3 и 5 декември в Аула “Максима” на УАСГ, тази година о , сред които всеки с приключенския дух в сърцето си,  ще може да открие по нещо за себе си. Организатор са магазини “Стената” с подкрепата на инициативата  “София - европейска столица на спорта”.     Освен традиционните алпинизъм и катерене, които ще видим под формата на няколко блестящи филмови премиери и презентации на най-изтъкнати планински гидове от мeждународната организация IFMGA, през 2018 г. в програмата за радост на почитателите на слънцето и морето ще видим и ни пренася сред някои от най-дивите и красиви южни брегове на Австралия, горите на Тасмания и Виктория и е горещ апел за опазване на тези божествени земи от нарастващия натиск на урбанизацията и промишлената експлоатация на ресурсите. Още сърф ще видим от родните атлети Илияна Стоилова и Йоан Колев с тяхното уиндсърф предизвикателство WIND2WIN, а постиженията на родното мореплаване ще представя капитан Дончо Папазов.\r\n14-тото издание на Дните бележи и завръщането на спелеологията сред темите на фестивала. Дълги години изследванията на пещерите събират ревностни изследователи и предизвикват горещи дискусии на традиционния форум.  Няколко новооткрити пещери в Турция ще са на фокус в разказа на Теодор Кисимов, който проучва нови пещерни формирования  в компанията на добри другари.  В допълнената и готова програма на Дни на предизвикателствата ще се насладим на още един филм за катерене от Чехия “From Hammer to Drill” - кратка история на халките от академика д-р Петр Шпек Сланина Ос. Както вече знаем, сред филмовите перли, посветени на катеренето в програмата, тази година са биографичният филм за обичания британски алпинист сър Крис Бонингтън и тоталният хит the Dawn Wall, за епичното изкачване  на Томи Калдуел и Кевин Йоргесън в калифорнийския Национален парк Йосемити.\r\nПътешествията винаги са били сред най-обичаните предизвикателства в цветната палитра на Дните. Наред с велосипедните странствания по целия свят на специалния гост тази година Тито Томази от Франция и на родния опит в континенталното колоездене на Яна Меламед и Вячеслав Стоянов с проекта Cycle For Recycle за  прекосяване на Южна Америка с колело, отново ще видим една история по пътя на Инките, както и презентация на пътешественика на дълги разстояния Петър Ванев за похода по цялата Апалачка пътека.\r\nНе са забравени и феновете на зимните спортове - за тях са А Land Shaped By Women  - спиращи дъха сърф и сноуборд импресии от Исландия през погледа на две сноуборд дами и фрийрайд филмът ZABARDAST на Жером Тонон.     където организаторите канят на 5 декември между 10 и 17 ч всички заинтересовани да се включат в дискусионните блокове с Тито Томази, Петър Ванев, Яна Меламед, гидовете от IFMGA Виктор Варошкин, Георги Пенев и Георги Георгиев - Черния. Традиционният уъркшоп на Академия Първа помощ също ще стане част от дневната програма в Клуба на пътешественика. За поредна година организаторите приветстват всички в своеобразната експо зона, разположена във фоайето на аула “Максима”, където посетителите ще могат да разпускат с напитки от бирения бар на Витошко лале  и да разгледат продукцията на изложителите: производителите на екипировка за байк и катерене Omsight, многоцветните и практични бандани от TOTEM, специализираната приключенска и спортна литература на издателство Вакон, продукти за душата вкъщи и сред природата Soul Elements. Присъстващите ще могат да си набавят и най-новия фрийрайд календар на Виктор Троянов, да видят чорапите Skinners и Respro филтрите от Скади България, най-новият юбилеен брой на списание 360 и да се отбият в социалния кът, където да се запознаят и подкрепят каузите за опазване на реките и моретата на WWF, WIND2WIN и “Един ден на Витоша”. Юлиян Ангелов ще представи инициативата Must See Bulgaria. Магазини “Стената” ще присъстват със специален щанд на марката Deuter, където гост-консултант от  компанията ще бъде на разположение на всички интересуващи се от продуктите на легендарната марка, съществуваща от 1898 г.  - повече от век традиция в иновациите.    Все още са налични тридневни билети на предварителна продажба от Bilet.bg (25 лв възрастни) както и в магазини “Стената”, където всеки закупил билет участва в томбола за награди. В магазина са налични и предварителни детски билети на цена 13 лв.\r\nНа място, на касата пред аула “Максима” ще могат да се закупят еднодневни билети по 10 лв за възрастни и 5 лв за деца, както и тридневни по 30 лв възрастни/15 лв деца.\r\nФестивалът “Дни на предизвикателствата” се осъществява с подкрепата на инициативата София - Европейска столица на спорта,  NISSAN и Sport Depot.          ", "date": "2018.11.21", "title": "Още сърф, катерене и спелеология в пълната програма на 14-тите Дни на предизвикателствата"}
{"url": "https://www.actualno.com/politics/sofija-podkrepi-sporazumenieto-za-brexit-news_707452.html", "text": "  Министерският съвет одобри днес (21 ноември) позицията на България за предстоящия на 25 ноември в Брюксел Европейски съвет по чл. 50 относно преговорите за оттегляне на Обединеното кралство от Европейския съюз, съобщиха от правителствената пресслужба.     България подкрепя постигането на споразумение за урегулирано оттегляне на Лондон от ЕС с преходен период, което да гарантира максимално възможна последователност и приемственост в редица важни за страната ни области.   Република България се обявява за постигането на възможно най-всеобхватно и тясно сътрудничество на ЕС с Великобритания след Brexit, отчитащо значимостта на страната за Европа.  ", "date": "2018.11.21", "title": "София подкрепи споразумението за Brexit"}
{"url": "https://www.actualno.com/ruse/ruse-sybira-majstori-na-tancite-ot-cjal-svjat-news_707502.html", "text": "  На , „Монбат Арена“ ще е домакин на традиционния Международен турнир по спортни танци „WDSF WORLD INTERNATIONAL OPEN RUSE 2018“ под егидата на кмета на Община Русе Пламен Стоилов, както и на Открит Национален турнир за български танцови двойки. „Това е XXXIII издание на международното състезание, което е било проведено за първи път в България“, сподели на пресконференция на 21 ноември Иван Деспотов – президент на Българска федерация по спортни танци и създател на СК „Настроение“.     Участието на 20 двойки от Топ 50 на Световната ранглиста в международния турнир по спортни танци предполага жестока конкуренция, оспорвана борба и високо равнище на надпреварата. Към момента участие са потвърдили над 300 танцови двойки от над 25 страни – Русия, Холандия, Италия, Чехия, Молдова, Румъния, България и др. Безпристрастно съдийство гарантират представители на 20 държави.\r\nКлуб по спортни танци „Настроение“- Русе, (основан през 1985 г.)  тази година ще се включи с 10 от най-подготвените си танцови двойки. Организатори на събитието са Община Русе, Българска федерация по спортни танци и Клуб по спортни танци „Настроение“.    24.11.2017 г. (събота) 10:00 ч. – НАЧАЛО ДЕЦА и ЮНОШИ МЕЖДУНАРОДЕН ТУРНИР    14:00 ч. – НАЧАЛО ОТКРИТО СВЕТОВНО ПЪРВЕНСТВО (предварителни кръгове)\r\n17:30 ч. – ОФИЦИАЛНО ОТКРИВАНЕ и ФИНАЛИ ОТКРИТО СВЕТОВНО ПЪРВЕНСТВО  25.11.2017 (неделя) 10:00 ч. – НАЧАЛО НАЦИОНАЛЕН ТУРНИР   14:00 ч. – НАЧАЛО МЕЖДУНАРОДЕН ТУРНИР (предварителни кръгове)\r\n17:30 ч. – ОФИЦИАЛНО ОТКРИВАНЕ и ФИНАЛИ МЕЖДУНАРОДЕН ТУРНИР", "date": "2018.11.21", "title": "Русе събира майстори на танците от цял свят"}
{"url": "https://www.actualno.com/smolyan/hotelieri-iskat-registyr-na-gotvachite-v-smoljansko-news_707508.html", "text": "  Да се създаде регистър на готвачите в Смолянскко поискаха хотелиери и ресторантьори по време на учредяването на регионален клуб към Българската асоциация на професионалните готвачи (БАПГ). В момента тази професия е в туристическия бранш.     Учредителната среща се състоя в хотел „Снежанка“ на Пампорово днес. Представителите на клуба са главният готвач на хотела Димитър Паскалев и колегата му Лазар Дърмонев.\r\nМисията на БАПГ представи Светозар Георгиев, който е в асоциацията от създаването й през 2004 година до днес.\r\n„Ние сме един сплотен колектив от много колеги, които си помагаме, споделяме информация, ходим на обучения. При нас идват много известни готвачи, за последно преди две седмици в \"Гастрономикс и Сихре“ дойдоха колеги от ресторанти в Испания с две звезди \"Мишелин\", които са в топ 50 в цял свят. БАПГ са хора с еднаква мисъл, с еднаква идея и еднаква структура, които искат да бъдат по-добри и да се борят за това. Ние сме дружество, в което си помагаме. Не сме юридически лица, а готвачи, които обичаме да готвим и да се забавляваме. Този клуб ще ви донесе сплотяване, а като сме заедно, сме силни. Както видяхме, бензинът поевтиня, нали!?“, обясни Георгиев.  Като цяло Асоциацията има за цел да обедини съмишленици на професионална и приятелска основа, да издигне отношенията общество-готвачи на по-високо ниво, да окаже ценна помощ в отношенията с партньори, организации, клиенти и колеги в България и чужбина. Георгиев обясни, че българската организация е член на WACS – Световната асоциация на готварските общества, основана през 1928 г. в Сорбоната, Париж.\r\nПаскалев посочи, че след учредяването на клуба в Смолян ще се провеждат кулинарни форуми и състезания, в това число използвайки регионални продукти и рецепти. Ще се провеждат много сериозни обучения.\r\n„На мен като главен готвач на „Снежанка“ най-много ми е липсвала информация. Има в интернет и в телевизионни предавания, но друго е когато имаш връзка с професионалисти отвътре в кухнята“, посочи той .        На форума присъства олимпийската и европейска  шампионка по биатлон Екатерина Дафовска. Тя поздрави участниците в инициативата и заяви, че това професионално обединение ще помогне както на самите готвачи, така на хотелиерите и ресторантьорите  в района. Дафовска има хотел в Пампорово, построен върху един декар земя, подарен й от община Чепеларе след поредицата спортни завоевания.\r\nНейни колеги настояха в сайта на асоцияцията или в отделен сайт да се създаде регистър на готвачите в родопския край, за да им е по-лесно да ги намират, защото срещат затруднения.\r\nПо време на събранието стана ясно, че учредителите имат подкрепата на община Смолян и на училището по туризъм в областния град.\r\n„Младите са бъдещето и ние трябва да ги обучаваме. Ние в София полагаме изключително много грижи за тях. За съжаление обаче те искат да тръгнат от високото – да работят с пинсети, да правят точки и да са гурме-готвачи, а истината е, че трябва да правят първо мусака, супа топчета и лапад, за да стигнат до гурме. Аз лично имам огромното желание да направя вашата родопската кухня по-гурме, да ви презентирам как един пататник може да изглежда изключително и човек да каже: „Уау“, каза Светозар Георгиев.   ", "date": "2018.11.21", "title": "Хотелиери искат регистър на готвачите в Смолянско"}
{"url": "https://www.actualno.com/politics/lut-skandal-v-parlamenta-zaradi-prekrateni-debati-po-ostavkata-na-simeonov-news_707369.html", "text": "  Скандал избухна в Народното събрание след преждевременно прекратяване на дебатите по оставката на вицепремиера Валери Симеонов от страна на председастелстващия Емил Христов. Той не видя, че има желаещи за изказвания, което предизвика недоволството на видера на БСП Корнелия Нинова, която се изказа остро във връзка с прекратяването на дебатите.     \"Г-н председател, добронамерено предупреждавам недейте с процедурни хватки да ми отнемате думата да говоря като председател на опозиционна партия. Ако си представяте, че заради тези процедурни хватки, които разигравате, след това няма да ми дадете думата да говоря, си мислете за г-н Главчев\", каза Нинова.\r\nПредседателстващият заседанието Емил Христов заяви, че е имал намерението да ѝ даде думата след гласуването на предложението за персонални промени в МС.\r\n\"Дадох си сметка, че не съм ви забелязал\", каза той и уточни, че не се страхува от това, което се е случило с тези преди него.  Председателят на ПГ на ГЕРБ Цветан Цветанов защити дейтствията на Емил Христов в свое изявление по време на процедура по начина на водене.\r\n\"Моля, председателстващият НС да бъде принципен, БСП вдигнаха ръка след като бяха закрити дебатите.\r\nНяколко пъти вие г-н председател, вие се обърнахте и попитахте дали има желаещи за изказване. Нямаше нито един, който да вдигне ръка“, заяви Цветанов.    Лидерът на \"Воля\" Веселен Марешки обяви, че БСП нарушават правилника. Стигна се до няколко обяснения дали е имало желаещи да се изкажат и кога. \"Направихте артистичен мним жест след закриването на дебата\", каза Данаил Кирилов от ГЕРБ.   След това парламентът излезе в 15-минутна почивка, за да се проведе Председателски съвет, който да реши дали да се продължи с дебатите по оставката на Валери Симеонов. Предложението направи Рамадан Аталай от ДПС.\r\n„Нека да сме на висотата на НС, колеги от управляващото мнозинство. Политика с емоции и на инат няма да ви заведе до онази цел, към която сте тръгнали“, каза Аталай.\r\nЕдинственото изказване по време на дебата беше на заместник-председателя на ПГ на „БСП за България“ Драгомир Стойнев.\r\n\"Валери Симеонов си отива след една дълга и срамна за политическата система игра с обществото.   Съвсем нормално е ГЕРБ да подкрепи г-жа Николова, но тя тръгва с фалстарт. Моят съвет е да се откажете от този пост. От властта трябва да си тръгне цялото правителство.   Личността на Валери Симеонов, усилията му да остане вкопчен в стола си, увъртанията на премиера от това какво може и не може да иска от патриотичната патерица на властта, са срамна картина на това управление\", заяви още Стойнев.\r\nПо думите му нестабилността на правителството е видна още от самото начало. Той посочи, че поредната оставка не е излизане от кризата, а задълбочаване.\r\n\"За обществото правителството вече е извън управлението\", допълни Стойнев.\r\nВ началото на заседанието ПГ на „БСП за България“ настоя премиерът Бойко Борисов да представи мотивите за оставката на вицепремиера Валери Симеонов.\r\nВ изказване депутатът от социалистите Валери Жаблянов определи отсъствието на премиера от пленарна зала като неуважение към Конституцията.", "date": "2018.11.21", "title": "Лют скандал в парламента заради прекратени дебати по оставката на Симеонов"}
{"url": "https://www.actualno.com/cinema/rumynskijat-rejisior-radu-jude-predstavja-nov-film-s-bylgarsko-uchastie-na-kinomanija-2018-news_707511.html", "text": "  Провокативната копродукция с българско участие, спечелила Голямата награда „Кристален глобус” и наградата на “Europa Cinemas” на фестивала в Карлови Вари - „Не ме интересува дали историята ще ни запомни като варвари”, ще могат да видят почитателите на Киномания.     Прожекцията в кино „Люмиер Лидл” е на 29 ноември от 19:00 часа и за нея специално пристига режисьорът на продукцията Раду Жуде.\r\n“Не ме интересува дали историята ще ни запомни като варвари” са думи, изречени пред Министерски Съвет в Румъния през лятото на 1941 г., когато започва етническото прочистване на Източния фронт. Филмът се опитва да разсъждава върху това изявление.   През 1941-ва година румънската армия избива в Одеса близо 20 000 евреи. В наши дни една млада театрална режисьорка иска да постави спектакъл по този мрачен епизод от историята, като направи възстановка пред широка публика на обществено място, но непрекъснато среща пречки, както от властите, така и от местните жители.   За филма си Раду Жуде казва: „Припомняйки си мрачната ни история, взорът ни назад се пълни с онзи ужас, с който ангелът на историята на Уолтър Бенжамин гледа към миналото. Там, където ние виждаме верига от събития, той вижда една единствена катастрофа, която трупа развалини върху развалини и ги стоварва в краката му”.\r\nПродуцентът от българска страна Росица Вълканова нарече филма „зловещо актуален навсякъде, където популизмът набира скорост”, както и „зов за събуждане” .    А Джеф Андрю от Time Out Film Guide пише за него в свое ревю:   „С присъщия си обстоен, духовит и киномански подход в изследването на неудобните връзки между миналото и настоящето, Жуде постига ободряващо с политическата си некоректност повествование. Като не пропуска да отдаде почит на кумирите си – ранния Годар и Миклош Янчо. Сериозно постижение”\r\nРежисьорът Раду Жуде вече има „Сребърна мечка” от Берлинале отново за филм - копродукция с България. През 2015 г. той получава престижната награда за румънско-българско-чешката копродукция „Аферим”, на който български продуцент също е Росица Вълканова.\r\nСледете програмата на Киномания за да получите информация за останалите прожекции на филма!\r\nБилетите са в продажба на касите на НДК, както и онлайн на tickets.ndk.bg. Гледайте селекцията на Киномания 2018, за да видите големите филми преди големите награди!   Киномания е част от Календара на културни събития на Столична община за 2018 г.", "date": "2018.11.21", "title": "Румънският режисьор Раду Жуде представя нов филм с българско участие на Киномания 2018"}
{"url": "https://www.actualno.com/europe/izbraha-nov-direktor-na-interpol-news_707370.html", "text": "  Южнокореец ще оглави Международната организация на криминалната полиция (Интерпол), съобщи AFP.     Подкрепяният от САЩ кандидат на азиатската страна Ким Йон Ян бе избран за нов директор на организацията на срещата в Дубай, свикана за излъчването на нов ръководител на Интерпол след изчезването на Мън Хунвей в Китай през септември.   Ким Йон-ян събра по-голяма подкрепа от съперника му за поста – руснака Александър Прокопчук, допълва агенция \"Фокус\".", "date": "2018.11.21", "title": "Избраха нов директор на Интерпол"}
{"url": "https://www.actualno.com/europe/ungarski-ministyr-njama-da-ekstradirame-gruevski-news_707475.html", "text": "  Унгарското правителство изключва възможността бившият премиер на Македония Никола Груевски да бъде екстрадиран. Това заяви унгарският министър на правосъдието Ласло Трочани, предаде БГНЕС.     \"След като Груевски получи убежище от Унгария, той не може да бъде върнат в страна, в която е предмет на преследване\", каза Трочани в интервю за унгарската телевизия \"Ехо\".   Унгарската служба за имиграция и бежанци разреши вчера да бъде дадено политическо убежище на Груевски, за който Македония издаде заповед за международно издирване за излежаване на двегодишната му присъда. Вчера Скопие поиска от унгарските власти Никола Груевски да бъде екстрадиран в Македония.", "date": "2018.11.21", "title": "Унгарски министър: Няма да екстрадираме Груевски"}
{"url": "https://www.actualno.com/politics/otpuskat-180-mln-lv-za-instalacijata-za-rdf-otpadyci-v-sofija-news_707459.html", "text": "  Правителството даде съгласието си управляващият орган на Оперативна програма „Околна среда 2014 - 2020 г.“ да подпише договор със Столична община в партньорство с „Топлофикация София“ ЕАД за изграждане на инсталация за комбинирано производство на енергия в София с оползотворяване на RDF отпадък.     Проектът се финансира от оперативна програма „Околна среда 2014 - 2020 г.“, като общата му стойност е приблизително 370 милиона лева, а отпуснатите безвъзмездно средства са приблизително 180 милиона лева.   С приетото решение става възможно стартиране на дейностите по изграждането на инсталация за оползотворяване на RDF отпадък, образуван от работата на инсталацията за механично биологично третиране (МБТ) на битовите отпадъци на Столична община, преди окончателното одобрение на проекта от Европейската комисия.\r\nЦелта на проекта е да се осигури оползотворяването на образуваната в инсталацията за МБТ на Столична община RDF фракция, с което ще се осигури цялост и устойчивост на управлението на битовите отпадъци на Столична община.  ", "date": "2018.11.21", "title": "Отпускат 180 млн. лв. за инсталацията за RDF отпадъци в София"}
{"url": "https://www.actualno.com/politics/otpuskat-300000-lv-za-remont-i-izgrajdane-na-voenni-pametnici-news_707472.html", "text": "  Правителството одобри  допълнителни разходи/трансфери за 2018 г. за финансово подпомагане на общините за ремонт, възстановяване, изграждане и довършване на военни паметници.     Съгласно чл. 3 ал. 2 от Закона за военните паметници, военните паметници са публична общинска собственост, с изключение на определените от министъра на отбраната съгласувано с министъра на културата за публична държавна собственост. Много общини, чрез Областните комисии „Военни паметници“ и индивидуално, отправят до Министерството на отбраната, което отговаря за изпълнението на закона, предложения за ремонт, възстановяване, изграждане и довършване на военни паметници. След разглеждане от компетентната дирекция в Министерството на отбраната на многобройните предложения, са избрани такива, за които има готовност да бъдат реализирани в кратък срок.   Средствата в размер на 300 000 лв. ще бъдат разпределени между над 60 общини, сред които: Петрич, Средец, Сунгурларе, Свищов, Стражица, Ново село, Роман, Дряново, Добрич, Крумовград, Момчилград, Ловеч, Луковит, Гулянци, Чипровци, Перник, Ковачевци, Левски, Долни Дъбник, Марица, Тутракан, Силистра, Сливен, Елин Пелин, Своге, Казанлък, Любимец, Тунджа, Стралджа и други.", "date": "2018.11.21", "title": "Отпускат 300 000 лв. за ремонт и изграждане на военни паметници"}
{"url": "https://www.actualno.com/crime/pitbul-nahapa-predsedatelja-na-syuza-na-prevodachite-i-kucheto-mu-zaradi-zabelejka-news_707343.html", "text": "  Питбул нахапа човек и кучето му, докато се разхождат в столичния квартал \"Овча купел\". Агресивното животно е било насъскано от своя стопанин, според думите на жертвата.     Пострадалият проф. Иво Панов, председател на Съюза на преводачите разказва, че бил на обичайната си разходка с кучето си Шая. Тя е нападната от агресивен питбул на метри от дома им: \"От горичката се спуска този питбул, като торпедо. Стопанинът му крещи, с крака иска да го спре – не може.\"   Инстинктивно проф. Панов дърпа кучето си, след като е нахапано, прави и забележка на собственика, че като пред Нова телевизия призна, че е предупредил другия мъж, че следващия път някой може да застреля кучето му. Вместо извинение, получава обиди: \"Върни се! Чуваш ли какво ти казва. Простак. Идиот. Тъпанар.\"\r\nМинути по-късно питбулът отново е пуснат и се връща, като бива насъскан, по думите на Панов. Професорът е ухапан малко под коляното. Стопанинът и питбулът си тръгват.  \"Не е проблемът в кучето. Проблемът е в собственика. Отглеждането на такова куче е огромна отговорност. За съжаление, още го няма това разбиране и хора го взимат просто така, за да се покажат, да избиват комплекси”, коментира Явор Гечев от Фондация „Четири лапи” пред bTV.\r\nНа собственика на питбула е съставен предупредителен протокол. По случая е образувана преписка.   ", "date": "2018.11.21", "title": "Питбул нахапа председателя на Съюза на преводачите и кучето му заради забележка"}
{"url": "https://www.actualno.com/business/domuschiev-shte-ima-ryst-na-zaplatite-no-samo-za-kvalificiranite-kadri-news_707498.html", "text": "   . За това са се договорили работодателските организации след среща с правителството и синдикатите. Това съобщи председателят на Конфедерацията на работодателите и индустриалците в България (КРИБ) Кирил Домусчиев.     „ с добра добавена стойност ще растат, но ще растат за тези, които са специалисти и имат необходимите знания и умения. . Ние ще продължим да настояваме за подобряване на образователната система”, каза Домусчиев, цитиран от bTV.   Той допълни, че проблемът с липсата на кадри продължава да стои на дневен ред: .\r\nРаботодателите изразиха остра критика към протестиращите през последните седмици. От КРИБ определиха демонстрациите като . „Според нас тези протести, които вървят из страната, от малък брой хора – са недопустими. По мнение на КРИБ трябва да се вземат мерки това нещо да не затруднява икономиката и гражданите”, посочи Домусчиев и допълни, че бизнесът е против предсрочни избори.  Синдикатите от своя страна заявиха, че политиката за ръст на доходите в частния сектор трябва да бъде затвърдена. „ . Между добрите новини за бюджета, за увеличение на доходите – касаят едва 1/6 от работещите българи. Затова двуцифреният ръст от 12% през следващата година, по наши изчисления, трябва да даде отговор на два въпроса. Първият е доколко справедливо споделяме допълнителния растеж на икономиката и как реагираме на растящите цени на стоки и услуги”, посочи от Конфедерацията на независимите синдикати в България (КНСБ). Димитров допълни, че на срещата е коментиран и пазарът на труда – липсата на кадри.\r\n„ ”, каза Димитров.   И въпреки, че от KT „Подкрепа” обявиха, че готвят митинг-шествие заради риска да се затворят мините и ТЕЦ-овете на въглища, синдикатът все пак отчете, че гражданското недоволство от последните седмици има разнопосочни искания. „Непрекъснато се говори, че в България са намалели инвестициите. Според последните данни през 2017 спрямо 2016 година, инвестициите са повече с 400 млн. евро, при положение че 6 месеца нямаше правителство. За тази година отново има ръст с над 2% спрямо миналата година. През последните години инвестициите са в производство. Анализите показват, че чуждестранният бизнес инвестира в машини и съоръжения, което е доказателство, че иска да остане в България”, коментира след срещата със синдикати и бизнес министърът на икономиката Емил Караниколов    ", "date": "2018.11.21", "title": "Домусчиев: Ще има ръст на заплатите, но само за квалифицираните кадри"}
