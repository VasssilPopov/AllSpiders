{"url": "https://www.actualno.com/society/novinite-naj-vajnoto-za-denja-22-mart-news_731943.html", "text": "   Редакционният екип на ви представя най-важните новини за изминалия ден, 22 март.       Скандалът \"Апартаментгейт\" все повече прилича на дълга корупционна верига. Разследване на Actualno.com установи, че има голяма вероятност облагите, с които Цветанов се е ползвал при сделката за апаратмента си (а именно, 4 пъти по-ниска цена от пазарната), да са свързани с друг проект на строителната фирма \"Артекс\". Става въпрос за може би най-грандиозния им: проектът \"Златен век\" - гигантска сграда точно срещу хотел \"Маринела\" в престижния столичен квартал \"Лозенец\".   Подали сме жалба в Административен съд София заради бездействието на   институциите относно сигнала ни дали разрешителното за строеж на фирма   \"Артекс\" на ул. \"Златен рог\" в столичния квартал \"Лозенец\" (бел. ред. -   т.нар. сграда \"Златен век\") е валидно. Това заяви пред Actualno.com   бившият зам.-кмет на район \"Младост\" Никола Вапцаров, който е част от   Инициативен комитет \"Лозенец\". \"Няма нищо, от което да се срамувам. Напълно съм убеден, че няма нищо   незаконно около моите имоти. Плащанията са направени по банков път,   всичко е прозрачно. Сделката е публична, минала е и през Агенцията по   вписванията. Ако имам нещо да крия – щеше ли всичко да бъде толкова   прозрачно.     Още 4 години пенсиониращите се хора нямало да бъдат ощетявани с по-ниски пенсии, а за следващите щяло да се решава в 2023 година. Това съобщи социалният министър Бисер Петков в кулоарите на парламента след участието му в парламентарния контрол. Жалба спря подписването на договор за 78 линейки със задвижване 4х4, а  за другите 42 броя поръчката е прекратена, става ясно от публикации в  сайта на здравното ведомство и КЗК. Става въпрос за вече сдобилата се с  историческа слава инициатива за закупуване на 400 линейки за цялата  страна.    Нова телевизия вече официално е собственост на Кирил и Георги  Домусчиеви, след като Комисията за защита на конкуренцията (КЗК) одобри  сделката, става ясно от съобщение на сайта на регулатора. \"Такси Максим\", срещу която таксиметровите шофьори от София се вдигнаха на протест, е еднолична собственост на \"Хай Технолоджи Мениджмънт Корпорация\" ООД, регистрирано в Доминиканската република. Негов учредител пък е \"Корпорация Интернешънъл Офшор Къмпани Сървисис\", показа проверка на Actualno.com в публичните регистри. Българите остават с подчертано положително отношение към Европейския  съюз. Свободното пътуване и еврофондовете са основните позитиви от  членството на България в ЕС. Това показват данните от изследване на  \"Тренд\". Националният ни отбор по футбол завърши 1:1 с отбора на Черна гора в първата битка в квалификациите за Европейското първенство през 2020 година. Попадението за черногорците вкара Мугоша, а Тодор Неделев изравни резултата от дузпа, отсъдена за много спорно нарушение, при това извън наказателното поле. Полицията в Париж обяви, че движението на „жълтите жилетки“ няма да бъде допуснато да протестира на емблематичния булевард Шанз Елизе, предава AFP. Пиян шофьор на линейка беше задържан в Пловдив, съобщиха от полицията. Около 14:10 ч. вчера пътни полицаи посетили катастрофа с леки материални щети на ул. „Дилянка“.", "date": "2019.03.22", "title": "Новините: Най-важното за деня, 22 март"}
{"url": "https://www.actualno.com/haskovo/zasajdat-nad-2000-fidanki-v-ivajlovgradsko-selo-news_731954.html", "text": "  В началото на 2019 година бе започната почвоподготовка за залесяване и отглеждане на тополови култури в землището на село Мандрица, община Ивайловград, в следствие на проведен на 30.10.2018 г. открит конкурс, от който бе сключен договор с фирма „ОКАЙ-2005“ ЕООД за изпълнение на дейностите по залесяването с тополови насаждения.        След успешното изпълнение на изкоренените стари тополови пънове, същите бяха изнесени извън площта и бе извършено риголване на почвата. Към момента Общинско предприятие „Общинско горско“ вече започна залесяването на близо 69 декара тополови култури в землището на село Мандрица, в което предстоят да бъдат засадени от същия вид.", "date": "2019.03.22", "title": "Засаждат над 2000 фиданки в ивайловградско село"}
{"url": "https://www.actualno.com/velikotarnovo/daniel-panov-neka-opazvame-i-predavame-na-bydeshtite-pokolenija-cennostite-koito-sme-nasledili-ot-nashite-predci-news_731923.html", "text": "   е посветен на победата на цар Иван Асен II над епирския владетел Теодор Комнин и на последвалото могъщество на Второто Българско царство. По този повод тази сутрин в храма беше отслужена празнична литургия. Тържествата уважиха с присъствието си кметът на Велико Търново Даниел Панов, евродепутатът Ева Майдел, народният представител и председател на парламентарната група на ГЕРБ Цветан Цветанов, народните представители от БСП Весела Лечева, Явор Божанков и Валентин  Ламбев, от Обединени патриоти Милен Михов, областният управител проф. Любомира Попова, председателят на общинския съвет Венцислав Спирдонов, ректорите на ВТУ „Св. св. Кирил и Методий“ проф. Христо Бонджолов и на НВУ „Васил Левски“ бригаден генерал Пламен Богданов,  общински съветници, представители на институции и организации, жители и гости на Велико Търново. След молитвата бяха поднесени цветя на саркофага на цар Калоян. В двора на църквата прозвуча текстът от Асеневата колона.                             След тържественото слово бяха осветени знамената и отслужен благослов за здраве. Празничната програма продължи с шествие с портретите на благодетелите на града. Шествието започна от църквата до сградата на община Велико Търново, където се проведе празничен ритуал за издигане на знамената.\r\nОт 20,00 ч. предстои аудио-визуалния спектакъл „Царевград Търнов – звук и светлина“ и тържествена заря.", "date": "2019.03.22", "title": "Даниел Панов: Нека опазваме и предаваме на бъдещите поколения ценностите, които сме наследили от нашите предци"}
{"url": "https://www.actualno.com/lovech/remontiranata-nacionalna-profesionalna-gimnazija-v-teteven-otpraznuva-svoja-110-godishen-ubilej-news_731950.html", "text": "  На 22 март 2019 г. Националната професионална гимназия по горско стопанство и дървообработване ,,Сава Младенов“ тържествено отпразнува своя 110 годишен юбилей. Сто и десет години история, задвижвана от енергията на младостта и знанието.     Тържествената програма по отбелязването на юбилея започна с кратка театрална сцена за първите стъпки на училището, която бе пресъздадена от негови ученици. Инж. Златина Каталиева – настоящ директор, приветства всички присъстващи като връчи плакети на бивши учители и директори на гимназията и награди ученици в конкурси и състезания, провели се по случай юбилея на училището. В програмата взеха участие с музикални изпълнения ДГ ,,Васил Левски“ – Тетевен, НУ ,,Хаджи Генчо“ – , СУ ,,Георги Бенковски“ – Тетевен, иновативното ОУ ,,Георги Бенковски“ – с. Черни Вит и Мъжка вокална група ,,Вежен“ – Тетевен.  Гости на отбелязването на 110 годишния юбилей на национална професионална гимназия бяха: д-р Мадлена Бояджиева – Кмет на Община Тетевен, Мария Стойчева – Председател на ОбС Тетевен, Свилен Русинов – зам.-кмет на Община Тетевен, Иван Миховски – народен представител, Илиян Тодоров – зам. областен управител на Ловеч, Еленко Начев – началник РУО – Ловеч, Илиян Точев – гл. секретар на Изпълнителна агенция по горите, инж. Павли Богдански – директор на Регионална дирекция на горите – Ловеч, инж. Дамян Дамянов – директор Югозападно Държавно Предприятие, инж. Димитър Димитров – ЮЗДП, инж. Антоанета Дишвилска – ЮЗДП.  инж. Иван Янев – председател на Съюза на лесовъдите в България, Куман Куманов – председател на Общински координационен съвет на СБУ, директори на училища, директори на Териториални поделения Държавни горски стопанства – Тетевен, Лесидрен и Етрополе, управители на дърводобивни фирми, ученици и учители от професионални гимназии от Сърбия, Северна Македония, Румъния, Чехия и Австрия, бивши учители и директори, ученици и граждани. отправи своите поздрави по случай юбилея на училището:    ,,В националната професионална гимназия поколения учители са оставили отпечатък от своя труд и своята любов. Тук е едно училище, което е давало и дава възможности за успешна професионална реализация. Ние трябва да се гордеем с историята му. Изключително съм щастлива, че днес Вие ползвате обновена материално-техническа база, която създаде условия за едно по-качествено образование…Скъпи настоящи и дългогодишни учители, поздравявам Ви за труда, емоциите и силите, които сте дали, за да стигне училището на това ниво. Скъпи ученици, бъдете амбициозни и прославяйте Националната професионална гимназия по горско стопанство и дървообработване ,,Сава Младенов“ гр. Тетевен. Желая здраве и късмет! Честит 110 годишен юбилей!“ Г-н Еленко Начев и г-н Илиян Тодорово поднесоха поздрави от името на Красимир Вълчев – министър на образованието и науката и Ваня Събчева – Областен управител на Област Ловеч. Поздрави и пожелания бяха поднесени от народния представител Иван Миховски, Председателя на ОбС Тетевен Мария Стойчева, която връчи плакет, гости на юбилея.", "date": "2019.03.22", "title": "Ремонтираната национална професионална гимназия в Тетевен отпразнува своя 110 годишен юбилей"}
{"url": "https://www.actualno.com/vidin/vidinskoto-selo-sinagovci-otbeljaza-pyrva-prolet-snimki-news_731940.html", "text": "  По традиция на 22 март хората от село Синаговци се събраха, за да отпразнуват настъпването на пролетта. Инициативата е на кметството и местното читалище „Наука 1925“. И тази година беше представена на пролетни ястия, а кметът на Синаговци Иван Иванов бе приготвил . В рамките на празника се проведе и .      Гости на събитието бяха и заместник областният управител Лъчезар Попиванов. Ценков приветства хората и ги поздрави с първия ден на пролетта: „Време, което всеки от нас свързва освен с пробуждането на природата, и с надеждата за ново, по-добро начало“.  Той ги похвали за хубавата кулинарна изложба и им пожела да бъдат здрави, сплотени и да работят заедно за благото на своето родно място. След официалната част всички опитаха от местните гозби, характерни за сезона, а всеки участник в изложбата получи грамота.    ", "date": "2019.03.22", "title": "Видинското село Синаговци отбеляза първа пролет (СНИМКИ)"}
{"url": "https://www.actualno.com/healthy/novi-problemi-po-grandioznata-porychka-za-novi-linejki-s-poslednite-120-news_731832.html", "text": "  Жалба спря подписването на договор за 78 линейки със задвижване 4х4, а за другите 42 броя поръчката е прекратена, става ясно от публикации в сайта на здравното ведомство и КЗК. Става въпрос за вече сдобилата се с историческа слава за цялата страна.     Процедурата по възлагане е била финализирана на 8-ми март. За доставка на 42 линейки за спешна медицинска помощ от тип В с повишена проходимост са били подадени две оферти. Предвоженията както на „Медик инженеринг и сървисиз“ ДЗЗД, така и на „ЕКселор холдинг груп“ ЕООД са обявени за неотговарящи на предварително обявените условия. Поради тази причина със свое решение министърът на здравеопазването Кирил Ананиев е прекратил процедурата. Тя беше за линейки, конструирани и оборудвани за превоз, първоначално лечение и мониторинг с прогнозна стойност 5 450 340 лв. без ДДС.   Двойно повече са били кандидатите да изпълнят по-голямата поръчка – за 78 линейки, тип B със задвижване 4Х4. Нейната прогнозна стойност беше 10 122 060 лв. без ДДС (или 12 млн. лв. с ДДС).\r\nНа първо място е класирано акционерното дружество „Автомотор Корпорация“, чието предложение за единична цена е 123 900 лв. с ДДС. Тоест сборната ѝ оферта е за 9 664 200 лв. с ДДС.  Тримата други участници - „Медсис“ ЕООД , Обединение „Медик инженеринг и сървисиз“ ДЗЗД и „Екселор холдинг груп“ ЕООД, са отстранени, тъй като линейките, които те са предложили, не съответстват на изискванията, поставени от възложителя. Най-честият недостатък е, посочен в протоколите, е, че не са представили заверено копие на валиден сертификат за съответствие по Директива 2007/46/ЕО от производителя на линейката като крайно изделие. .   От турската компания предоставили на „Екселор“ декларация за съответствие за напълно окомплектовани автомобили с една задвижваща ос и за линейка „Спринтер 315 CDI, тип А1“. Същественият проблем за тази обособена позиция, за която има избран изпълнител, обаче е жалбата, подадена от „Медсис“ ЕООД в КЗК. Днес (22 март) Антимонополната комисия е образувала производство по оплакването на отстранената фирма, което значи, че МЗ не може да сключи договор за доставка на 78-те линейки.    Припомняме, че след множество перипетии на МЗ по обявената през март миналата година поръчка за доставка на 400 линейки, свързани с множество жалби в КЗК и неподаване на оферти, досега е финализирана процедурата с подписани договори за 280 от тях.", "date": "2019.03.22", "title": "Нови проблеми по грандиозната поръчка за нови линейки - с последните 120"}
{"url": "https://www.actualno.com/ruse/renesansova-muzika-virtualno-prenasja-melomanite-do-srednovekovna-italija-news_731902.html", "text": "  В рамките на „Мартенски музикални дни“, на 22 март, любителите на средновековни  песнопения и хореографии ще направят музикално пътешествие чрез спектакъла на световноизвестния италиански ренесансов ансамбъл „Росиньол“.     Името на ансамбъла идва от френската дума La Rossignol (славей), която се среща много често като заглавие на редица ренесансови композиции, свързани с красиви импровизации върху „дългите“ нотни стойности.   Концертът–спектакъл, съставен от музика, песни, танци и сценично разиграване, е възстановка на празненство на бляскавите аристократични празненства от епохата на Медичите (края на XV век), в чийто център е танцът, възприеман като символ на божествената хармония. Преобладават танците, защото по времето на Леонардо да Винчи танцът се възприема като символ на божествената хармония, свързана с космическото, човек е трябвало да знае как да танцува, за да бъде допуснат до двора. Танцът се е уреждал от херцога със закон, регламентиращ подробно стъпките, дрехите и даже бижутата, разрешени за носене от благородниците.\r\nКостюмите на ансамбъла са изработени в стила на посочената епоха, а инструментите, които артистите използват и които допълват монодичното и полифонично пеене са старинните: виела, блокфлейти, гайди, позитив орган, хърди-гърди (вид лира), лютня, ренесансова китара, ударни инструменти, както и ренесансов тромбон, кръмпкорни (извита корна) и бомбарда (вид обой).  Гостуването на италианския ансамбъл „Росиньол“ на сцената на МФ „Мартенски музикални дни“ е благодарение партньорството на Италианското посолство и Италианския културен институт в София.", "date": "2019.03.22", "title": "Ренесансова музика виртуално пренася меломаните до Средновековна Италия  "}
{"url": "https://www.actualno.com/politics/ninova-gerb-se-samozabraviha-lechenieto-e-da-se-mahnat-ot-vlastta-news_731942.html", "text": "  От , , за да изтрезнеят за реалния живот. Това каза лидерът на БСП Корнелия Нинова по време на пресконференция във връзка с темата за апартаментите на властта.     Нинова определи .    „И в същото време , защото играят хора, за което им искат касов бон“, заяви Нинова. По думите ѝ с всякакви изисквания за касови апарати, проверки на НАП, връзка с приходната агенция, която се разпада, защото не им работи електронното правителство.  „Натиск върху бизнеса, натиск върху обикновения човек. 40 лв. на пенсионер великденска добавка, стотици хиляди . Това са два свята или онази паралелна държава, за която ние ви говорим от три години. Едното е народът, другото са те.\r\nЗащо се получава това? Защото се самозабравиха, , . Лечението на това заболяване, когато толкова дълго си във властта и си се самозабравил, е да се махнеш от там, за да изтрезнееш за реалния живот“, допълни Нинова.\r\nЛидерът на БСП посочи, че “. Справка относно гласуването обаче показва, че         Скандалът с апартаментите на властта , който вече целият е в петна, каза още лидерът на БСП.\r\nВъв връзка с появилата се информация за нейн апартамент, Нинова отговори, че когато го е купувала преди 18 или 19 г., въобще не е участвала в политиката.\r\n„Този апартамент е закупен преди 19 или 18 години, когато нито съм участвала в политиката, даже не съм имала идея да участвам в нея, камо ли да бъда председател на БСП. Ситуацията е несравнима. Управляващите днес си купуват апартаменти при тези условия, за които знаете. Отхвърлянето на техния проблем, връщайки 20 години назад в съвсем различна ситуация, при различни цени няма да ги спаси в положението, в което се намират“, допълни Нинова.\r\n„ \". Това не е просто един изолиран случай. Не е просто поредното петно, което г-н Борисов смята, че така ще изчисти от костюма си. Той вече целият е в петна. Това е модел, който има поне 3 характеристики.      Първата - п . Нашата теза е, че корупцията вече е държавна политика, разписана в закона. Цветанов и ГЕРБ приеха закон, който облагодетелства фирмата „Артекс“.\r\nВтората характеристика е като модел на управление. Няколко дни преди да си купи апартаментите г-н Цветанов е започнал проверка срещу тази фирма. След което, като е купил апартаментите, проверката е приключила“, заяви Нинова.\r\nПо думите ѝ третата характеристика е, че . „Държавната хазна е ощетена от тези занижени цени“, подчерта Нинова.", "date": "2019.03.22", "title": "Нинова: ГЕРБ се самозабравиха, лечението е да се махнат от властта"}
{"url": "https://www.actualno.com/society/bylgarite-cenjat-es-naj-veche-zaradi-svobodnoto-pytuvane-i-evroparite-news_731756.html", "text": "  Българите остават с подчертано положително отношение към Европейския съюз. Свободното пътуване и еврофондовете са основните позитиви от членството на България в ЕС. Това показват на \"Тренд\".     62% от всички български граждани имат положително отношение към Европейския съюз срещу 18%, които изразяват отрицателно. Сред най-младите (18-29 г.) се регистрират най-позитивни нагласи към ЕС, като 80% от тях декларират положително отношение, а само 6% отрицателно. Сред най-възрастните позициите са доста по-сближени (39% положително срещу 31% отрицателно).    намират своето потвърждение и на въпроса дали България спечели или загуби от членството си в ЕС, като 58% са на мнение, че спечели, докато 20% са на обратното мнение. Както при отношението към ЕС, така и на този въпрос, регистрираме сходна динамика по възрастов критерии, казват изследователите от \"Тренд\".\r\nОсновните позитиви за българите от приемането на страната ни като част от ЕС са: свободното пътуване, еврофондовете, възможностите за работа, възможностите за образование, свободният пазар и други. В демографските разбивки прави впечатление, че свободното пътуване е с около 10 процентни пункта по-високо сред по-младите възрастови групи – между 18 и 49 години, като обяснението тук е, че младите са по-мобилни и имат повече възможност да се възползват от това. Сред по-възрастните (над 70 години), финансовата помощ под формата на европейски фондове е водещо. Видимо по-лесно за респондентите е да назоват повече позитиви за България от ЕС, отколкото негативи. 34% от анкетираните отговарят с „не знам/не мога да преценя“ за позитивите, докато този процент при негативите е 46%. Сред основните негативи се посочва твърде силният контрол отвън, обедняването и по-високите цени на стоките, спадът в традиционните производства и двойният стандарт.  За 58% от всички анкетирани ролята на българските евродепутати в Европейския парламент е важна, като тук ключово се явява разпределението на отговорите по партийни електорати. Сред 81% от привържениците на ГЕРБ ролята на българските евродепутати е важна, докато сред социалистите само на 56%. Това до голяма степен се дължи на различното отношение към ЕС от страна на симпатизантите на ГЕРБ и БСП.\r\nСоциалната тематика трябва да е приоритет за следващия състав на Европейския парламент – повишаването на жизнения стандарт (11%), равнопоставеност (5%), изравняване на доходите (5%), повече работни места (4%). Десет процентни пункта събира и мигрантската тема.   Социалната тема доминира и на въпроса в коя сфера ЕС трябва да отделя повече пари за България. Лидер с 47 процентни пункта е трудовата заетост, следвана от развитието на изостаналите региони (38%), конкурентоспособност на икономиката (28%), селско стопанство (24%), инфраструктура (20%) и образование (19%).    42% от всички запитани са на мнението, че ЕС трябва да засили контрола над политиките на отделните страни членки срещу 29%, които са на обратното мнение. Малко над половината (52%) смятат, че ако започнат процеси на силно сближаване и интеграция между отделни страни-членки в ЕС, България трябва да участва. Само 16% споделят обратната позиция.\r\nМоментната картина на за предстоящите избори за Европейски парламент остава статична. ГЕРБ запазва преднината си с близо 2% пред БСП от всички запитани. ДПС категорично се утвърждава като трета политическа сила с близо 7%. Поради засилващите се възможности \"Обединени патриоти\" да не се явят с обща листа на предстоящите избори, в предварително зададените опции поставихме всяка една от партиите (ВМРО, НФСБ и „Атака“), съставляващи патриотичната коалиция. Най-голям дял от трите успява да мобилизира ВМРО с 2,5% от всички анкетирани, докато „Атака“ и НФСБ остават съответно с 1,3% и 1%. \"Демократична България\" и „Воля“ остават на приблизително същите стойности като през февруари, респективно с 2,5% и с 1,8%. Теренът на проучването приключи преди обявяването на решението за общо явяване на изборите от страна на ГЕРБ и СДС, отбелязват още анализаторите.", "date": "2019.03.22", "title": "Българите ценят ЕС най-вече заради свободното пътуване и европарите"}
{"url": "https://www.actualno.com/ruse/s-izlojba-na-nagradeni-tvorbi-otbeljazvat-svetovnija-den-na-vodata-v-ruse-news_731765.html", "text": "  На 22 март – Световният ден на водата, от 18 часа в Мол Русе, ще бъде открита изложба с картини и снимки от Международния конкурс за рисунка и фотография на тема „Вода и природа”.     Преди седмица приключи крайният срок за изпращане на творбите за конкурса. Компетентно жури оцени конкурсните произведения във всяка от категориите. Интересът и участието през настоящата година надминаха очакванията на организаторите.\r\nОрганизаторите на конкурса – Общински младежки дом - Русе, ВиК ООД Русе и Община Русе канят всички участници, приятели и граждани на откриването на изложбата с най-добрите селектирани творби от конкурса и награждаване на отличените участници. \r\nЗа пролетното  настроение на призьори и гости ще се погрижат балет „Импулс”, Вокална група „Приста“ ‚ Фолклорно танцово студио „Зора” и мажоретен състав „Екстрийм“ към Общински младежки дом Русе.  Резултатите от класирането ще бъдат обявени на 22.03.2018 г. в сайта на Младежки дом - www.yc-ruse.org, сайта на МИКЦ Русе www.ruse-mikc.info, както и на Фейсбук профила на Младежки дом, след приключване на официалната част по награждаването.\r\nИзложбата на творбите ще остане на разположение на посетителите на най-големия търговски център на града до края на месец март.", "date": "2019.03.22", "title": "С изложба на наградени творби отбелязват Световния ден на водата в Русе"}
{"url": "https://www.actualno.com/europe/ukrajna-zabrani-romana-majstora-i-margarita-zaradi-propaganda-news_731979.html", "text": "  Държавният комитет за телевизия и радиоразпространение на Украйна (ДКТРУ) забрани вноса на 17 издания от Русия на територията на страната, между които „Майсторът и Маргарита“. Причината за забраната са „признаци на пропаганда“ в тези произведения.     \"В предговора към книгата на Михаил Булгаков\" Майсторът и Маргарита, издателство \"Азбука-Атикус\" рекламира звезди на руското кино като Юрий Кару, Николай Бурляев, Валентин Гафт, които подкрепиха военната намеса в Украйна и са включени в списъка на хората, които представляват заплаха за националната сигурност \", се казва в изявление на украинския радио-телевизионен контролен орган.\r\nНаложена е забрана за разпространение и на книгата на Оливър Стоун и Петър Кузник „Неразказаната история на САЩ”, както и на книги по психология.\r\nВ края на 2016 г. президентът на Украйна Петро Порошенко подписа закон за механизъм за ограничаване на достъпа до украинския пазар на печатни материали с \"антиукраинско съдържание\" от Руската федерация.  Властите очакват, че тези мерки ще стимулират украинския пазар на печатни продукти, по-специално, той ще даде приорите в издаването на украински книги. Сега за вносът на печатни материали в Украйна става само след разрешение от държавния комитет за радио и телевизия.", "date": "2019.03.22", "title": "Украйна забрани романа \"Майстора и Маргарита\" заради пропаганда"}
{"url": "https://www.actualno.com/society/sedmicata-v-absurdi-18-22-mart-news_730648.html", "text": "              Трима от най-популярните автокрадци в България отиват на съд 12 години след ареста им като членове на банда за задигане на автомобили и връщането им след откуп. Става въпрос за , Георги Воденичаров-Кико и Светослав Петков-Лъвицата, които са обвинени, че от юли 2004 година до задържането на групата в края на май 2007 година изпълнявали поръчките на лидера на бандата Георги Георгиев-Бакалина. : След още 12 години може и да има присъда ... на първа инстанция!      Хората имат право да се смеят. Смешно е да се използва такъв газ, защото той се използва при масови безредици, а и този газ не ми изглеждаше, като професионално направен. Това каза бившият главен секретар на МВР проф. Николай Радулов по повод куриозният случай от 16 март, когато на протест срещу корупцията органите на реда използваха спрея заради сблъсъци. Оказа се, че вятърът духа към полицаите и така и те бяха засегнати от газа. : динамично, казаха от СДВР. Не са очаквали явно да духа вятър без дрегер ...  Предварителните данни на НОИ показват, че за 31,3% от пенсиониращите се след 31 декември, 2018 година, \"се получава намаление на индивидуалния коефициент (ИК)\". : Критикуващите черногледци - можеше да са всичките, бе!     Това не е лъжа – че има увеличение на пенсиите, на два пъти по 20 лева увеличихме пенсията на възрастните хора, опонира Султанка Петрова, зам.-министър на социалната политика и труда, кадър на \"Обединени патриоти\". И добави, че в момента се прави анализ на новата формула за изчисление на пенсиите (бел. ред. - за пенсиониращите се от 1 януари тази година, като формулата ощетява една трета от тях, при това понякога с много високи проценти ), като на въпрос защо сега се прави анализ, а първо се е гласувало, отговорът беше, че не можела да отговаря какво се случило в НОИ. : Раз-два, раз-два - бързо-бързо обеща да не е така. Само още е зарана, не знае се дали тъй докрай остана!  Направените от Вас предложения ще бъдат разгледани и обсъдени в комисия при иницииране на промени в нормативната уредба. По този начин директорът на ИА \"Автомобилна администрация\" Бойко Рановски, бивш ръководител на КАТ, отговаря на отправено за осигуряване на по-голяма безопасност за деца в междуградските автобуси. : Как българите гледат на държавата - и този път, и друг път, и всеки път ей така!  Новият имот на парпаментарния лидер на ГЕРБ е с площ от 240 кв. м и се намира на последния етаж в наградената жилищна \"Сграда на годината\" през 2017 г. Вторият човек в ГЕРБ е придобил луксозния имот през 2018 г., разменяйки го срещу 2 от своите стари апартаменти, доплащайки 100 000 лв. Той определено може да доволен от сделката, тъй като луксозното жилище му излиза по около 630 евро на кв. м в сграда, в която цените започват от 2600 евро на кв. м. : в нужда се познават!   Точно 20 проекта с европейско и национално финансиране е спечелила община Асеновград от началото на 2016 г. до 01.01.19 г. Общата им стойност е в размер на над 165 000 000 лева. Част от тези проекти са приключили, а други към момента са в процес на изпълнение. От ангажираните с управлението по европроектите на асеновградската администрация, 22-ма са външни експерти и 52-ма са служители на община Асеновград. Сред тях са заместник-кметове, директори на дирекции, главни експерти, специалисти и други. \"Размерът на средствата, които получават членовете на екипите, е лична информация и за предоставянето ѝ е необходимо тяхното изрично писмено съгласие\", гласи последното изречение от предоставената от кмета на града доктор Емил Караиванов информация. : Тия тайни ги знаем - тайните с парите на данъкоплатците!  Ася Гонева, член на Надзорния институт на НОИ, обяви, че няма как да се направи предварителна оценка на въздействието на \"реформата\", защото някой може да е натрупа стаж за пенсия, но да не се пенсионира и да продължи да трупа стаж, което изменя пенсията. Формулата* е същата, подчерта експертът и не пожела да коментира защо за много хора при двата различни калкулатора на сайта на НОИ излизат много различни числа за пенсия (бел. ред. – калкулаторът с изчисление при старите правила вече е премахнат ). Много е сложно да го обясним по телевизията, добави тя. : Ами обяснете го и извън телевизията! Ако не можете - да ви го обясним ли ние? Просто е - спирате да крадете поне наполовина от това, което сега и всичко се оправя!  Съгласно оскъдната информация, по случая се работело съвместно със съюзнически и партньорски служби в други страни и с международни организации. МВР и българските служби за сигурност обаче извършват действия за проверка, разширяване и конкретизиране на постъпилите данни, съобщиха от правителствената пресслужба. Въпреки явно незавършилата оперативна дейност, Съветът по сигурност вече има заключение - за действия на \"самотен вълк\". : Кой прави заключение, когато все още продължава да проверява т.е. да събира информация? Пълен идиот!  На днешното си редовно заседание, правителството одобри позиция от името на България по дело С - 762/18 на Съда на Европейския съюз, образувано по преюдициално запитване на Районен съд - Хасково. Делото касае трудово-правен спор и всъщност според правителството България трябва да защитава пред Европейския съд следната позиция - че работник, който е бил незаконно уволнен и впоследствие възстановен на работа от съда, няма право на платен годишен отпуск за времето от датата на уволнението до датата на възстановяването му на работа и съответно при последващо прекратяване на трудовото правоотношение няма право на финансово обезщетение за неползван отпуск в периода, в който де факто е бил извън работа заради незаконно уволнение. : Ама разбира се - грижа за бизнеса, не за хората!  „СПМ България“ ООД ще търси и проучва за нефт и природен газ в площ „Блок 1-25 Враца- запад“, реши правителството. : Ще си проличи и тук що така, но колко ли ще се трогнем ...  Решение на административния съд във Варна гласи: \"Според действащото в момента законодателство гробищата са публична общинска собственост и по тази причина могат да бъдат предавани за безвъзмездно стопанисване и управление единствено на структури и юридически лица, които се издържат от бюджета на съответната община. Дружеството \"Обреди\" очевидно не е такова\". : На клиентите не им пука!  Министърът на правосъдието Цецка Цачева също е купила луксозен апартамент на по-ниска цена - също като Цветанов от фирма \"Артекс\". : Да!  Трети ключов кадър на ГЕРБ се оказа замесен в любопитна имотна сделка. Бившият министър на културата и настоящ депутат Вежди Рашидов не е останал по-назад от колегите си Цветан Цветанов и Цецка Цачева и също се е сдобил с апартамент в тузарския столичен квартал \"Изток\" на доста изгодна цена. Фирмата на Вежди Рашидов -\"Рашидов Пропъртис\" ООД, е купила апартамент и два гаража с обща площ 155 квадратни метра за цена от 90 хиляди евро или 580 евро на квадратен метър. А цените в районна често надхвърлят 2000 евро на квадратен метър. Продавач, както и при сделките на Цветанов и Цачева, е фирмата \" \". : Тук стана хептен масовка - Апартаментхъб!   Представител на РИОСВ – Христина Генова, потвърди, че става въпрос за дюни, но били зараждащи се дюни и можело да се строи т.е. това е оправданието за прокопания канал за източване на езерото. Той бил широк само 1 метър, но заради морските вълни се разширил до 15 метра - щяло да се вземат мерки да бъде затворен. : Нено Димов кога ли е говорил нещо вярно?  Според справка в Агенцията по вписванията, Ваня Колева е купила жилище до това на Цветанов, като плаща 665 000 лева - с банков кредит. : Крайно време беше и някой неминистър да видим!  Според публикация в сайта за разследваща журналистика „Биволъ“ Хампарцумян се е сдобил с апартамент от строителната фирма \"Артекс\" на ул. „Тинтява“ в столичния квартал „Дианабад“. Това обаче е станало на тройно по-ниска цена от принципната за региона. Банкерът купува 326 кв. метра за 420 000 лева т.е. 660 евро на квадратен метър - в сграда \"Виделина\", където според \"Биволъ\" апартамент от 75 квадратни метра с гараж от 24 квадратни метра струва 220 000 евро. Сайтът за разследваща журналистика обаче посочва, че сделката за апартамента на Хампарцумян е завършена в деня, в който \"Уникредит Булбанк\" одобрява кредит от 28 359 535 лева за фирма \"Крон 21\" (28.06.2018). Става въпрос за договорна ипотека върху имот за застрояване с площ 9911 кв. метра на бул. Г.М. Димитров в \"Дианабад\". Около месец по-късно \"Крон 21\" бива придобита от \"Артекс Инженеринг\". : Разправят, че такива заеми в банките се отпускали от колективни органи, съвети някакви. Събират се значи баш шефът т.е. Левон и зам.-директорите и почват да мислят. Какво ли ще измислят, когато шефът има да взема апартамент?  Всъщност Цветанов е завършил сделката за апартамента си 4 дни след като е пратил на Фандъкова сигнал от Инициативен комитет \"Лозенец\" за небостъргача на ул. \"Златен рог\" в столичния квартал \"Лозенец\". Какво става след това ли - в ДНСК и сега то се мъчи да води дело в Административен съд-София. : Ама дали наистина е искал?   На изричен въпрос на Actualno.com дали Инициативен комитет \"Лозенец\" съди \"Артекс\" заради строежа на \"Златен век\" в \"Лозенец\", отговорът на Вапцаров е, че няма как, защото гражданите не могат да бъдат конституирани като заинтересована страна точно заради липсата на помощ от институции като ДНСК. : Опитват, ама не могат - щото законът ги посочва като \"незаинтересована страна\". И правилно - не може апартаменти за всички, не сме в комунизма!  Още 4 години пенсиониращите се хора нямало да бъдат ощетявани с по-ниски пенсии, а за следващите щяло да се решава в 2023 година. Това съобщи социалният министър Бисер Петков в кулоарите на парламента след участието му в парламентарния контрол. : А после - е ще му мислим де!  Оказва се, че Столична община (СО) си е променила мнението относно бъдещето на \"Златен век\" след сделката за апартамента на Цветанов и след законови промени, инициирани от ГЕРБ. : Случайност! ", "date": "2019.03.22", "title": "Седмицата в абсурди (18 - 22 март)"}
{"url": "https://www.actualno.com/crime/ubiecyt-ot-utreht-prizna-vinata-si-ostava-zad-reshetkite-news_731984.html", "text": "  Мъжът, заподозрян в в трамвай в холандския град Утрехт, е признал вината си пред съда и е казал, че е действал сам, предадоха световните агенции.     Роденият в Турция Гьокман Танъш е обвинен, че на 18 май е стрелял и убил хора в трамвая, воден от терористични подбуди.\r\n\"Заподозреният призна вината си пред съдия следовател по обвиненията, които му бяха повдигнати\", съобщава прокуратурата и посочва, че заподозреният е казал, че е действал сам. Повече подробности за признанията му не се съобщават.   Холандски съд по-рано днес реши срокът за задържане на Танъш да бъде удължен с 2 седмици, предаде Associated Press.   няколко часа след стрелбата в понеделник. Според прокуратурата мъжът, който има дълго съдебно досие, не е познавал , а някои събрани по делото данни будят сериозни подозрения, че е действал по екстремистки подбуди. Властите обаче продължават да разследват дали той не е имал и други лични мотиви, отбелязва Reuters.\r\nСлед две седмици Танъш ще се яви отново в съда. Тогава задържането му може да бъде удължено до 90 дни.\r\nЧетиридесетгодишен мъж, който беше , защото Танъш е бил арестуван в къщата му, днес беше освободен, тъй като не бяха намерени доказателства, че е бил замесен в стрелбата, казаха прокурори.    ", "date": "2019.03.22", "title": "Убиецът от Утрехт призна вината си, остава зад решетките"}
{"url": "https://www.actualno.com/bgfootball/duzpa-izmykna-bylgarija-na-starta-na-evrokvalifikaciite-news_731933.html", "text": "   в първата битка в квалификациите за  Европейското първенство през 2020 година. Попадението за черногорците  вкара Мугоша, а Тодор Неделев изравни резултата в 81'. Следващият двубой  на България е в понеделник, когато ще гостува на Косово.      През първата част националите ни  опитаха да затруднят противниковия страж, но така и не нанесоха точен  удар за първите 45 минути. Единственото чисто положение бе за гостите,  когато Иванич излезе сам срещу Николай Михайлов, но българският вратар  изби топката. В 50' Мугоша изведе Черна гора напред в резултата и след  това последваха по-силни минути за гостите. В 81' Тодор Неделев изравни  от дузпа. Повторенията обаче показаха, че нарушението срещу Станислав  Костов бе извършено извън наказателното поле.       Националите ни ще опитат да сложат край на сушата от 16 години без  участие на голямо първенство, като целта е Евро 2020. Те оставиха добри  впечатления по време на Лигата на нациите и сега е моментът да ги  затвърдят. \"Трикольорите\" ни обаче ще бъдат без двама от титулярите си,  които получиха травми - Кирил Десподов и Пламен Илиев. С контузия е и защитникът на Лудогорец Антон Недялков, но въпреки  това има огромна вероятност да се появи на терена.На местата на  контузените бяха извикани Станислав Костов от Левски за върха на атаката  и Благой Макенджиев от Дунав на вратата.   Съперникът ни обаче показа, че идва с голямо самочувствие и няма  никакво намерение да се даде лесно, въпреки че са без две от звездите  си. Стефан Савич и Стеван Йоветич, като и двамата са с травми.    ", "date": "2019.03.22", "title": "Дузпа измъкна България на старта на евроквалификациите"}
{"url": "https://www.actualno.com/vidin/nagradiha-naj-dobrite-v-ekokonkurs-staroprestolen-vidin-2019-news_731961.html", "text": "  Две гимназистки са големите победителки в екоконкурса „Старопрестолен Видин 2019“.     Виктория Крумова - ученичка от XI клас в СУ „Цар Симеон Велики“ спечели първо място за макети и есе. Мария Владиславова - ученичка от X клас в ГПЧЕ „Йордан Радичков“ взе първата награда за есе.   ХХII-ият екоконкурс „Старопрестолен Видин 2019“ се организира от Туристическо дружество ''Бонония'' във Видин. Официалната церемония за награждаването на най-добрите се проведе в актовата зала на ОУ „Любен Каравелов“.\r\nЗаместник-кметът на Община Видин Венци Пасков връчи наградите на отличените в различните категории. Младите хора получиха специални грамоти.  „Радвам се, че екоконкурсът се превърна в традиция, която обединява стотици хора и десетки институции в нашия град. Заедно ние можем да променяме средата, в която живеем, да сме постоянни в борбата срещу замърсяването, да поддържаме чисти домовете си, жилищните квартали, улиците, парковете, да пазим и се грижим за зеленото богатство на Видин“, заяви Венци Пасков и поздрави организаторите, участниците и гостите на събитието.", "date": "2019.03.22", "title": "Наградиха най-добрите в екоконкурс „Старопрестолен Видин 2019“"}
{"url": "https://www.actualno.com/society/s-dohodite-na-vaklin-e-misterija-otkyde-sa-doshli-parite-za-podkupa-na-ivancheva-news_731993.html", "text": "  Строителният предприемач , който твърди, че е бил изнудван от отстранената кметица на Младост , в рамките на 3 години е раздал заеми 10 пъти по-големи от доходите му.     Остава мистерия и откъде са дошли въпросните 70 000 eвpo, които според обвинението Ваклин е дал като и заместничката ѝ Биляна Петрова. Въпросната сума е веществено доказателство в процеса срещу двете, които от края на миналата година са .   „Πoиcĸaxмe дoĸyмeнти дaли Baĸлин oфициaлнo paзпoлaгa c тaĸивa дoxoди, чe дa пoдxвъpля 70 000 eвpo. Πo oфициaлни дaнни нa HAΠ пo дeлoтo, пoлyчeни пo иcĸaнe нa зaщитaтa, зa 3 гoдини пpeдпpиeмaчът имa дoxoди oбщo oт 10 700 лeвa, a e дaл зaeми зa 100 000 лeвa“, oбяви Билянa Πeтpoвa в пpeдaвaнeтo „Чecтнo ĸaзaнo“ нa Eвpoĸoм.\r\n„Haшитe cтpoитeлни пpeдпpиeмaчи ca фoĸycници – дaвaт пapи, ĸoитo нямaт и пpoдaвaт eвтинo нa xopaтa oт влacттa“, oтбеляза Πeтpoвa.  Заместничката на Иванчева коментира и гopeщaтa в пocлeднитe дни тeмa зa cтpoитeлcтвoтo и aпapтaмeнтитe нa влacттa. Фиpмaтa „Apтeĸc“ (пpoдaвaлa aпapтaмeнтитe нa Цвeтaнoв, Цaчeвa, Paшидoв) e билa cpeд инициaтopитe дa ce пoвдигнe въпpoca зa пoвeдeниeтo нa ĸмeтcĸия eĸип в „Mлaдocт“ и пъpвият cигнaл, пycнaт дo пpoĸypaтypaтa, e oт acoциaция нa cтpoитeлнитe пpeдпpиeмaчи.\r\n„Дa, eдни и cъщи ca фиpмитe, ĸoитo пpяĸo или ĸocвeнo yчacтвaт в тeзи paзлични пo вид дeйcтвия. Учyдвaщo cъвпaдeниe, вepoятнocттa дa e cлyчaйнo, ĸaтo мaтeмaтиĸ мoгa дa ви ĸaжa, e дocтa мaлĸa“, зaяви Билянa Πeтpoвa.   Дecиcлaвa Ивaнчeвa пъĸ избpoи нaпpaвeнитe „пoдмeни“ пo дeлoтo cpeщy тяx – paзминaвaнeтo в нaличния бpoй и в oпиca нa бaнĸнoтитe, липcaтa нa блaгoпpиятни зa тяx зaпиcи oт CPC и peд дpyги.    Cлyчaят c тяx бe oпиcaн и в пocлeдния дoĸлaд нa Дъpжaвния дeпapтaмeнт нa CAЩ ĸaтo илюcтpaция зa нapyшaвaнe нa чoвeшĸитe пpaвa.\r\n„Haй-cĸaндaлнaтa пoдмянa e нa вoтa в paйoн „Mлaдocт“, ĸaтeгopичнa бe Πeтpoвa. Cтpaшнoтo e, чe в дъpжaвaтa вeчe имa нe caмo иĸoнoмичecĸи, нo и пoлитичecĸи eмигpaнти, нaпycĸaт xopa c yм и пpoфecии, дoбaви тя, дaвайки пpимep c aдвoĸaт Иpeн Caвoвa, нeин зaщитниĸ пo дeлoтo.", "date": "2019.03.22", "title": "С доходите на Ваклин е мистерия откъде са дошли парите за подкупа на Иванчева"}
{"url": "https://www.actualno.com/smolyan/prezidentyt-na-interski-erih-melmer-na-finala-v-pamporovo-otlichna-organizacija-news_731985.html", "text": "  Отлична организация на „Интерски конгрес“! Започна обещаващо с грандиозно откриване и в последната вечер мога напълно убедено да кажа, че това е един от най-успешните и най-добре организираните конгреси досега. Той протече при изключително приятелска атмосфера. Хората карат ски и се връщат усмихнати, щастливи. С това ще се запомни този конгрес – заяви на заключителната пресконференция в Пампорово тази вечер Ерих Мелмер – президент на „Интерски интернешънъл“.      Той разказа, че когато за първи път Петър Янков (председателят на „Българско ски училище“) се обърнал към него с идеята да се направи конгрес в Пампорово, той не бил чувал за този курорт. Първо му показали снимки, после дошъл в Пампорово и срещнал много ентусиазирани хора.\r\n„Оттогава съм идвал много пъти в Пампорово да наглеждам нещат. Всеки път ме посрещаха хора с голям оптимизъм , с изключение на идването ми преди два месеца. Когато дойдох тук,изтръпнах. Казах на Петър Янков, че в този конгресен център няма нищо. Той ме успокои и ми каза, че ще е готов навреме. И наистина се получи чудесен конгресен център“, обясни Мелмер.  По думите му качеството на пистите е перфектно. Даже се чудел, имайки предвид топлото време, дали не ги поддържат нощем. Лифтовете според него може да се обновят при наличие на средства, тъй като някои от тях са поостарели. „Ние дадохме всичко от себе си през последните, особено 24 месеца. И въпреки че само допреди три месеца провеждането на конгреса изглеждаше изключително трудно, дори на моменти невъзможно, както често се случва в България, нещата се случват в последния момент, при това перфектно“, подчерта Мариян Беляков – изпълнителен директор на „Пампорово“ АД.    Треньорът на българския демо тим Кръстьо Згуровски сподели, че според него са постигнати очакваните резултати.\r\n„Интерски е емблема за мен. Това е бялото семейство, което може да бъде пример както за ЕС, така и за целия свят с ценностите, които притежава. Той има много дълга история. Считам, че една много добра перспектива за това бяло семейство, е, че то ще се разширява и аз го усетих на този конгрес с числеността на държавите, които участваха“, посочи Згуровски. Той изреди новостите, на които са станали свидетели в 21-то издание на конгреса – обучението на деца от семейства в неравностойно положение, в демо шоуто като нестандартен начин да се рекламират снежните спортове. Згуровски акцентира и на нестандартните дизайнерски решения на ски спусканията, на осветлението, а също така и опитът да се хореографира карането на ски с музика.   „Видяхме и нещо, което беше една моя мечта – един ден да направим две сцени: пистата и другата сцена. И по този начин да обединим снежните спортове с култура. Какъв по-добър начин да убедим света, че ски учителите са най-добрите промоутъри на снежните спортове“, попита той.   По думите на Петър Янков начинът, по който се проведе интерски-училището в Пампорово е уникален. Той е бил провокиран от спецификата на района – с прекрасни природни дадености, но с не висок стандарт на хората . Така е била осигурена възможността за 136 деца от семейства, които не могат да си позволят ски-училище, да обучат децата им да карат ски и сноуборд. Идеята е в следващите три години да преминават още деца през такова обучение, субсидирано от „Българско ски училище“.\r\n„Ние сме много щастливи! Сбъдна се отдавнашна наша мечта, защото ние от 2006 г. – три конгреса кандидатстваме за домакинство на това мероприятие. Но това, което ни кара да бъдем особено щастливи, е оценката на участниците в интерски конгреса и начина, по който те се чувстват в България!“, подчерта Янков.\r\nМариян Беляков искрено благодари на многото хора, останали невидими в цялата организация, чиито имена няма да се чуят. Но те по думите му са истинските герои.  \r\n\"Интерски конгрес`2019\" завърши с великолепно нощно шоу на ски пистите в Пампорово.", "date": "2019.03.22", "title": "Президентът на „Интерски“ Ерих Мелмер на финала в Пампорово: Отлична организация!"}
{"url": "https://www.actualno.com/politics/svilenski-za-apartamentgejt-ako-znaehme-che-promenjat-zakona-zaradi-apartamenta-na-cvetanov-shtjahme-da-reagirame-news_731931.html", "text": "  \"Аферата за на водещи политици от ГЕРБ – Цветан Цветанов, Цецка Цачева и Вежди Рашидов, показва първо модела на управление у нас. Това не е афера само за апартаменти. Проблемът е много по-голям. Той показва как в България се гласуват лобистки закони\", заяви в Плевен депутатът от БСП Елена Йончева.     Тя поясни, че през януари 2017 г. в предишното Народно събрание между първо и второ четене е променен Законът за устройство на територията. фирма \"Артекс\" е започнала строителство на 34-етажна сграда – срещу японския хотел в София. Ако не бил прокаран този лобистки закон, фирмата трябвало да строи по новия Общ устройствен план /ОУП/. Законовата поправка ѝ позволила да вдигне сграда с висачина от 120 метра - както е по стария ОУП, вместо по новия, който предвиждал сградата да е от 26 метра.   Зам.-председателят на ПГ на БСП допълни обвиненията към  управляващите със следното пояснение: \"Никой не е знаел въобще какво ще  се случи в резултат на тази поправка в закона между първо и второ  четене. Тя е приета с оглед на това, че в резултат от икономическата  криза има незавършени строителни обекти, а не за да се строят нови  такива обекти. По същество в тази поправка има известна логика, но се  оказа, че зад нея се крият други интереси. Вносители на поправката са  народни представители, а не Министерският съвет или министерството на  регионалното развитие. Това показва зависимостите. Прави впечатление и писмото-сигнал на Цветан Цветанов до  Столична община. В него той иска да се направи проверка на фирмата, от  която четири дена по-късно купува апартамента. Моето мнение е, че може  да се говори за едно изнудване на тази фирма.”\r\n\"От медиите днес разбираме, че Комисията за противодействие на корупцията се е самосезирала по случая. Но дали тази комисия може да направи обективно разследване, след като нейният състав и нейният председател са назначени по предложение на ГЕРБ и на Цветан Цветанов. Можем ли да се доверим на председателя на тази комисия Пламен Георгиев след като той спря разследването по аферата „Ало, Ваньо!”, каза още Елена Йончева.  Елена Йончева беше в Плевен, за да участва в откриването на Международния турнир по шахмат „Млади надежди”. Състезанието се провежда в хотел „Ростов” и ще продължи три дена. В него участват десет перспективни шахматистки от Русия, Сърбия, Румъния и България. Залогът за седем от тях е рейтинг за получаване на международно звание.", "date": "2019.03.22", "title": "Свиленски за Апартаментгейт: Ако знаехме, че променят закона заради апартамента на Цветанов, щяхме да реагираме"}
{"url": "https://www.actualno.com/curious/5-te-naj-revnivi-zodii-news_731866.html", "text": "        Ето и кои са най-ревнивите жени според зодията: Ако  някога ви се случи флирт или забежка, за нищо  на света не казвайте на  половинката си Телец. Първо ще смаже вас. А  после ще смаже и  нахалницата, осмелила се да ви доближи. Макар  интелигентни и ерудирани,  тези жени са адски ревниви. Ако се влюби, жената Лъв обича с цялата си  страст и  душа. Затова си е и доста ревнивичка (макар често да не го  признава). И  като прибавим факта, че да пренебрегнеш тази зодия си е  направо игра с  огъня, ситуацията става взривоопасна.   Интересното при  Девата е, че тя не ревнува  до  момента, когато й се дадепървия повод.  Оттам насетне, ще ви държи   сметка за всяка стъпка.Бъдете предпазливи. Тя  освен горда е и   отмъстителна! По  природа тези жени  ненавиждат до мозъка на костите си бившите ви  приятелки. А камо ли  потенциалните ви такива? Нейното си е нейно и никой  няма право дори да  си помисля за него. Ние поне ви съветваме никога да  не давате повод за  ревност на жена Скорпион. Тук  нещата са малко  по-особени. Тази дама е романтична, търси любов като в  приказките и ако  нейният принц се заплесне по някоя придворна дама, това  направо я  убива отвътре. Затова е и постоянно нащрек за сигнали.\r\nИзточник: Highviewart", "date": "2019.03.22", "title": "5-те най-ревниви ЗОДИИ "}
{"url": "https://www.actualno.com/balkani/vuchich-zabavjaneto-na-pregovorite-s-kosovo-moje-da-podpali-regiona-news_731960.html", "text": "  Неуспехът да се съживят преговорите между Сърбия и Косово за нормализиране на двустранните отношения може да дестабилизира Западните Балкани, които все още се възстановяват от войните през 90-те години на миналия век, предупреждава пред Reuters президентът на Сърбия Александър Вучич.     20 години след като НАТО бомбардира бивша Югославия, за да спре бруталните репресии на Сърбия срещу албанците в Косово, бившата ѝ южна провинция, преговорите са в застой, коментира агенцията.   Косово, с преобладаващо албанско мнозинство, обяви независимост през 2008 г. и получи признание от САЩ и повечето страни от ЕС, но не и от Сърбия или от големия ѝ покровител Русия, а около 4000 войници от НАТО остават да пазят мира в малката балканска страна. Двете страни трябва напълно да нормализират връзките, преди да продължат напред по пътя си към присъединяване към Европейския съюз.\r\n„Всеки ден на забавяне може да създаде условия, при които една искра може да подпали региона. Западните страни трябва да знаят това. Това е опасността ... когато се разпалват националните чувства\", предупреди Вучич в интервю за Reuters.  В отговор на стремежа на Белград да предотврати членството на Косово в международни организации, Прищина наложи 100% мита за стоки, внасяни от Сърбия, нещо, което би могло да струва на сръбската икономика 600 млн. евро годишно, или около 0.4% от БВП на страната. За да възстанови диалога, Сърбия иска тези данъци да бъдат премахнати – искане, което е подкрепено от ЕС и САЩ.\r\nКаквото и да е решение изглежда неясно. И Вучич, и президентът на Косово Хашим Тачи представиха идеи за „корекция на границите“ или „делианелизация“ - термини, тълкувани от анализаторите като размяна на територии.   Западът вижда интеграцията на целия регион в ЕС и НАТО като начин за запазване на регионалната стабилност.    „Присъединяването ни към Европейския съюз зависи от диалога с Прищина и дали един ден ще успеем да постигнем споразумение\", заяви Вучич и добави, че очаква Германия, Франция или ЕС да станат по-активни в преговорния процес. „Мисля, че ще видим някои от техните инициативи в близко бъдеще“, подчерта сръбският президент, без да пояснява какво точно има предвид.\r\nВучич, който е на власт от 2012 г., заяви, че няма план да подаде оставка или да обяви предсрочни избори, нещо, за което настояха хиляди участващи в протести на опозицията, започнали през декември миналата година. Те обвиняват правителството на Вучич в корупция и задушаване на медийните свободи, нещо, което той категорично отрича.", "date": "2019.03.22", "title": "Вучич: Забавянето на преговорите с Косово може \"да подпали\" региона"}
{"url": "https://www.actualno.com/blagoevgrad/blagoevgrad-otbeljaza-tyrjestveno-praznik-na-kazahstan-news_731850.html", "text": "  Слънчевият Благоевград днес беше озарен от дипломатически коли и много музика от пиринския край. Причината - празнуването на пролетния празник Науръз на град Казахстан. Събитието се провежда за пета поредна година, като този път, близо до зала \"22-септември\" всички жители и гости на града можеха лично да празнуват заедно с дипломатическата делегация.     Пролетният празник, символ на Казахстан започна с изпълнение на Асамбъл \"Пирин\", които изпяха едни от значимите си произведения. Под аплодисментите на благоевградчани, посланикът на Република Казахстан Темиртай Избистян, както и почетният консул на България там Митко Соколов, благодариха на всички за празненството и не скриха задоволството си от организацията на Благоевград.\r\nСамият посланик подари на кмета на града д-р Атанас Камбитов за добрите партньорски отношения, като увери, че приятелството между двете държави ще продължи и за в бъдеще.  Камбитов, от своя страна, също направи прочувствена реч, изпълнена с много пожелание към гражданите на Казахстан:\r\n\"„За пета поредна година честваме този празник заедно – българи и казахи. Пролетта обикновено се свързва с ново начало, с плодородие. Ние може да кажем, че вече плодовете ги имаме – едно приятелство, което надграждане. Приятелството е нещо, което не се измерва в цифри, в статистика, или го има или го няма. Сигурен съм, че всичко това което правим ще даде своите конкретни резултати, и в културния обмен и в бизнес отношенията, във всички аспекти, касаещи двете страни. Благодаря на Н. Пр. Темиртай Избастин и Митко Солаков, че стигнахме дотук. Преди няколко дни открихме и почетно консулство на Грузия в Благоевград. И тъй като знам, че числото седем е символ в Казахстан, Ви пожелавам седем дни във всяка седмица в годината да бъдете здрави, щастливи и успешни“, каза кметът\r\nНа официалното събитие присъстваха още председателят на общинския съвет - Радослав Тасков, зам.-областния управител на града Антоанета Янчева, директорът на ОД на МВР- Николай Хаджиев и други представители на общинската и местната власт. Преди края на събитието, кметът Камбитов получи и почетен знак, символ на дипломатическите отношения, между Република Кахастан и България. След церемонията от общината бяха организирали изложба под надслов \"Казахстан - далечен и близък\", която включва фотографии, посветени на историята на страната.    ", "date": "2019.03.22", "title": "Благоевград отбеляза тържествено празник на Казахстан"}
{"url": "https://www.actualno.com/sofia/taksi-maksim-e-sobstvenost-na-ofshorna-kompanija-i-raboti-na-zaguba-news_731769.html", "text": "  \"Такси Максим\", срещу която от София се вдигнаха на протест, е еднолична собственост на \"Хай Технолоджи Мениджмънт Корпорация\" ООД, регистрирано в Доминиканската република. Негов учредител пък е \"Корпорация Интернешънъл Офшор Къмпани Сървисис\", показа проверка на в публичните регистри.     Доминиканската република е офшорна зона според последния публикуван от МФ списък на държавите/териториите, които са юрисдикции с преференциален данъчен режим.\r\nПоследният публикуван годишен финансов отчет на дружеството \"Такси Максим\", регистрирано в София, за 2017 година показва, че то работи на загуба. . Тя е със 170 000 лева по-голяма от загубата за предходната година. Пасивът на дружеството в края на 2017 година е на стойност 540 000 лева. . Имат един ръководител, един специалист, петима техници и приложни специалисти. Разходите им за фонд работна заплата са 64 943 лв.  През юли месец миналата година управителят Валентина Генова – жител на Пловдив, е подала писмено уведомление за напускане по лични причини. На нейно място месец по-късно за ръководител на дружеството е избран руснакът Игор Жмахин, а седалището му е преместено от Пловдив в София.\r\nНа името на Валентина Генова и на \"Такси Максим\" ЕООД в ИА \"Автомобилна администрация\" са регистрирани две коли за таксиметров превоз - \"Дачия Лоджи\" и \"Рено Клио\". Самото дружество има регистрация за таксиметров превоз, издадено когато управител е Генова.\r\nПрипомняме, че с решение на Комисията за защита на конкуренцията (КЗК) от 8-ми февруари тази година е образувано производство за проучване на евентуално извършени нарушения по Глава VII от ЗЗК от страна на \"Такси Максим\" ЕООД. То е във връзка с постъпили в Антимонополната комисия сигнали, в които се твърди осъществяване на нерегламентиран превоз на пътници от \"служба за поръчки на \"Такси Максим\" чрез използване на мобилно приложение \"Максим\".    Сигналите са подадени от професионални сдружения и организации -  \"Съюз Такси\", \"Национален съюз на превозвачите\", \"Браншова камара на таксиметровите водачи и превозвачи\", \"Асоциация на таксиметровите синдикати в България\", Синдикален съюз \"Сила\", а също така от Столична община и Изпълнителна агенция \"Автомобилна администрация\". В сигналите се посочва, че услугата има белезите на таксиметров превоз на пътници, доколкото се извършва с лек автомобил срещу заплащане, по заявен от пътника маршрут чрез мобилното приложение \"Максим\", което осъществява връзката между пътника и фактическия изпълнител на превоза в противоречие с действащата законова и подзаконова нормативна база относно таксиметровия превоз на пътници.   В съобщението на КЗК се сочи, че е извършено предварително проучване, като изиска информация и доказателства от \"Такси Максим\" ЕООД. От представената с писмо от 12-ти декември 2018 г. информация и направени разпечатки от сайта  https://taximaxim.bg/ било установено, че \"Такси Максим\" ЕООД от февруари 2015 г. осъществява търговска дейност на територията на страната чрез използване на мобилни приложения \"Максим: поръчка на автомобил\" и \"Taxsee Driver\".    От дружеството съобщили, че притежават разрешение за безвъзмездно използване на мобилните приложение от High Technology Management Corporation.   За да стане човек таксиметров шофьор в \"Такси Максим\", трябва да попълни онлайн регистрация с данни на шофьорската книжка, на колата плюс снимка. Свидетелство за съдимост не се подава, не се сключва нито трудов, нито граждански договор. Кандидатът подава банкова сметка, на която да му се превеждат парите, а фирмата отчислява 10% от цената на всеки курс. Клиентът може да плати и в брой. \r\nПрипомняме, че през 2015 г. с решение на Върховния административен съд бе прекратена дейността на -такси, която изпълняваше транспорт на пътници по сходни на \"Максим\" правила. КЗК, а впоследствие и ВАС констатираха нарушение на Закона за защита на конкуренцията от страна на холандските \"Юбер Б. В.\" и \"Разиер Опършейшънс Б. В.\" във връзка с предлаганата от тях услуга UberX. Сигналът тогава бе подаден от таксиметровата фирма \"О'КЕЙ СУПЕРТРАНС\" АД.\r\nНа двете регистрирани в Холандия дружества КЗК наложи санкция от по 50 000 лева и постанови прекратяване на нарушението. За българското им дружество \"Юбер България\" становището бе, че не е извършило нарушение.\r\nВ годишния отчет на \"Юбер България\" (еднолична собственост на \"Юбер Интрернешънъл Холдинг Б.В.\" – Холандия) за финансовата 2017 г. е посочено, че дружеството е със спряна дейност. То няма служители на трудов договор нито за същата, нито за предходната година. Ръководството му към онзи момент смята, че то ще започне да оперира в обозримо бъдеще. Това зависи от продължаващата подкрепа на едноличния собственик, изразил намерения да я осигурява. За последната отчетена година дружеството е предоставяло спомагателни и маркетинг услуги на база договор с \"Юбер Б.В.\" и завършва годината на счетоводна печалба от 7 хиляди лева.\r\nОкончателното решение за прекратяването на нелоялната конкуренция от страна на Uber е от септември, решението на КЗК е от май месец 2015 г. А няколко месеца по-рано – през февруари месец същата година, в България е регистрирана \"Такси Максим\" ЕООД.", "date": "2019.03.22", "title": "\"Такси Максим\" е собственост на офшорна компания и... работи на загуба"}
{"url": "https://www.actualno.com/curious/4-te-naj-predpochitani-zodii-jeni-ot-myjete-news_731880.html", "text": "   На някои зодии им е писано да бъдат с един човек завинаги. Някои  жени имат качества, от които мъжете не могат да се откажат и за това цял  живот ги обичат безусловно. Това са 4-те зодии, от които мъжете никога  не си тръгват:      Добри домакини, артистични натури и женствени по душа. Жените Телци  са истинско съкровище, но понякога да и скрити лимонки. Те могат да  докарат мъжете си до лудост само с няколко думи и да ги вбесят до краен  предел. В същността си обаче жените от тази зодия са много грижовни и са  невероятно добри съпруги и майки. Те обичат да пътуват, което носи  разнообразие във всяка връзка. Нежни и внимателни са, но когато лампите  загаснат... стават истински лъвици. Съвкупоността от много противоречиви  качества действат като наркотик за мъжете, за това и те никога не си  тръгват. Добротата на Раците в причината те винаги да имат дълги и здрави  връзки. Жените  с тази зодия са сладки като външност и не придават  важност на облеклото си, но това няма значение за мъжете, които искат  истинска и дълбока връзка. Раците се раздават цял живот, правят огромни  усилия, за да поддържат пламъчето живо и дават много любов и подкрепа в  трудни моменти. Мъжете обожават своите половинки, защото най-накрая  намират спокойствие с тях. Жените от тази зодия са истински грациозни дами, които обожават да се  грижат за външния си вид, а както знаем... мъжете обичат с очите си. Те  никога не допускат да се занемарят, дори и след дълги години съвместен  живот. Освен това Везните са много верни партньори и мъжете държат на  тази тяхна черта. Умеят да поддържат дома стилен и да създават изискан  уют. По душа жените Везни са силно привързани към своя партньор и правят  много усилия за връзката си, за това и винаги печелят дълги години  любов.   Жените, представители на тази зодия, знаят добре как да поддържат  здрава една връзка. Те не престават да правят романтични изненади, да  измислят интересни пътешествие и да разнообразяват връзките си по  най-интересния начин. Стрелците имат няколко негативни черти в характера  си, които често разколебават половинките им, но добрите им качества  винаги надделяват. Те са силни, умеят да се грижат за себе си, имат  хубави професии и следват целите си докрай. Истинските мъже не се  страхуват от силните жени, обожават ги.", "date": "2019.03.22", "title": "4-те най-предпочитани зодии жени от мъжете"}
{"url": "https://www.actualno.com/crime/motorist-se-blysna-v-skala-kraj-asenovgrad-news_731889.html", "text": "  Двама мотористи пострадаха тежко при катастрофа днес на празника си, край село Бачково. Инцидентът възникна в ранния следобед на главния път между Асеновград и Смолян. Сигналът е постъпил на телефон 112 малко преди 14:00 ч. На място са пристигнали два екипа на Бърза помощ, полиция и пожарна. Катастрофата се е случила при завой, в района на завод за бутилиране на вода.     От пресцентъра на МВР съобщават, че рокерите са се ударили в крайпътна скала. Все още няма официална информация за състоянието на пострадалите, които са момче и момиче - и двамата на по 21 г. Откарани са в болница. Свидетели на катастрофата казват, че по-тежко пострадало е момчето. Не се съобщава и самоличността на мотористите.   На местопроизшествието се извършва оглед. Движението по пътя Асеновград - Бачково е затруднено, като автомобилите се пропускат само в едната лента и преминаването им се регулира от полицейските служители. Причините за инцидента са в процес на изясняване.\r\nМото сезон 2019 г. в Асеновград започна с поставяне на цветя пред паметника на цар Иван Асен II в града. Рокерите от Мотоклуб „Торнадо” и кметът на общината доктор Емил Караиванов се поклониха пред паметта на българския цар, по повод 789 години от победата му при Клокотница над епирския владетел Теодор Комнин.  След това рокерите потеглиха към Бачковския манастир, за да осветят моторите си за безопасно пътуване през новия сезон.   ", "date": "2019.03.22", "title": "Моторист се блъсна в скала край Асеновград"}
{"url": "https://www.actualno.com/america/sasht-naloji-oshte-sankcii-sreshtu-iran-zaradi-jadrenata-programa-news_731945.html", "text": "  САЩ наложиха срещу 14 физически лица и 17 организации в Иран, които според Вашингтон участват в развиването на ядрената програма на Техеран, предава Reuters, като се позовава на изявление от американското финансово министерство.     Според Министерството на финансите на САЩ физическите и юридическите лица, изброени в списъка, са или пряко свързани с дейностите на иранската научноизследователска организация за отбрана СПНД, или са нейни дъщерни дружества, или осъществяват дейността си в нейните интереси.   „Американските власти предприемат решителни действия срещу физически лица и организации на всички нива, свързани със СПНД, който подкрепя отбранителната индустрия на иранския режим\", заяви министърът на финансите на САЩ Стивън Мнучин.\r\n„САЩ ще продължат да оказват максимален натиск върху иранския режим, като използват всички налични икономически методи, за да попречат на Техеран да създава оръжия за масово унищожение. Всеки, който се опитва да си сътрудничи с иранската отбранителна индустрия като цяло и в частност със СПНД, е изложен на риск от професионална, лична и финансова изолация“, допълни Мнучин.  Малко по-рано този месец американският президент Доналд Тръмп други санкции на Вашингтон срещу Техеран, които действат от 1995 г.", "date": "2019.03.22", "title": "САЩ наложи още санкции срещу Иран заради ядрената програма"}
{"url": "https://www.actualno.com/asia/trymp-objavi-pylna-pobeda-nad-isljamska-dyrjava-news_731975.html", "text": "  Президентът на САЩ Доналд Тръмп обяви джихадистката групировка „Ислямска държава“ за „сто процента“ победена на територията на , предава AFP.     Тръмп направи коментара си, като същевременно показваше на репортерите карти на региона. На едната имаше регионите, някога контролирани от джихадистите, а другата изобразяваше ситуацията към днешна дата.\r\n„Териториалният халифат е елиминиран в Сирия“, заяви и говорителят на Белия дом Сара Сандърс.\r\nМалко по-късно подкрепяните от САЩ „Сирийски демократични сили“ съобщиха, че все още водят боеве за изгонването на последните групи джихадисти от последната им крепост в източната част на страната.     „Сраженията продължават“, увери говорителят на СДС Аднан Африн. „Малки групи от джихадистите отказват да се предадат и стартираха атака, на която нашите сили отговориха“, допълва Африн.\r\nДекларацията от Белия дом идва след дни на бомбардировки и други нападения от кюрдски сили, които да елиминират и последните гнезда на съпротива на бойците на джихадистката групировка в село Багуз.\r\nВодената от САЩ авиация подкрепяше местните сухопътни сили в нападението срещу последния бастион на джихадистите, което започна на 9 февруари, срещайки ожесточена съпротива от страна на джихадистите и неочаквано голям брой цивилни местни жители.    Загубата на района на Багуз вероятно е знак за смъртта на обявения от терористите „халифат“ в Сирия, след като бяха окончателно разбити в Ирак през 2017 г. Те обаче все още запазват прикрито присъствие в обширната пустиня Бадия в Източна Сирия.", "date": "2019.03.22", "title": "Тръмп обяви пълна победа над \"Ислямска държава\""}
{"url": "https://www.actualno.com/business/samo-pensionirashtite-se-do-2023-g-sys-sigurnost-njamalo-da-bydat-oshtetjavani-ot-novata-formula-na-noi-news_731867.html", "text": "  Още 4 години пенсиониращите се хора нямало да бъдат ощетявани с по-ниски пенсии, а за следващите щяло да се решава в 2023 година. Това съобщи социалният министър Бисер Петков в кулоарите на парламента след участието му в парламентарния контрол.     \"Това, което правим са разчети и подготовка на текстове, за да се даде правна възможност на лицата при пенсиониране да изберат при изчисляване на индивидуалния коефициент да участват и периодите, които с беше решено да отпаднат\", заяви Петков. По думите му ако бъде подкрепена такава промяна и влезе в сила, в бъдеще хората ще имат правна възможност при пенсиониране да поискат пенсията им да бъде изчислена по стария ред, т.е. по старата методика, която действаше до края на 2018 година.    е само временен. \"Ще бъде предложено тази възможност да бъде валидна до началото на 2023 г., т.е. за 4 години напред\", съобщи още Петков.\r\nСъщевременно ще се даде възможност на лицата, подали заявления тази година или на които е отпусната пенсия по новия ред в 6-месечен срок от приемането на подготвяната сега поправка да могат да поискат пенсията им да бъде преизчислена по стария ред, добави министърът и увери, че никой нямало да бъде ощетен, вероятно имайки предвид само пенсиониращите в близките четири години.  1997 г. е вододелната дата, от която е въведен регистърът на осигурените лица, посочи Петков. Обаче според направената промяна при изчисляване на пенсиите по новата формула НОИ признава само осигурителния доход след 1 януари 2000 година, защото в края на миналата година със Закона за бюджета на държавното обществено осигуряване без никакви дебати в пленарната зала беше осигурителният принос между 1997 г. и 2000 г. при определянето на размера на пенсиите.\r\n\"Правото на избор на три последователни години от последните 15 при определянето на размера на пенсията е било възприето в началото, защото не е имало период, на базата на който да се изчислява индивидуалния коефициент\", обясни Петков за отменената методика, за която сега се търси правен начин да продължи да действа още 4 години. \"При положение, че има негативно от тази промяна (отмяната на методиката), явно нещата трябва да се отложат и да се направи в 2023 г. нова оценка на текущото състояние, за да няма ощетени лица\", каза още социалният министър, замисляйки се и за хората, които ще се пенсионират след 2023 година, но са работили и плащали пенсионни осигуровки и в \"зачеркнатия\" период преди 2000 година.   ", "date": "2019.03.22", "title": "Само пенсиониращите се до 2023 г. със сигурност нямало да бъдат ощетявани от новата формула на НОИ"}
{"url": "https://www.actualno.com/europe/milioni-hora-s-uvrejdanija-shte-bydat-lisheni-ot-glas-na-evroizborite-news_731901.html", "text": "  На 20 март Европейският икономически и социален комитет (ЕИСК) публикува информационен доклад, в който се представя актуалното състояние във връзка с на европейските избори.     В доклада, озаглавен „Права на практика на хората с увреждания да гласуват в изборите за Европейски парламент“, става ясно, че въпреки големия брой правно обвързващи документи, които защитават правата на хората с увреждания в ЕС, няма да бъдат в състояние или тази пролет, или най-малкото ще имат трудности да гласуват.\r\nНеговият автор, полският член Кшищоф Патер, заяви: „В доклада се представя — действителност, която далеч не отговаря на , основни международни правни актове и политически декларации.“\r\nКато се позовава на наскоро стартираната кампания на Европейския парламент във връзка с европейските избори и нейното мото „Този път ще гласувам“, г-н Патер заяви: „Изглежда, че за лицата, които вземат решения, и медиите единственият проблем е как да се мотивират гражданите на ЕС да гласуват. При все това голям брой граждани с увреждания могат единствено да заявят — още веднъж няма да мога да гласувам по технически причини в моята държава. Или националното законодателство в моята страна отново не ми позволява да гласувам.“  Според доклада милиони гласоподаватели ще бъдат възпрепятствани от , които не отчитат техните нужди вследствие на различните увреждания.   Освен това според оценките около 800 000 граждани на ЕС, страдащи от психични здравословни проблеми или с умствени увреждания, няма да могат да се възползват от правото си да гласуват предвид национални разпоредби, които са в сила в 16 държави членки, което ЕИСК смята са особено тревожно.\r\nВ девет държави от ЕС тези хора , или им е назначен настойник. По силата на седем национални законодателства способността им да гласуват се оценява индивидуално от съдилища или медицински съвети.    Процедурите за отнемане на правото на глас се различават значително в отделните държави членки. Докато в някои от тях те са насочени само към пациенти в тежко медицинско състояние, които не са в състояние да контактуват с други хора, в други държави хиляди хора трябва да преминат през сложен процес, който понякога дори включва тест за общи познания с въпроси по физика или история (например „Каква е скоростта на светлината“ или „Коя е Екатерина Велика?“).\r\nСтойностите също варират — в Португалия едва около 100 души не са в състояние да упражняват правото си на глас, докато .\r\nЩо се отнася до пречките от техническо естество, въпросът за адаптирането на избирателните секции се разглежда много различно от държавите членки. В шест държави до избирателните секции за хората с увреждания. И докато в единадесет държави се прилага общият принцип, че всички избирателни секции трябва да бъдат адаптирани, на практика тази достъпност се разбира по доста ограничен начин.   „Публичните органи често определят дадена избирателна секция за „достъпна“ само ако човек в инвалидна количка може да влезе в нея, като се пренебрегват нуждите на хора с много други увреждания. По-голямата част от избирателните секции в ЕС даптирани към нуждите на хората с различни увреждания“, заяви г-н Патер.\r\nВ 18 държави членки . В осем държави членки няма алтернативни форми на гласуване като гласуване по пощата, електронно онлайн гласуване или преносима избирателна урна. Това означава, че всеки, който физически не е в състояние да се придвижи до избирателната секция, няма да може да гласува.   В 12 държави н с по-подходяща, ако тя не им е определена въз основа на тяхното местожителство.\r\nВъпреки тази мрачна картина обаче докладът дава основания за надежда. В него са посочени 200 примера за добри практики и положителни решения във всяка държава членка.\r\nНапример в Румъния гласоподавателите имат право да означат името на кандидата с печат, осигурен от избирателната комисия. В Литва властите предоставят онлайн карта, на която са посочени избирателните секции, които са най-подходящи за гласоподавателите с намалена подвижност. В Естония всички граждани могат да гласуват по електронен път. Гласоподавателите в Дания имат възможност да гласуват предсрочно — от два дни до три седмици предварително в определени избирателни секции.   В доклада също така се посочват по-скорошни , например мерки за премахване на автоматичното отнемане на правото на глас за всички граждани, поставени под попечителство.\r\nНа пленарното заседание в сряда членовете на ЕИСК гласуваха да бъде изпратен на институциите на ЕС, националните правителства и НПО, които представляват хората с увреждания или чиято дейност е насочена към правата на човека.\r\nГ-н Патер заяви, че целта на доклада не е да критикува която и да е от държавите от ЕС. ЕИСК се надява, че с положителните си примери той ще помогне на лицата, вземащи решения на европейско и национално равнище, да изготвят всеобхватни решения за отстраняване на пречките от правно и техническо естество, които възпрепятстват значителна група граждани на ЕС да упражнят основните си права. Освен това той би трябвало да е от полза и за НПО, които отстояват правото на гласуване на национално равнище.\r\n„Ако се приложат най-добрите практики от всички държави, ще се изгради идеална система, при която всеки гражданин на ЕС с увреждания ще има не само пълно право да гласува, но и ще може да избере най-удобната за себе си форма на гласуване“, заяви г-н Патер.\r\n„Смятам, че този доклад ще спомогне за създаването на разпоредби, които гарантират, че нито един гражданин на ЕС няма да бъде лишен от правото си да гласува на изборите за Европейски парламент през 2024 г.“, заяви в заключение г-н Патер.    Докладът е изготвен въз основа на проучвания, проведени между 2016 и 2018 г. във всички държави — членки на ЕС, с изключение на Обединеното кралство. Включената в него информация е предоставена предимно от публичните органи, отговарящи за изборния процес, и НПО, представляващи или подкрепящи хора с увреждания, но също така и от членове на ЕП и представители на Европейския форум на хората с увреждания.   ", "date": "2019.03.22", "title": "Милиони хора с увреждания ще бъдат лишени от глас на евроизборите"}
{"url": "https://www.actualno.com/curious/dneven-horoskop-za-23-mart-news_731904.html", "text": "        Тази събота е добре да проявите скромност. Поне през половината ден. Колкото можете, но да се види, че можете. Днес може би няма да получите отговори на всичките ви въпроси. Ако се замислите напълно наясно сте с всичко и нямате нужда от пояснения.   Тази събота не оставайте затворени у дома. Сега е важно да се разсеете, раздвижите, разнообразите. Вечерта ще ви се наложи да вземете важно решение.     Тази събота ще ви са наложи да свършите доста къщна работа. Може и да се измъкнете от нея, но от недоволството на партньора ви - едва ли.    Това е ден, в който да бягате от всякакъв вид умствено или физическо натоварване. Преуморени сте до крайност, така че не правете компромиси с почивката. Днес не предоставяйте важните решения за живота ви на някой друг. Потърсете отдушник и поле за действие, където ще може да се развихрите.   От вас зависи как ще протече деня. Ако се съобразявате с чужди желания и капризи едва ли ще успеете да си починете и да сте доволни от себе си.    Денят ще ви предложи много изненади. Възползвайте се максимално и не се тормозете с угризения на съвестта или излишни въпроси. Тази събота не се чудете какво да правите, защото денят е за това да не правите нищо. Не изневерявайте на желанията си, особено ако ги няма никакви.    Тази събота може да преживеете промяна на гледната точка по важен въпрос. Ще имате достатъчно време да погледнете въпроса от всички страни. Тази събота може да имате конфликт с ваш приятел. Различните гледни точки не са причина за разваляне на отношенията. Това е ден, в който ще ви се наложи да свършите доста нетрадиционна работа. Няма как да се измъкнете, така че си представете, че участвате в приключение.", "date": "2019.03.22", "title": "Дневен хороскоп за 23 март"}
{"url": "https://www.actualno.com/varna/chetiri-medala-za-varna-ot-svetovnite-letni-igri-na-speshyl-olimpiks-v-abu-dabi-news_731913.html", "text": "  Варненски състезатели се представиха блестящо на Световните летни игри на Спешъл Олимпикс в Абу Даби. Те завоюваха четири медала, две четвърти, две пети и едно седмо място. Тримата варненски спортисти с интелектуални затруднения, които представиха България в игрите между 14 и 21 март, бяха близначките лекоатлетки Ваня и Таня Иванови и ездачът Велико Великов. За медалите се бореха общо 18 състезатели.     Талантливата Ваня Иванова обра овациите и гордо си спечели златен медал в състезанието за дълъг скок. Тя се класира и трета за бронза на 100 метра гладко бягане, а за участието си в щафетата 4х100 се класира на пето място. Нейната близначка Таня Иванова си извоюва бронзов медал на 100 метра гладко бягане, а на дълъг скок и щафета 4х100 зае съответно седмо и пето място.\r\nСъс сребърен медал и вицешампионска титла за английска езда се прибира 19-годишният Велико Великов. Талантливото момче е първокурсник по социален мениджмънт в Техническия университет във Варна. Той се състезава още в надпреварата по паркур и по английска обездка, където се класира на четвъртите места.", "date": "2019.03.22", "title": "Четири медала за Варна от Световните летни игри на Спешъл Олимпикс в Абу Даби"}
{"url": "https://www.actualno.com/politics/apartamentgejt-grandiozen-proekt-na-arteks-trygva-chak-sled-kato-gerb-izrichno-promenja-zakon-news_731903.html", "text": "        Скандалът \" \" все повече прилича на дълга корупционна верига. Разследване на установи, че има голяма вероятност облагите, с които Цветанов се е ползвал при сделката за апаратмента си (а именно, от пазарната), да са свързани с друг проект на строителната фирма \"Артекс\" . Става въпрос за може би най-грандиозния им: - гигантска сграда точно срещу хотел \"Маринела\" в престижния столичен квартал \"Лозенец\". Първоначално СО не презаверява разрешителното за строеж на \"Златен век\". Това се променя Това става ясно от отговорите на Столична община на изрични въпроси на по случая.\r\nСитуацията е скандална, защото по нея   от Инициативен комитет \"Лозенец\" едновременно до Столична община, премиера Бойко Борисов, президента Румен Радев, вицепремиера Томислав Дончев, регионалния министър по това време Николай Нанков, главния прокурор Сотир Цацаров, председателя на Народното събрание и председателите на парламентарните групи плюс омбудсмана Мая Манолова. Въпросният сигнал до Столична община и столичния кмет Йорданка Фандъкова в качеството му на председател на парламентарна група, а - на ул. \"Латинка\" в столичния квартал \"Изток\", в сградата \"Къщата на буквите\", която е и \"Сграда на 2017 година\".  Резултатът от препратения сигнал обаче е, че – след тълкувателното писмо на МРРБ, за което Инициативен комитет \"Лозенец\" е препратил получено от тях становище на новия регионален министър Петя Аврамова в началото на 2019 година, че . Това става с аргумент на МРРБ, че през 2010 година \"Артекс\" отваря строителната площадка на обекта, макар че ! Според Инициативен комитет \"Лозенец\" \"Артекс\" почва да строи малко след като са минали 10 години от издаването на разрешителното – какъвто е срокът за обекти от категорията на \"Златен век\" съгласно промени в Закона за устройството на територията (ЗУТ) от 2017 година. Промените са гласувани главно с гласовете на депутатите от ГЕРБ (61 от 76 подкрепили депутати), като Цветан Цветанов също гласува „за“. . Съгласно отговора на Столична община до , Искането Първото е по времето, когато Петър Диков е главен архитект на София и е презаверено от него на 19 ноември, 2012 година. Именно по този повод, за първата презаверка, , сегашният главен архитект Здравко Здравков каза следното: \" \".      , уточни г-н Никола Вапцаров, представител на Инициативен комитет \"Лозенец\" пред . В последния отговор пише следното – че \"консултантите (бел. ред. - на проекта \"Златен век\" )  отговарят за цялостта и законосъобразността на техническата  документация\", като под \"консултантите\" се разбират ЕТ \"Славекс – Живко  Димов\" и \"Стройконтрол инженеринг\" ООД. По техните заключения били  издадени заповеди от Направление „Архитектура и градоустройство“ в  Столична община за одобрение на техническата документация т.е. и на  разрешителното за строеж. Според нас това представлява бездействие на  ДНСК и затова подадохме жалба в Административния съд в София, но все още  не е образувано дело, тъй като от съда ни казаха, че се запознават с  документацията, добави Вапцаров пред .\r\nНа изричен въпрос на  , отговорът на Вапцаров е, че .    Предвид скандала \"Апартаментгейт\", ето какво написаха от сдружението, алармирало безуспешно вече години всички възможни държавни и общински институции:\r\n\" Продължаваме да считаме, че сградата се строи без валидно строително разрешение, тъй като то е изтекло през ноември 2017 година. Въпреки многобройните ни жалби и писма, ние срещнахме единствено напълно неадекватни, противоречиви и противозаконни обяснения от страна на ДНСК. Трябваше да се стигне до там, че да се засегне репутацията и доброто име на висши държавни служители, за да може да ни се обърне внимание на този изключително сериозен проблем.      Ние като граждани на София и жители на р-н Лозенец, очакваме от Вас, институциите единствено да вършите задълженията си по закон и Конституция – да защитавате закона и общественият интерес. Сега у нас се затвърждава впечатлението, че защитавате интереса на частна фирма, до толкова, че се внасят и приемат закони по поръчка, умишлено се бездейства и се влиза в съмнителни заменки. Все още вярваме, че имате силата и съвестта да ни докажете, че не е вярно, че сте корумпирани, че правите чадъри на фирми и се облагодетелствате от тези протекции.        (бел. ред. - ръководителят на ДНС) , . , но това оставяме на прокуратурата да прецени. Трябва ли да пострада и репутацията на цялото правителство, докато се намери куража да се изпълни закона?    В тази връзка, . . Законността, правдата и честността винаги звучат невероятни на нечестните, корумпираните и недостойните. Докажете ни на нас, гражданите на Лозенец, че вие сте смелите и доблестните политици, които България заслужава и от които България има нужда.  Собственик на компанията е - организатор на инициативата \"Нашият дом е България\", която нашумя след хорото в езерото Бъбрека. ", "date": "2019.03.22", "title": "Апартаментгейт: Грандиозен проект на \"Артекс\" тръгва чак след като ГЕРБ изрично променя закон"}
{"url": "https://www.actualno.com/europe/policijata-v-parij-zabrani-protestite-na-jyltite-jiletki-na-shanz-elize-news_731920.html", "text": "  Полицията в Париж обяви, че движението на „жълтите жилетки“ няма да бъде допуснато да протестира на емблематичния булевард Шанз Елизе, предава AFP.     Протестиращите няма да бъдат допуснати и на улиците около Триумфалната арка, както и в няколко прилежащи района, включително президентския дворец и парламента.   В началото на седмицата правителството на Франция обяви, че планира нови мерки за сигурност „жълти жилетки“ на популярния булевард „Шанз Елизе“ в центъра на Париж.\r\nОт пресслужбата на премиера Едуар Филип заявиха, че последният протест е доказал, че настоящите мерки за сигурност са „недостатъчни\".  „Изводът е, че премиерът ще представи на пред президента мерки, необходими за адаптиране на позицията на силите за сигурност, за да могат те да по всяко време\", бе казано в изявлението на Париж.", "date": "2019.03.22", "title": "Полицията в Париж забрани протестите на „жълтите жилетки“ на „Шанз Елизе“"}
{"url": "https://www.actualno.com/prasspress/tajnijat-dnevnik-na-p-news_731929.html", "text": "  Качих се на яхтата. Така се радвам, че на мен се падна инспекцията на круизните корабчета. Има места, на които дори ние в НАП сме щастливи, че не издават касов бон. Светлина в черната икономика. Ха-ха, шега. Такова ни е чувството за хумор – малко черно. Като смъртта и данъците. Но сега усещам прилив на адреналин. Ще се повозим, ще се позабавляваме и накрая ще ги глобя. Хем шефът ще остане доволен, хем и аз малко ще поразпусна. Важното е да не бия на очи и да не ме заподозрат. Ако компрометираш прикритието си, казва шефът, все едно нищо не си свършил. Изненадата е най-верният ни съюзник. И аз гледам „Господари на ефира“, какво си мислите. Гледах, по-точно. Че и там нещо не излязоха сметките и си носят последствията. Не може без финансов контрол! Държавата си иска своето. Процент от всеки бизнес, това е в основата на демокрацията. Не питай какво държавата ще ти даде, питай ти колко ще дадеш на държавата. Кенеди го е казал. Спирам да пиша и ще се слея с тълпата. Не искам да проваля мисията с някоя ненадейна редовна фактура.     Има твърде много мъже на тази яхта. Това е добре. Мъжът е по-склонен към престъпления, включително и финансови. Прави ми впечатление, че българският мъж е започнал да обръща по-голямо внимание на външния си вид. Отбелязвам си да предложа тайна проверка на салоните за епилация. Имам усещането, че скубят държавата. Не мисля, че някой ме подозира. Чувствам се в свои води. В Черното море на черната икономика. Добре ми се получават метафорите, кой казва, че данъчните сме все педанти. Ето, аз определено имам поетична страна.\r\nСтранно, всички са твърде заети да се поздравяват за нещо. Прегръщат се и се целуват безразборно. Не следя новините, напомням си да проверя не е ли свързано с мач на Гришо. Ние в НАП го наричаме него „неместно лице“. Неговите данъци не са ни грижа, той не се води към нас. Освен когато се гордеем де.\r\nСтава топло. Мъжете взеха да се разсъбличат. Засега ще остана с яке и шапка, но ако продължава това, възможно е да възбудя подозрения. Твърде щастливи са. Ако наистина е заради Гришо, най-вероятно е голяма победа. По начина, по който се шляпат отзад може да става дума и за волейболен успех. Там така правят.  Сори, събличам якето. Службата иска жертви. На повечето мъже на този круиз банските им са малки. Отбелязвам си да направим внезапна проверка в магазин за бански. Продават твърде странни модели. Нищо чудно, че на спътниците ми им стиска и ги събличат.\r\nВече почти всички са голи. Не мисля, че е чак толкова топло, но все пак ще съблека и пуловера. Иначе рискувам да разваля прикритието си. Нямам нищо против голото мъжко тяло. Много по-лесно е така да преценя има ли касов апарат лицето или не.\r\nНо за Бога, какво се случва? Това не го очаквах. Започнаха сами с актовете! Значи затова се събличали! Къде попаднах?! Това е извратено! Само държавата има право да върши това. Имам предвид – актове от такива пропорции.    Мисля, че това не е обикновен круиз. Това е нудистки гей круиз. Нямам търпение да разправям в службата. Ох, стискам палци всичко да мине без последици. Спокойно, това е просто любов. Но любовта е любов, круизите са с пари. Страхотна история ще стане от това. Само дано не стигне до министър Горанов, че той понякога малко изопачава нещата.\r\nСтрахотен содом се случва пред очите ми. Седя встрани, но едва ли ще е задълго. Гледат ме все по-настойчиво. Може би е време да си махна изкуствения нос. Толкова много мъже на едно място. Дано само всичко това не излезе нещо по европроект, че там не ни дават много да се завираме и да душим.\r\nОпс, един се приближава към мен. Какво ли ще иска?! Вика ми: госпожо, добре ли сте. Добре съм, добре съм, просто ми е малко топло с ботушите. Давам си сметка, че може би щях да съм по-успешно дегизирана, ако имах мустаци. Искам да кажа – други, по-големи. Пак си отбелязвам да посетя студиото за епилация. Може и като частно лице.\r\nВреме е да действам. Вадя картата: спрете, това е данъчна проверка. Какво си мислят, че само мъже ли могат да вършат тая работа. Ние сме данъчни. Тоест – малко или много всички сме пед... Така де, педанти. Но дълбоко в нас е скрита поетична душа.\r\nКоето ми дава идеята да предложа другия път да се престорим на поети, там също нещата са малко извън контрол...     Драгомир Симеонов ", "date": "2019.03.22", "title": "Тайният дневник на П"}
{"url": "https://www.actualno.com/europe/strelecyt-ot-utreht-napravi-samopriznanija-news_731932.html", "text": "  Роденият в Турция Гьокман Тaнис, арестуван по подозрение за в нидерландския град Утрехт, направи самопризнания за „терористични намерения“. Това потвърдиха от местната Прокуратура, предава AFP.     Тази сутрин той призна пред магистратите, че е извършил престъпленията, за които го обвиняват. Той също така заяви, че е “, се казва в изявление на Прокуратурата.   По време на осемчасовото му преследване жителите на града бяха посъветвани да си останат в домовете, а полицията изпрати сови части да охраняват джамиите из цяла Холандия.\r\nС необичайна бързина тя установи името му и разпространи негови снимки. Кварталът, където е предприел акцията си е тих жилищен район на Утрехт, след това убиецът е избягал като е откраднал червена кола, марка Renault Clio.  Според местният държавен обвинител Рутджър Дженкен имало е първоначални индикации, които са допускали извършването на терористичен акт.\r\nРедица публикации обаче, както в холандските медии, така и в турските, допускаха, че е възможно да има и лични мотиви, целейки се най-вероятно в жена – снаха или бивша партньорка.   През 2013 година Танис е бил осъждан за опит да убие след като е стрелял по жилищна сграда. Само период две седмици е бил в затвора с обвинение в изнасилване от 2017 година, а преди това е бил арестуван за кражба на моторно превозно средство, което е карал под влияние на токсични вещества и оплювайки полицаи.    ", "date": "2019.03.22", "title": " Стрелецът от Утрехт направи самопризнания"}
{"url": "https://www.actualno.com/plovdiv/hvanaha-pijan-shofior-na-linejka-v-plovdiv-news_731870.html", "text": "  Пиян шофьор на линейка беше задържан в Пловдив, съобщиха от полицията. Около 14:10 ч. вчера пътни полицаи посетили катастрофа с леки материални щети на ул. „Дилянка“.     На място било установено, че специален автомобил на многопрофилна болница в града, управляван от 63-годишен мъж, ударил отзад извършващ ляв завой джип „Дачия“ с 34-годишен водач.   Двамата участници били тествани с дрегер за алкохол и апаратът отчел наличие на над 1,2 промила в кръвта на по-възрастния. Той е задържан за едно денонощие в Трето РУ, образувано е бързо производство.\r\nЗа случая е уведомена Районната прокуратура.  Същия ден подобни действия са предприети и спрямо 43-годишен жител на Първомай. На ул. „Яне Сандански“ в града той бил заловен от служителите на реда зад волана на лек автомобил „Форд“ с над 2 промила алкохол.", "date": "2019.03.22", "title": "Хванаха пиян шофьор на линейка в Пловдив"}
{"url": "https://www.actualno.com/business/a1-s-pyrva-nagrada-ot-konkursa-kompanija-na-godinata-news_731888.html", "text": "   получи поредно признание за своето ребрандиране – компанията бе отличена за ефективни комуникации в категория „Телекомуникации” от престижните награди „Компания на годината” на списание Business Lady.     „Ребрандирането беше голямо предизвикателство за нас и съм много щастлив от резултатите, които постигнахме. Успяхме да надхвърлим всички очаквания и само 2 месеца след ребрандирането на практика всички знаеха, че вече сме А1. Наградата е за всички колеги от А1, които направиха това възможно и които продължават да дават най-доброто от себе си всеки ден. За нас ребрандингът не е просто смяна на лого и име – това е приключение, което започва много преди ребрандирането и продължава дълго след това”, сподели Симеон Донев, член на УС и старши директор „Маркетинг” на А1. През миналата година компанията премина през най-мащабната промяна в своята история. Основното предизвикателство беше не просто да се смени името и визуалния облик с идването на А1, а да се наложи нов стандарт на телеком пазара – с нови услуги в сектора, с високо ниво на експертиза и с по-добро клиентско обслужване. Позиционирането на бранда А1 не беше еднократен акт, а цялостен процес, който продължава и до днес с постоянен стремеж към усъвършенстване и подобряване.  Измеренията на проекта изискваха и по-специален подход в комуникационно отношение. Новият бранд беше представен с мащабна рекламна кампания, серия от традиционни и нетрадиционни материали в медиите, публикации в социалните мрежи, специални събития и редица инициативи, компанията успя да достигне до всички целеви групи и да наложи новия бранд А1. За кратък период от време новото име беше припознато и стана разпознаваемо за всеки в България.\r\nЦелта на „Компания на годината” е да се даде гласност на добрите бизнес практики, да се популяризира успешната индустрия в световен и локален мащаб, да се фокусира общественото внимание върху иновативни и актуални модели за управление на бизнеса и компанията, като по този начин се поощри предприемачеството сред българската общественост. A1 е традиционен победител в конкурса. През миналата година телекомът бе отличен с приза „Грижа за обществото и клиентски подход” в неговото четвърто издание.", "date": "2019.03.22", "title": "A1 с първа награда от конкурса „Компания на годината”"}
{"url": "https://www.actualno.com/curious/kajete-s-nas-planina-obicham-te-news_731896.html", "text": "  Приятно ни е да се запознаем. Естествоизпитатели работим с деца, младежи и хора на различни възрасти на открито и закрито и споделяме любовта към природата, страстта към ученето и стремежа към развитие на отговорно общество. Екипът ни е палитра от планински водачи, инструктори в детски и преживелищни лагери, парамедик, психолог, студенти, добротворци и др.     Каузата на “Планина, обичам те!” е да създадем силна и постоянна връзка между децата, младежите и планината; да ги запознаем – младите хора да намерят един нов,\r\nвдъхновяващ, мъдър и вечен приятел, а планината да бъде уважавана и да посрещне следващото поколение планинари и нейни пазители.\r\nЦелта ни е да заведем на планина млади хора на възраст от 9 до 14 години, които не са я срещали досега: не са ходили на планина; не са спали на палатка в планински условия; не са правили планински преход, не са поглеждали към хоризонта от планински връх - или онези деца и тийнейджъри, които нямат достъп до планината поради различни причини:  - липса на финансова възможност\r\n- липса на планинарска практика в семейството\r\n- липса на увереност и умения (при деца и родители) за пребиваване в планината    - липса на подходяща екипировка и време…\r\nЗащо го правим?\r\nДецата и младежите от градската среда (и не само) нямат лесен достъп до природата,\r\nотчуждени са от нея и това се отразява драстично на развитието им, както и на\r\nобществото ни. Ние вярваме в ползите от пълноценната връзка с природата:   - По-добро здраве - физическо, психическо и емоционално\r\n- Развитие на себепознанието (осъзнаване на собствените нужди, нагласи, очаквания и потенциал)\r\n- Уважение и грижа към себе си и природата\r\n- Подобряване на взаимодействието с останалите - в семейството, в малките общности и обществото.\r\nКак го правим?\r\nОрганизираме и провеждаме безплатни планински лагери.\r\nПо време на планинските лагери децата и младежите се запознават с планинарството – пребиваване и движение в планината, бивакуване, ориентиране, с биоразнообразието, както и с работата в екип, поемане и разпределяне на отговорност, взимане на решения. Следваме принципите на ученето чрез преживяване и насърчаваме творческата изява. Играта е основен инструмент в процеса на учене и в забавлението. Всичко това е насочено към осъзнаване на значимостта на връзката с природата и развитие на връзката със себе си.\r\nВажно – лагерите Планина, обичам те!  са безплатни. Ние събираме средства и правим тези лагери безплатни най-вече за децата, които не познават планината, нямат средства, познания и екипировка да отидат да се срещнат с нея.\r\nНие осигуряваме общата екипировка – палатки, шалтета, спални чували, въжета, каски и други. Участниците трябва да се погрижат за личната екипировка – дрехи, обувки, раница.\r\nОт върха на планината се виждат много неща. Простори, поля, реки и гори. Там, на върха на планината, виждаш приятеля до себе си – онзи, на когото можеш да разчиташ и в труден, и в лек момент. На върха на планината надзърташ и в себе си. За да се помириш, за да се оцениш, за да помислиш.\r\n“Планина, обичам те!” през 2019\r\nЛагерите за 2019 са два – продължителност 5 дни, бивакуване (спане на палатки); мястото на провеждане е района на хижа Чакър войвода, Рила планина, като всеки лагер е с 10 деца, двама инструктори и един младши инструктор - помощник .\r\nПърви лагер – 8-12.07.2019\r\nВтори лагер – 12-16.07.2019\r\nВсеки младеж на възраст между 9 и 14 години може да кандидатства и да спечели място в лагерите “Планина, обичам те!” чрез конкурса. Какво е необходимо ?\r\nПърво – децата да са на възраст между 9 и 14 години\r\nВторо – да имат желание да се запознаят с планината и да преживеят 5 дни на палатка с връстници.\r\n\tс предимство са младежите, които не са ходили на планина\r\n\tсъщо и тези, които не разполагат със средства\r\n\tкакто и тези, които нямат подкрепа от околните си за интереса им към планината и природата.\r\nТрето – родителите им да са съгласни за тяхното участие\r\nМладите хора трябва да изразят своето желание – мотивация за участие по какъвто начин им е удобно – песен, текст,танц – заснет, разказ, видео, … Като е важно да ни убедят, че ти са хората, които заслужават място в лагера. И да ни изпратят своята мотивация на мейла, заедно с контакти на своите родители и избраната дата за лагер, до 15.05.2019. Ние ще изберем най-мотивираните от тях, като се консултираме и с  родители.\r\nНашето желание и намерение за 2019 година са да съберем ПОНЕ ОЩЕ 10000 лв., с които да реализираме ОЩЕ ТРИ ЛАГЕРА.\r\nВъзможните начини за събиране на средства и подкрепа на кампанията:\r\nЧрез директно дарение към сметката на сдружение “Естествоизпитатели”:\r\nУниКредит Булбанк, Клон Царевец, ул “Иван Асен II ”, 2\r\nIBAN: BG60UNCR70001522566668, BIC: UNCRBGSF\r\nСдружение Естествоизпитатели\r\nЧрез закупуване на бъф (кърпа за глава) и Торба,  които могат да бъдат поръчани на фейсбук страницата или на имейла на сдружението.\r\nМоже да се включите и като доброволец, предоставяйки своите знания, умения, контакти, инвентар и... каквото сметнете за подходящо, както и да станете посланик на каузата. \r\nВ кампанията “Планина, обичам те!” ние влагаме нашите умения да показваме връзката с природата и нейното огромно значение за обществото ни; разчитаме на уменията ни да провокираме и водим процеси; споделяме нашата ценност – свързаността създава устойчивост. Свържете се с нас:  www.estestvoizpitateli.org  facebook.com/estestvoizpitateli.naturalexplorers/  estestvoizpitateli@gmail.com, info@estestvoizpitateli.org  тел.: +359 876597935 ", "date": "2019.03.22", "title": "Кажете с нас \"Планина, обичам те!\""}
{"url": "https://www.actualno.com/society/fondacija-bcause-predstavi-obobshtenite-rezultati-ot-programata-zabavno-ljato-grijovna-esen-news_731925.html", "text": "  С думи на благодарност към партньорите на програмата \"Забавно лято, грижовна есен“ се обърна Елица Баракова, изпълнителен директор на Фондация BCause, координатор на програмата за устойчиво развитие на тютюнопроизводителните региони в България. На събитието, провело се на 21-ви март в клуб „Перото“ в НДК, организаторите  разказаха за началото на програмата през 2014 г. в първото населено място – община Сатовча и за постигнатите резултати през годините. Събитието събра над 80 души – представители на медиите, участници през годините, организатори и партньори на програмата.  Водещ на събитието бе Стефан Щерев.     Елица Баракова разказа за мотивацията да работиш и помагаш на хората, които наистина имат нужда, за благодарността на участниците и отдадеността на всички партньори в програмата.\r\nВ обръщението си към присъстващите Вержиния Джевелекова, мениджър връзки с обществеността във Филип Морис България – компанията, която осигурява финансовата подкрепа за програмата, сподели през какви трудности е преминал екипа в търсене на възможности за подпомагане на тютюнопроизводителните общности в малките населени места. „Стартирайки пред 4 години с едно населено място – Сатовча, с първите летни детски академии и медицински прегледи за възрастни хора, днес резултатите от осъществяването на програмата са налице.  В отговор на нуждите на местните общности, инициативите постепенно се разрастваха, а включените региони ставаха все повече. Днес вече програмата е обхванала общо над 7000 души в общините Благоевград, Хасково, Кърджали и Силистра. За да създадем възможности за икономически растеж и да върнем младите хора в отдалечените райони, през последната година заедно с Центъра за предприемачество „Ринкърс“ създадохме и Академията за местни предприемачи, която подпомага стартиращия бизнес в тези райони чрез обучения и финансова подкрепа” - добави Вержиния.  От стартирането на „Забавно лято, грижовна есен” през 2015-а година до сега в програмата са се включили общо над 7000 души – близо 2 000 деца, 5 000 възрастни и над 200 местни предприемачи. През годините са осъществени над 70 летни академии за деца, над 8 000 специализирани медицински прегледи за възрастни хора и над 150 консултации за стартиране на бизнес по места. Програмата се осъществява от Фондация BCause в сътрудничество с Фондация „Направи добро – Александровска“, и Народно читалище „Бъдеще сега“. Представители на партньорските организации се включиха в трите дискусионни панела.\r\nВ първия панел Лета Панайотова, създател на учебните програми от Народно читалище \"Бъдеще сега\", заедно с Миглена Костова, зам.директор на СУ „Васил Левски”- гр. Дулово, Таня Енчева, учител в СУ „Васил Левски”- гр. Дулово и Джеват Дунчев, директор на СОУ \"Св. Св. Кирил и Методий\", с. Сатовча разказаха за начина, по който „безплатните детски академии на Забавно лято” променят нагласата на учениците и учителите към учебния процес. Промяната, която настъпва при децата само след седмица участие в образователно-приключенските академии, е видима при абсолютно всички деца независимо от възрастта и населеното място.\r\nВъв втория панел, осигуряващ безплатни медицински грижи за възрастни хора, Нина Райчева, координатор на програмата от Фондация „Направи добро - Александровска”, д-р Стефан Найденов, кардиолог и Шеип Панев, лекар-стажант, в програмата разкриха какви са предизвикателствата пред участниците във втория компонент от програмата „Грижовна есен”, преглеждайки дневно по над 100 пациента на възраст над 60 години. Благодарността и признателността в очите на възрастните хора, много от които никога не са посещавали лекар, са движещата сила за младите лекари участници вече 4 поредни години в програмата.     В последния панел от събитието Явор Гочев – директор програми в Център за предприемачество „Ринкърс“, финалистите в третия панел на програмата - „Академията за местни предприемачи“ през 2018 г и 2017 г  - Зорница Мълчанкова, създател на баскетболен клуб „Яворов“ в Гоце Делчев, Евгения Марценкова – създателка на серия за био козметика „Inner Beauty“ в Благоевград и Кирила Стайкова - победителката от първото издание представиха успешните си проекти и споделиха наученото от менторите в Академията. Мечта, сбъднато желание, помощ за местната общност бяха думите, с които участниците представиха преживяването си в Предприемаческата академия.\r\nС думи на благодарност към организаторите и партньорите се обърна и Цветан Филев, Председател на Националната асоциация на тютюнопроизводителите - НАТ 2010 и част от журито в „Академията за местни предприемачи“ през 2018 г.. Възможност за връщане в тези райони, помощ за най-уязвимите групи и устойчивост – това бяха основните послания, които г-н Филев посочи като ключови пред гостите на събитието.\r\nПрез годините програмата „Забавно лято, грижовна есен“ е получила редица отличия, сред които за „Най-добра програма на малко и средно предприятие“ от Българския дарителски форум през 2017 г. и награда за отговорен бизнес от Българския форум на бизнес лидерите през 2016 г. През 2019-а година програмата за корпоративна социална отговорност на Филип Морис България продължава с разширен обхват, обещаха създателите й.", "date": "2019.03.22", "title": "Фондация BCause представи обобщените резултати от програмата „Забавно лято, Грижовна есен”"}
{"url": "https://www.actualno.com/society/otide-si-narodnata-pevica-stefka-kushleva-news_731922.html", "text": "  Почина народната певица, композитор и диригент Стефка Кушлева, съобщи БГНЕС.     Дълги години с прочутия квартет \"Сестри Кушлеви\" тя представяше магията на българските фолклорни песни в страната и чужбина.\r\nПоклонението ще бъде в неделя, 24 март, в църквата \"Св. Седмочисленици\" от 11 часа.", "date": "2019.03.22", "title": "Отиде си народната певица Стефка Кушлева"}
{"url": "https://www.actualno.com/health/3-nachina-da-se-hranite-zdravoslovno-kogato-njamate-vreme-news_731848.html", "text": "  Всички знаем какво е да си много зает и последното нещо, за което да имаш енергия след работа вечер е готвенето. С многото задачи и задължения, обаче, често здравословното хранене остава на заден план. Има ли начин как да се храниш здравословно, когато изобщо не ти се готви? За щастие има, ето 3 съвета, които ще ти помогнат в това начинание.      Напълни фризера си с полезни плодове и зеленчуци. Дори замразени, те лесно могат да бъдат използвани за всякакъв вид ястия. Те лесно се размразяват в микровълновата или при самото готвене и няма да ти отнеме много време да си приготвиш вкусно и здравословно хапване.   Избери си един ден от седмицата, в който да приготвиш няколко здравословни храни, достатъчни за цялата седмица. Така, няма да се налага да се чудиш какво да сготвиш. Единственото, което трябва да направиш, е да ги стоплиш и да се насладиш на вкуса. Готвенето на всичко на веднъж ще ти отнеме време в деня, който си избрала за това, но ще ти спести много време през седмицата, когато нямаш никакво желание за такива неща.     Здравословното хранене не е толкова сложна задача, ако си добре организиран. Ето защо, ако искаш да се храниш здравословно въпреки претъпкания си със задачи график, запази се със здравословни неща за между храненията. Такива са ядките, киселото мляко, плодовете и зеленчуци и всички онези здравословни неща, които ще ти е лесно да изядеш, когато има нужда.", "date": "2019.03.22", "title": "3 начина да се храните здравословно, когато нямате време"}
{"url": "https://www.actualno.com/politics/jeljazkov-ne-bil-protiv-paket-mobilnost-a-sreshtu-protekcionizma-news_731859.html", "text": "  Ако пакетът „Мобилност“ бъде внесен за разглеждане сега, може да се получи „миш-маш“ от текстове, които никой не е очаквал. Продължаваме да  . Това каза пред журналисти министърът на транспорта, информационните технологии и съобщенията Росен Желязков.     Той уточни, че Пакетът за мобилност I е включен в предварителния дневен ред и предстои на 25 март да бъде гласуван окончателният дневен ред на пленарното заседание на Европейския парламент.   „Доколкото знам и в момента срещу пакета „Моблиност“ с една особеност – той би трябвало да се проведе в Страсбург, защото там ще се гледа тази тема.\r\nРазбира се, това ще бъде външна проява, която колкото е по-мащабна, толкова ще бъде по-впечатляваща и ще има своята функция не само за българските превозвачи, но и за техните колеги от останалите страни“, посочи Желязков.  Той обясни, че паралелно с това ще се проведе и Съвет на министрите по транспорта в Букурещ. „Там също имаме организирани множество срещи на , така че правим всички необходимо, за да гарантираме едно справедливо европейско законодателство.\r\nНие , а сме и против рестриктиращите норми така, както са предвидени в момента“, подчерта транспортният министър.   Официалните текстове на ЕК бяха едни, след това Съветът на министрите прие едно решение, впоследствие при не са получиха необходимите годни за пленарна зала текстове, а “, посочи Желязков    Желязков посочи, че ако се стигне до разглеждане на пакета „Мобилност“ сега, има пълна мобилизация за , за гласуване против предложените текстове и за гласуване за текстовете, предложени от Групата на инакомислещите.\r\n„При всяко положение ние и т.н. ще настояваме пакетът „Мобилност“ да се гледа в следващия европарламент“, обясни транспортният министър и посочи, че шансовете да се гледа от този ЕП са 50 на 50.\r\n„За първи път с този пакет , разделена е и . Разделена е по начин, който досега няма прецедент - да се настоява за законодателство, което разделя Европа“, заяви Желязков.   ", "date": "2019.03.22", "title": "Желязков не бил против пакет \"Мобилност\", а срещу протекционизма"}
{"url": "https://www.actualno.com/education/nulirat-priema-v-16-profesionalni-napravlenija-v-razlichni-vuz-ove-news_731790.html", "text": "   Това каза министърът на образованието и науката по време на пресконференция в Министерството на образованието и науката, свързана с въпроси за завършването на различните етапи в средното образование, както и за приема на студенти и докторанти във висшите училища и научните организации, предаде „Фокус“.     Част от специалностите са: Национална сигурност в Шуменски университет „Епископ Константин Преславски“, Русенския университет „Ангел Кънчев“ и Великотърновски университет „Св. Св. Кирил и Методий“, Икономика - в Шуменски университет „Епископ Константин Преславски“, Университета по хранителни технологии-Пловдив и Аграрния университет-Пловдив, Администрация и управление - в Национален военен университет „Васил Левски“-Велико Търново, Лесотехнически университет-София, Висше училище по телекомуникации и пощи, Обществени комуникации и информационни науки - в Шуменски университет „Епископ Константин Преславски“ и Обществено здраве в Софийски университет „Св. Климент Охридски“.    По думите на Вълчев нулевият прием се получава от механизма, който е заложен в Постановление № 64 на МС от 25.03.2016 г. за условията и реда за утвърждаване на броя на приеманите за обучение студенти и докторанти в държавните висши училища и за приемане на Списък на приоритетните професионални направления и на Списък на защитените специалности (Загл. доп. – ДВ, бр. 69 от 2016 г., в сила от 1.01.2017 г.).\r\n„Те трябва да обучават под 15 бройки и това, че са професионални направления, които ние не сме определили като приоритет. Последните десетилетия в най-голяма степен не рационалното търсене на избуя в професионалните направления от социалните, стопанските, правните науки и Национална сигурност. Системата трябва да се настрои към това да работи с по-малко студенти в следващите десетилетия“, посочи Вълчев.  Той подчерта, че Министерството на образованието залага на този метод от 2016 година. “, каза още той.", "date": "2019.03.22", "title": "Нулират приема в 16 професионални направления в различни ВУЗ-ове"}
{"url": "https://www.actualno.com/burgas/arheolog-ot-burgas-razkazva-za-pyrvite-obitateli-na-zapadnoto-chernomorie-news_731789.html", "text": "  Археологът Мирослав Класнаков ще представи данни за материалните ценности и културата на едни от първите обитатели на западното Черноморие. Те са свързани с факти за къснонеолитното селище, което се намира на полуостров Буджака в Созопол. Поредната лекция, която ще бъде изнесена в Етнографския музей в Бургас, е 23 март от 11.30 часа.     Археологът е нарекъл лекцията „ , на която ще представи данни за първите жители на месността.\r\nПроучванията са започнали през 2007 година, но все още не са добре познати на обществеността, смята Мирослав Класнаков.\r\nЩе бъдат експонирани материали от годините преди Христа, находки от гръцката античност и римското присъствие по тези места, както и в околностите на уникалния античен град Аполония, днешният Созопол.  ", "date": "2019.03.22", "title": "Археолог от Бургас разказва за първите обитатели на Западното Черноморие"}
{"url": "https://www.actualno.com/sofia/apartamentgejt-grajdani-opitvat-da-sydjat-dnsk-zaradi-arteks-news_731762.html", "text": "  Подали сме жалба в Административен съд София заради бездействието на институциите относно сигнала ни дали разрешителното за строеж на фирма \"Артекс\" на ул. \"Златен рог\" в столичния квартал \"Лозенец\" (бел. ред. - т.нар. сграда \"Златен век\" ) е валидно. Това заяви пред бившият зам.-кмет на район \"Младост\" Никола Вапцаров, който е част от Инициативен комитет \"Лозенец\".     По думите на Вапцаров, инициативният комитет е изпратил сигнал до всички възможни институции, включително и до Цветан Цветанов като председател на парламентарната вътрешна комисия. Снощи стана ясно, че до столичния кмет Йорданка Фандъкова и  в т.нар. \"Къща на буквите\", строена от \"Артекс\" на ул. \"Латинка\" в квартал \"Изток\" . , уточни г-н Вапцаров пред . В последния отговор пише следното – че „консултантите (бел. ред. - на проекта \"Златен век\" ) отговарят за цялостта и законосъобразността на техническата документация\", като под \"консултантите\" се разбират ЕТ \"Славекс – Живко Димов\" и \"Стройконтрол инженеринг\" ООД. По техните заключения били издадени заповеди от Направление „Архитектура и градоустройство“ в Столична община за одобрение на техническата документация т.е. и на разрешителното за строеж. Според нас това представлява бездействие на ДНСК и затова подадохме жалба в Административния съд в София, но все още не е образувано дело, тъй като от съда ни казаха, че се запознават с документацията, добави Вапцаров пред .\r\nНа изричен въпрос на  , отговорът на Вапцаров е, че .      Цветан Цветанов е един от общо 76 депутати, които гласуват със \"за\" поправи в Закона за устройство на територията (ЗУТ) от 2017 година. 61 са от ГЕРБ, 6 са от  Реформаторския блок, 4 от коалицията на Христо Ковачки, 3 от АБВ, 2 от  БСП. С тези поправки се позволява строителните  разрешителни за проекти от първа и втора категория и за обекти от  национално значение да важат 10 години, а не 5, както до този момент.\r\nСпециално за проекта на \"Артекс\" \"Златен век\" обаче МРРБ, на което начело тогава е сегашният зам.-регионален министър (бел. ред. - след жестоката автобусна катастрофа при Своге ), . Това става , докато , което Здравков потвърди в .  С други думи, когато \"Артекс\" почва да вдига сградата, която и сега още  не е завършена, 10 години отдавна са минали, защото същинският строеж  тръгна преди малко повече от година и . Според параграф 58 от Преходните и заключителни разпоредби на променения ЗУТ обаче .  А според \"Биволъ\" сегашният регионален министър Петя Аврамова казала,  че въпросното писмо на Нанков нямало правна стойност. Освен това заради въпросното писмо, подписано от тогавашния регионален зам.-министър Валентин Йовев.    Въпреки това \"Артекс\" сега строи и не е напълно ясно какво е направила Фандъкова с препратеното от  Цветанов писмо на комитета за проверка на проекта! изпрати официални въпроси до Столична община по случая и очаква отговорите.", "date": "2019.03.22", "title": "Апартаментгейт: Граждани опитват да съдят ДНСК заради \"Артекс\" "}
{"url": "https://www.actualno.com/moresport/kubrat-pulev-se-podgotvja-za-zversko-shou-sreshtu-bogdan-dinu-news_731821.html", "text": "  Oфициалният претендент за световната титла на IBF в тежка категория ще се изправи срещу Богдан Дину на 24 март в боксова гала, която ще стартира около 03:30 ч. българско време.     Най-добрият български професионален боксьор Кубрат Пулев заяви, че очаква да се получи „зверско шоу” на неговия мач срещу Богдан Дину.   „Чувствам се перфектно, зареден, силен, здрав и с боен дух. Разбира се, че срещата с българската общност тук ме зареди. Винаги е така, защото приемат много лично моите победи и загуби“, коментира по време на подготовката си в Невада Кобрата.\r\n„Това е още едно препятствие към световната титла, което трябва да преодолея и . Искам да го нокаутирам брутално”, допълни той.  Преди това в същата вечер Тервел Пулев ще влезе в оспорван двубой с 36-годишния американец Мич Уилямс, заменил Брендън Джонсън като негов съперник.\r\nДо момента в професионалната си кариера Уилямс има 16 победи, 7 поражения и 3 равни мача, като това ще е втората му професионална изява в рамките на месеца.   Последният двубой на Тервел Пулев бе срещу италианеца Леонардо Бруцезе в София миналата година, където спечели титлата на Европейския боксов съюз в полутежка категория.    „На брат ми няма да му е никак лесно. Ще бъде много интересен и завързан мач. Очаквам да победи”, сподели Кубрат за двубоя на Тервел.\r\nКобрата обяви още срещу кого иска да се боксира след двубоя с Богдан Дину. Разберете коя е следващата цел на Кубрат в ", "date": "2019.03.22", "title": "Кубрат Пулев се подготвя за „зверско шоу“ срещу Богдан Дину "}
{"url": "https://www.actualno.com/curious/dvete-zodii-s-lubovni-problemi-prez-april-news_731802.html", "text": "  Колкото и прекрасен месец да е април, събуждайки живота след зимен  сън, за някои зодии няма да е съвсем перфектен. Ето кои са двете зодии,  които ще имат тревоги и проблеми за разрешаване на любовния фронт.      не мислете, че когато един човек стане ваша половинка, няма  нужда да се стараете за него. Това е доста грешна представа за  взаимоотношенията между двама души. Не е изключено партньорът ви да  страда от липсва на внимание и да се чувства пренебрегнат. Ще ви се  наложи да се замислите дали сте готови за следваща голяма стъпка във  вашата връзка. Най-големият ви проблем през април ще бъде именно това,  че половинката ви може да ви притисне до стената, за да направите нещо  голямо и значимо за връзката си.   Възможно е призраци на бивши гаджета да ви застигнат. Стара  любов ще иска от вас да се съберете отново и да опитате да оправите  отношенията си. Дори да откажете без грам колебание, зрънцето на  съмнението ще се загнезди в душата ви. Ще се запитате наистина ли  обичате човека, с когото сте. От известно време не изпитвате никаква  тръпка, но нека ви припомним, че любовта има своите върхове и спадове.  Като цяло, проблемите през април ще са свързани със съмнения в  настоящата ви връзка и силата на чувствата, няма да има конфликтни  ситуации.", "date": "2019.03.22", "title": "Двете зодии с любовни проблеми през април"}
{"url": "https://www.actualno.com/politics/karakachanov-koalicijata-ne-zavisi-ot-skandali-kato-apartamentgejt-news_731798.html", "text": "  Отношенията вътре в коалицията не зависят от скандали. Това заяви лидерът на ВМРО и военен министър Красимир Каракачанов в отговор на журналистическия интерес дали е стабилна властта след .     По думите на Каракачанов отношенията в коалицията зависят най-вече от отношенията между партньорите на ниво парламент и на ниво правителство. \"На този етап в тази насока няма драма\", заяви той.   Каракачанов отказа да коментира отражението на на знакови фигури от ГЕРБ върху имиджа на коалицията и настоя: \"Задавате ми въпроси за неща, за които би следвало да изчакаме някаква проверка\". Иначе, продължи той - ме карате да влизам в предизборна кампания, защото и на това ми намирисва. \"Нека си дадат становището компетентните органи и тогава да коментираме, защото на въпроси \"защо\", \"дали\", \"ако\" - не мога да отговоря\", добави коалиционният партньор на ГЕРБ.\r\nСлед това Каракачанов сам мина на предизборна тема и заяви, че ако утре на конгреса на ВМРО бъде преизбран, ще продължи да отстоява тезата си, че \"Патриотите\" трябва да се явят заедно на евроизборите. \"След като има няколко издигнати кандидатури вместо да се снишаваме и да се ослушваме, нека да направим вътрешни избори - примерно г-н Симеонов, издигнат от НФСБ, ние сме издигнали Джамбазки, \"Атака\" също ще издигнат своя кандидатура, поясни той и предположи, че това за една седмица спокойно може да бъде направено.  \"Ако се явим с една от другите партии, това ще означава, че сме разделили коалицията\", коментира още Каракачанов и заяви, че според него вместо това ще е по-добре всяка от партиите да се яви самостоятелно: \"Може би част от невъзможността да се стигне до обща кандидатура е желанието на някои от колегите да се преброяват, въпреки, е ние няколко пъти се преброявахме в предишния формат, но ако искат - да продължават да се броят\".\r\nКаракачанов изрази недоумение къде е проблемът и защо няма желание за общо явяване и припомни старата българска поговорка \"ум робува, ум царува, ум патки пасе.\"       ", "date": "2019.03.22", "title": "Каракачанов: Коалицията не зависи от скандали като \"Апартаментгейт\""}
{"url": "https://www.actualno.com/crime/shofior-se-opita-da-premine-s-290-hil-evro-na-gkpp-kalotina-news_731810.html", "text": "  Гранични полицаи задържаха шофьор с 290 000 евро на ГКПП Калотина, съобщиха от МВР.     Задържаният е водач на влизащ в страната български автобус, който пътувал по международна линия. Граничният полицай, извършил паспортния контрол, поискал да бъде проверен и автобуса. По време на съвместната проверка граничарят и митнически служител установили, че във въздухоотводите над пътническите седалки има укрити пакети, увити в черни найлонови пликове. В тях са намерени общо 290 000 хиляди евро.   По случая в Граничното полицейски управление – Калотина е образувано досъдебно производство. Шофьорът е привлечен като обвиняем по чл. 251 ал. 1 от НК (за недеклариране на парични средства при преминаване през външна граница на ЕС в особено големи размери). Валутата е иззета с протокол за оглед като доказателство по досъдебното производство.", "date": "2019.03.22", "title": "Шофьор се опита да премине с 290 хил. евро на ГКПП Калотина"}
{"url": "https://www.actualno.com/dobrich/kogato-shestima-medici-ti-kazvat-da-napravish-abort-no-ti-rodish-zdravo-dete-news_731682.html", "text": "  Тя е на почти една година и е едно от най-слънчевите бебета, които сте виждали. Обича да си играе, говори на свои език и скоро ще се научи да ходи. Дарина е нормално и здраво бебе, което обаче не е било планирано да се ражда. Тя е трябвало да умре, по решение на лекарска комисия и поредица от лекари. Същите тези лекари, според които бебето няма стомах, ще се роди със синдром на Даун, има сърце от дясно и още поредица от различни диагнози.      Историята на Дарина беше разказана в социалната мрежа от нейната майка - Борислава Иванова и за пет часа събра над 2000 харесвания и хиляди коментари и споделяния. История, която отразява силата на една майка и борбата й за едно бебе, за което според лекарите няма надежда.   Бременността на Борислава вървяла добре до 13-та гестационна седмица, когато при контролен преглед се вижда уголемена нухална гънка в плода. Пет седмици по-късно, лекуващият лекар в град Добрич все още не е определил причината за проблемите и препоръчва прекъсване на бременността. Борислава отива на втори лекар, който я препраща към трети, за поставяне на диагноза, където се прави 4D ехография на бебето, според която се оказва, че то няма стомах, има шест пръста на ръцете, цялото е в оттоци - а сърцето му - то е отдясно.\r\nИздават на майката направление за прекъсване на бременността, но тя не го прави. Отива на четвърти лекар, за повторна проверка на плода. Той не може да определи проблема и изпраща майката на пети лекар. Този път становището е, че бебето няма да оцелее дори до първата си година и се издава направление, от лекарска комисия, за прекъсване на бременност, след одобрение от същата тази комисия.\r\nМайката на Дарина чака планирания час за прекъсване на бременността, когато обаче решава, че това не е краят. Така поема към лекар номер седем, докато в болницата я чакат за направата на аборта по медицински причини.    Така, след шест консултации на лекари, в три различни града, всички единодушни в решението си, че бебето Дарина трябва да умре, още преди да се роди, Борислава чува за първи път различно мнение – „Бебето е здраво, няма никакви аномалии или наличие на синдроми.”\r\nСилната майка решава да послуша само това мнение и избира да вярва, че бебето ѝ наистина е добре, и шестима доктори са се объркали. Така, няколко месеца по-късно се ражда Дарина. Без синдром на Даун, без шест пръста, с нормален стомах и със сърце – точно там, където трябва да бъде.\r\nСега, година по-късно, разговаряме с Борислава за силата на майчиното сърце и надеждата, че детето ти е добре. Дори и сега не бях готова да го споделя, но мои близки смятат, че на подобни истории трябва да се дава гласност, за да може да се предпазят други жени в такива и подобни ситуации и определено са прави! ! Не трябва да се доверяваме напълно и да вярваме на всяка дума, която ни се казва.   Не съм се срещала отново с лекарите, които ми казаха, че трябва да прекъсна бременността си. Не мисля, че ще отдадат някакво значение на това, че всъщност детето е живо и здраво. Още повече да се почувстват виновни за нещо. За съжаление някои български лекари са с доста голямо самочувствие, заради професията си и подобно нещо не би ги „съборило”. Решението да запазя бебето беше още като смятаха, че е \"недъгаво\". Вече бях толкова объркана и несигурна за всичко, което се случваше, че в един момент се примирих с всичко и си казах, че никой не може да ми вземе детето насила. Още повече като е все още вътре в мен. Съобщавайки на лекарите, че съм решила да запазя детето дори и да е със синдром на Даун/Торет или друга аномалия, всички ме гледаха много странно и ми обясняваха, че го правят с единствената цел да не \"отглеждаме инвалид\", което за мен е абсурдно и непрофесионално казано от \"лекар\"! Всъщност грешни преценки няма, има незнаещи лекари. Те виждат, че има нещо, но понеже не знаят какво е за тях е най-лесно да кажат, че трябва да се прекъсне бременността и за да защитят това си мнение, използват доводи като \"ако не се махне, ще умре в теб и ти ще умреш след това\". Единствено д-р Чавеева успя да ми даде адекватни отговори на това защо се е получило така - оказа се, че вероятно аз съм имала някакво неразположение/настинка, което се е отразило на бебето, защото въпросната течност се беше абсорбирала в рамките на 10 дни. Съвсем случайно съм попаднала на няколко подобни истории, но съм ги срещала единствено в групи или форуми за майки като коментар под пост, за мнение за някой лекар. Явно майките не смятат, че е нужно да споделят тези истории или просто не искат да отговарят на въпроси след това. Или може би се радват, че просто всичко е имало успешен край, но всъщност трябва да се споделят, за да помогнат на други майки да не се сблъскват с подобни ситуации.. Не бях спокойна дори и след раждането на детето, исках да я прегледат веднага специалисти и да видят дали всичко е наред. Почувствах се спокойна чак като се прибрахме у дома и вече знаех, че никой не може да я вземе! На всички майки или бъдещи такива искам да кажа, че ако имат някакви притеснения винаги трябва да потърсят второ мнение и най-вече да следват инстинкта си! Майчинският инстинкт е много силно нещо и когато нещо не е наред го усещаш вътре в себе си и някак знаеш кое е правилно. ", "date": "2019.03.22", "title": "Когато шестима медици ти казват да направиш аборт, но ти родиш здраво дете"}
{"url": "https://www.actualno.com/asia/atentatoryt-ot-krajstchyrch-shte-poluchi-dojivotna-prisyda-news_731746.html", "text": "  Извършителят на нападението срещу двете джамии в новозеландския град , при което загинаха 50 души, ще прекара остатъка от живота си в единична килия. Това съобщи новозеландският министър на външните работи и вицепремиер Уинстън Питърс в .     В града на Босфора в момента се провежда извънредна среща на страните от Организацията ислямска конференция на ниво външни министри, предава БГНЕС.   \"Терористът ще прекара оставащата част от своя живот в единична килия\", каза Питърс, цитиран от телевизия \"Хабертюрк\".\r\nТой също така подчерта, че е \"страна, която придава голямо значение на свободата на вероизповеданията\". \"Нападението срещу джамията е атака срещу всички нас\", добави външният министър на островната държава.  Генералният секретар на ОИС Юсеф Ахмед ал-Усаймин заяви, че \"всички световни лидери трябва да чуят, че тероризмът няма национална, религиозна и расова принадлежност\". \"Ако не са противопоставим на радикализма и враждата към мюсюлманите, тогава престъпленията на ислямофобска почва няма да престанат\", смята той.\r\nПрипомняме, че на 15 март 28-годишният австралиец Брентън Тарант разстреля 50 души в две джамии в Крайстчърч. Неговият акт беше осъден остро от цялата новозеландска и световна общественост. Водеща роля в тези тежки за островната страна дни изигра премиерът Джасинда Арънд, с което най-вероятно си е навлякла омразата на крайните екстремистки елементи.   ", "date": "2019.03.22", "title": "Атентаторът от Крайстчърч ще получи доживотна присъда"}
{"url": "https://www.actualno.com/politics/cvetanov-radev-e-flagman-na-kompromatnata-vojna-sreshtu-men-ochakvam-izvinenie-news_731745.html", "text": "  \"Няма нищо, от което да се срамувам. Напълно съм убеден, че няма около моите имоти. Плащанията са направени по банков път, всичко е прозрачно. Сделката е публична, . Ако имам нещо да крия – щеше ли всичко да бъде толкова прозрачно. След като проверките срещу мен покажат, че не съм извършил нищо незаконно – ?\" Това заяви пред журналисти във Велико Търново председателят на ГЕРБ и зам.-председател на партията Цветан Цветанов.     \"Съвсем целенасочено два месеца преди изборите се прави срещу мен. Пределно ясно е, че всичко това ще се използва по време на кампанията. Учуден съм, че във на компроматната война срещу мен се превърна именно , коментира Цветанов   Той посочи още, че докато не е приключила проверката – . Той подчерта, че не е придобил нищо на по-ниска цена.\r\nПрипомняме, че , който преди това е собственост на \"Артекс Инженеринг\", е срещу два апартамента на Цветанов и доплащане 100 000 лв. или общо 387 438,8 лв. Това прави по 630 евро на кв. метра площ и е .  Цветан Цветанов говори и за предстоящите европейски избори, листата с кандидати на ГЕРБ за евродепутати и призива на председателя на ЕНП Жозеф Дол за обединение на десните гласове в България.\r\n\"Всички настоящи евродепутати са получили номинации от структурите в страната. Знаете, че поехме ангажимент да осигурим . Другата седмица ще проведем още една работна среща с колегите и \", каза зам.-председателят на ГЕРБ.   По думите му водачът на листата на ГЕРБ трябва да познава отлично работата на европейските структури, да има международно признание за качествата си, както и да разполага с доверието на нашето европейско семейство – ЕНП.    \"Появиха се спекулации, че Георги Марков ще оглави листата. Той обаче и съответно кандидатурата му не се обсъжда\", съобщи Цветанов.", "date": "2019.03.22", "title": "Цветанов: Радев е флагман на компроматната война срещу мен, очаквам извинение"}
{"url": "https://www.actualno.com/healthy/sys-73-sa-namaleli-bolnite-ot-tuberkuloza-prez-poslednata-godina-news_731823.html", "text": "  Със 7,3% са намалели болните от у нас през 2018 г. в сравнение с 2017 г., сочат предварителните данни на „Националната програма за превенция и контрол на туберкулозата в Република България”.     Tази година Световният ден за борба с туберкулозата – 24 март се провежда под мотото: „Време е: за Свят без туберкулоза!”.\r\nЗа десета поредна година се постига трайна тенденция за намаляване на заболеваемостта от туберкулоза - от 38,5 на 100 000 население през 2008 г. до 18,3 на 100 000 души през 2018 г. по предварителни данни.\r\nПрез 2018 г. общият брой на болните с туберкулоза е 1 358 души по предварителни данни, спрямо 1 463 пациенти за 2017 г. ( през 2008 г. техният брой беше 3150 )  Над 78% от регистрираните пациенти са с туберкулоза на белия дроб. Над 59% от пациентите с белодробна туберкулоза отделят туберкулозни бацили и крият риск за околните контактни лица. През годините се запазва тенденция броят на мъжете да е над два пъти по-голям от броя на жените.\r\nИ през 2018 г. преобладават новооткрити случаи с туберкулоза - 85 % от всички регистрирани, а останалите 15% да са лица, които в миналото са боледували от туберкулоза (рецидиви, пациенти на повторно лечение, които са прекъсвали лечението).\r\nНай- засегнати възрастови групи са от 45-54 г. (21, 72%), над 65 г. (20,25%) и 55-64 г. (18,34%).    През 2018 г. се отбелязва значително намаляване на случаите на туберкулоза сред децата от 0 до 17 г. - 90 случая (6,6%), от всички случаи на туберкулоза в страната. През 2017 г. са регистрирани 140 деца с туберкулоза. През последните години броят им е бил между 9% и 10%.\r\nНезависимо от намаляването на заболеваемостта, все още има региони, в които е над средната за страната (Видин – 51,8; Габрово – 42,6; Перник – 36,8; Сливен – 29,7; Враца – 29,6, София област – 29,4; Плевен – 25,8; Кюстендил – 23,9; Велико Търново – 23,4; Силистра – 22,6; Благоевград – 22,4).\r\nПо данни на Националния регистър по туберкулоза процентът на успешно излекуваните пациенти с бацилоотделяне се увеличава от 80% през 2007 г. до 85% при пациенти започнали лечение в 2016 г.\r\nОт бюджета на Министерство на здравеопазването се осигуряват ежегодно средства за противотуберкулозни лекарства от първи ред, лекарства за химиопрофилактика, ваксини, диагностикуми и консумативи за микробиологичните лаборатории и финансиране на лечебните заведения за лечение на туберкулоза.\r\nНамаляването на разпространението на заболяването е резултат от активната дейност на Министерство на здравеопазването в изпълнение на „Националната програма за превенция и контрол на туберкулоза”, а така също и на Програмите, които се финансират от Глобалния фонд за борба срещу СПИН, туберкулоза и малария.      В дейностите по тези програми активно участват специализираните лечебни заведения и неправителствените организации, работещи с уязвимите групи.\r\nПо Програмите за превенция на туберкулоза работят 29 лечебни заведения, от тях 15 са МБАЛ, 14 са СБАЛПФЗ.\r\nВ 29 лечебни заведения по туберкулоза се провеждат ежегодно седмица на „Отворени врати”. По време на проведените за периода 2009 г. – 2017 г. кампании броят на анкетираните за туберкулоза лица е 114 730. От тях 1 242 лица са диагностицирани с туберкулоза и са насочени за лечение, а 4 351 са обхванати с химиопрофилактика след открита латентна туберкулозна инфекция.\r\nБлагодарение на финансовата подкрепа на Глобалния фонд и Световната здравна организация, през последните 10 години беше осигурено лечението на 289 пациенти с мултирезистентна туберкулоза (MDR-TB) в специализираната болница в Габрово, където бе изграден специално оборудван сектор, съобразен изцяло със световните стандарти на мерките за инфекциозен контрол на инфекцията. През 2018 г. в сектора са лекувани 50 пациенти с резистентна форма на туберкулоза.\r\nДиагностиката и лечението на мултирезистентната туберкулоза се подпомагат от Програмите, финансирани от Глобалния фонд, като се осигуряват лекарства от втори ред за лечение на резистентни форми на туберкулоза и диагностикуми за микробиологична изследвания за установяване на тази резистентност.   В България в края на 2016 г. е въведена най-съвременна бърза диагностика за туберкулоза чрез молекулярно- генетичен метод: GeneXpert MTB/RIF. \r\nПо експертна оценка на СЗО през 2017 г. над 10 милиона са случаите на туберкулоза в света, а смъртните случаи са 1,6 милиона.\r\nПрез 2017 г. в Европейския регион на СЗО (общо 53 държави) са съобщени 275 000 случая на туберкулоза или разпространение 30 случая на 100 000 население и 77 000 случая на резистентна туберкулоза. За периода 2013-2017 г. се наблюдава тенденция за намаляване на регистрираните нови случаи и рецидиви на туберкулоза от 32,9 до 25,9 на 100 000 население.\r\nНай-голямо е разпространението в Киргизстан – 144 на 100 000 население, Молдова – 95, Грузия – 86, Таджикистан - 85 и Украйна - 84 на 100 000 население.\r\nСлучаите на туберкулоза в страните от Европейския съюз и Европейското икономическо пространство са над 55 337 или разпространение 10,7 на 100 000 население, а случаите на мултирезистетна туберкулоза са 1 107. Възрастовата група от 25-44 г. е най- засегната. Най- голямо е разпространението на туберкулозата в Литва, Латвия, Естония, Румъния.   Заболяването е лечимо, стига да бъде открито навреме, да бъде проведено качествено лечение, съобразено с международните стандарти, също така важно условие е пациентите да се придържат стриктно към лечението.\r\n \r\nВ България диагностиката, лечението и профилактиката на туберкулозата са безплатни за всички, които се нуждаят, независимо от техния здравноосигурителен статус.", "date": "2019.03.22", "title": "Със 7,3% са намалели болните от туберкулоза през последната година"}
{"url": "https://www.actualno.com/ruse/rusenska-fondacija-finansira-23-proekta-po-programa-znanie-i-rastej-news_731794.html", "text": "   обяви класирането от конкурса за проекти по програма „Знание и растеж“ за 2019 г. Проявата е по инициатива на Фондация „Русе – град на свободния дух“ с подкрепата на Фондация „Еконт“. По програмата за 2019 г. са одобрени 23 проекта, които ще получат финансиране на обща стойност , а общата стойност на проектите е 197,913,83 лв. Одобрените проекти са в следните области: наука, образование, нови технологии, личностно израстване и история.     С предимство бяха разгледани проекти, обединяващи повече от три институции или организации, предлагат над 50% собствен финансов принос и дават възможност за достъп до знания и развиване на умения на възможно максимален брой хора.\r\nСред участващите 27 кандидати, (някои с повече от 1 проект) бяха: Русенски университет „Ангел Кънчев“, местни училища, училищни настоятелства, читалища, както и неправителствени организации от Русе, София, Варна и Своге. Постъпилите във  фондацията общо 39 проекта са на обща стойност 407 756,50 лв. Исканата от Фондация „Русе – град на свободния дух“ сума е в размер на 227 717,77лв.\r\nПълният списък с одобрените за финансиране проекти, е публикуван на сайта на Фондацията –   ", "date": "2019.03.22", "title": "Русенска фондация финансира 23 проекта по програма „Знание и растеж“"}
{"url": "https://www.actualno.com/sliven/bezprecedentni-merki-na-slivenskata-policija-za-proletnoto-romsko-nashestvie-kym-lifta-news_731730.html", "text": "  Безпрецедентни мерки за охрана на обществения ред, гората и пожарната безопасност предприема днес сливенската полиция.     40 полицейски служители, 10 патрулни автомобила, заедно със служители на Регионалната дирекция по горите, Държавно горско стопанство - Сливен и Общинска охрана ще бъдат в района на долната лифтена станция към местността „Карандила”, където по традиция днес се стичат , за да отпразнуват .\r\nСпоред анализите на Областната дирекция на МВР от последните години, на този ден там се събрат над пет хиляди души роми, придвижващи се с личен транспорт или наети микробуси. Пристигащите района на Долна лифтена станция, по групи и семейно, а до всяка компания се палели огън, скара или барбекю. След запълване на пространството наоколо, пристигащите се позиционирали в посока местността „Тютюнлюка”.\r\nДнес полицейски служители ще контролират достъпа на граждани с превозни средства в района, ще предупреждават пристигащите за употребата на алкохол, както и за забраната за палене на огън, барбекюта, грилове и пр. в Природен парк „Сините камъни” и за изхвърлянето на отпадъците на определените за целта места.  Засилен контрол ще има и в местностите „Меча поляна”, „Слънчева поляна”, „Халката” и в района на Горна лифтена станция.\r\nВъв връзка с очаквания наплив от празнуващи, в Районното полицейско управление е изготвен специален план за охранителни мероприятия и осигуряване на обществения ред, планирани от ранните часове на 22  март до окончателното изтегляне на гражданите към град Сливен.", "date": "2019.03.22", "title": "Безпрецедентни мерки на сливенската полиция за пролетното ромско нашествие към лифта"}
{"url": "https://www.actualno.com/music/blus-divata-bet-hart-se-zavryshta-v-bylgarija-news_731733.html", "text": "  Бет Харт, която остави без дъх публиката в препълнената Зала 1 на НДК миналия декември, обеща да се завърне и ще спази обещанието си. Местата за концерта й са само 5000.     Без съмнение,  Бет е в огромен подем, който публиката високо оценява. Световното й турне продължава да расте с все нови и нови дати, които моментално се разпродават. Любовта на зрителите й очевидно е толкова безгранична, колкото и нейната към тях. На концертите си тя се раздава докрай, пее, свири на пианото, танцува, разказва истории. Бет се оказва истинско музикално чудо.\r\nНейният първи концерт у нас през 2018 г. събра феновете й, които отдавна я очакваха. Но тя спечели още много сърца. Нейните обожатели я ценят, както заради невероятния й глас и интерпретаторски способности, така и заради непринудения начин да се представя на сцената. Тя създава особена интимност, такава, че всеки зрител да може да се почувства насаме с нея и с прекрасната й музика.  Огнената Бет, която от концерти  няма време да се завърне в родния Лос Анджелис, не се оставя да се носи по течението, което подемната вълна й създаде. Тя търси нови и нови възможности за изява. На сцената се появява в различни колаборации - работи с най-големите имена в музиката и разтърсва стените на концертните зали с онзи неин прославен глас с медена дрезгавина. Списанието Blues Magazine нарече \" и няма съмнение, че нейната кариера e върхът на екстремните преживявания. Тя наистина е главозамайваща вокалистка на такива юнаци на китарата като Джо Бонамаса, Джеф Бек и Слеш. \"Нещо изключително\" писа Таймс за уникалния й за цяло едно поколение тембър, докато Гардиан възхвали нейните \"дръзки, замислени и сърдити\" изпълнения.\r\nКонцертът е организиран от продуцентска агенция БГ Саунд Стейдж и билетите са пуснати в продажба в системата на .     ", "date": "2019.03.22", "title": "Блус дивата Бет Харт се завръща в България"}
{"url": "https://www.actualno.com/actualno/ceco-cecka-i-vejdi-tyrsi-se-chetvyrti-za-belot-news_731761.html", "text": "  Това, че освен Цветан Цветанов, други партийни другари - и също разполагат с апартаменти от престижната \"Артекс\", действа приласкателно на въображението. Вече описахме евентуалния на Цветанов, но това е нищо в сравнение с богатите възможности на комшулъка, който скрепява тримата партийци.     Възникват основателни въпроси. Кой например ще е домоуправител? Различните варианти имат и различни преимущества. Логиката все пак води към Цачева. Бе обявена навремето от Борисов за майка на нацията, колко му е поне една домоуправителка да стане? Тук видимо се очертават интересни сюжети: да си представим как Цецка звъни на Цветанов да събира парите за входа. Звъни - обаче трябва да чака 7 минути пред вратата. Понеже апартаментът е много голям, на Цветанов реално му трябва време, за да стигне до входната врата. Събират се стандартни суми: по 20 лева. Цветанов обаче няма кеш - той не е човек, дето има 20 лева в джоба, както и вие примерно ако имате някакви жълти стотинки, гледате да ги разкарате по-бързо. Затова се взема решение: тия 20 лева за вход да минат като парламентарни разноски. Гласува се закон, да се вдигне малко депутатската заплата, за да има социална и политическа справедливост - щом имаш право на кола, секретари и други удобства, колко са едни 20 кинта за блока?\r\nВъзниква следващ въпрос: коя да е чистачката на входа? Тук няма никакъв спор - това ще е , която за малко да хване избягалия Пелов! Цачева, като министър на правосъдието, има връзки: наема тая жена, очевидно е осторожна, активна, добре работеща.\r\nНастава ракиено време. Тук, навреме, се присъединява третият персонаж - Рашидов. Точно навреме. Общо тримата са с над 600 квадрата, това е половин декар, колко му е масичка и три чашки да се разпределят другарски. Теми на разговор? Има само една тревожна. Обсъжда се какво да се прави с целия тоя шум, който се вдигна. И тримата са на мнение, че Менда Стоянова много хубаво , че не трябва да се фокусираме върху това кой какъв апартамент си купил и това било просто нещичко там свързано с личния живот. Лайфстайл, потребност някаквa си там. Дай им на българите да се врат в чуждата чиния. Каквото си купил, купил. Наздраве!  Също, трябва да се реши една несправедливост. Само Цветанов например, поне от информациите до момента, разполага с ВИП асансьор. Каква е тая несправедливост? Цачева и Рашидов не са ли ВИП тия хора? Налага се той да бъде убеден: нека позволи и на тях да се возят малко. От партийна солидарност.\r\nНакрая обаче, някъде към 9, настъпва най-важния въпрос. Откъде да се намери четвърти за белот? Тук авторът ще си спести подсказките, макар че няма да си ги спести - четвъртият е, разбира се, най-обиграният картоиграч от всичките: Борисов. Който направи интересно изявление: едно време, каза той, хубавите апартаменти били за комунистите. Тук сме напълно съгласни. Но как по-точно да довършим това изречение? Няма много логични възможности: скритото допълнение към тези думи е: \"Тогава кльопаха те. Сега дай малко ние\". И всичко отива към един велик и образцов финал, който гласи следното:   \"Дванайсет гласа крещяха гневно и всички си приличаха. Сега стана ясно какво се е случило с лицата на прасетата. Животните отвън се взираха от прасе към човек, от човек към прасе и отново от прасе към човек; но вече беше невъзможно да се каже кой какъв е.\" ( Джордж Оруел)       Райко Байчев  ", "date": "2019.03.22", "title": "Цецо, Цецка и Вежди: Търси се четвърти за белот"}
{"url": "https://www.actualno.com/vraza/tyrsjat-pomosht-ot-psiholozi-za-deteto-koeto-skochi-ot-4-ija-etaj-na-doma-si-news_731791.html", "text": "  14-годишното момче от Роман, след скандал с родителите си, е наблюдавано от Дирекция„ Социално подмомагане” в Мездра още през 2017 г. Този интерес е предизвикан от . По-късно в доклад на социалната институция се казва, че агресията на момчето е овладяна.     В момента детето е в добро състояние и му предстои операция. Припомням ,че при скока от 4-етаж бяха счупени крайниците му. Според Мария Търнавска, шеф на дирекцията„ Социално подпомагане” във Враца, няма установена рискова среда в семейството на момчето. Семейството е бедно, но живее в добре оборудвано жилище, няма и дефицит в отношенията му с родителите.  Неоходима е консултация с психолог и психиатър за състоянието на детето, които ще назначат лечение. Отдел „Закрила на детето” в Мездра е поел ангажимент за активно наблюдение на момчето и семейната му среда.", "date": "2019.03.22", "title": "Търсят помощ от психолози за детето, което скочи от 4-ия етаж на дома си"}
{"url": "https://www.actualno.com/europe/borisov-otlojihme-brexit-za-da-pomognem-na-velikobritanija-da-napusne-s-pravila-news_731758.html", "text": "  „1000 дни не стигнаха, а в същото време имаме готов договор. Мишел Барние е свършил страхотна работа, имаме папка с решения, а 98% от нещата са договорени“. Това заяви премиерът Бойко Борисов по повод разговорите между Великобритания и и ЕС за .     Най-спорните въпроси остават дали Обединеното кралство да остане в общия пазар на ЕС и меката граница между двете Ирландии.\r\n„За Европейския съюз е важно да има Brexit с правила. Затова и се направи този компромис ( , б.р.) се направи, за да се даде шанс на Камарата на общините. Ако вземе решение, на 12 април ще има нови разговори. Ако не – това ще е крайната дата. , защото след това вече Великобритания трябва да отиде на избори, обясни Борисов.\r\nМинистър-председателят очаква , за да вземе мерки по скандала с , и други , станал известен като .  \"Като се върна, ще се съберем и всеки, който си е превишил правата, . Говорих по телефона с всички – обясняват ми, че 100% всичко им е законно\", каза лидерът на ГЕРБ.   Премиерът подкрепя строителството на високи сгради в София, но според него е нужен широк обществен дебат по темата.\r\n\"Трябва да има дебат хубаво ли е да има високи сгради в София. Минавам по „Цариградско шосе“ и гледам красиви сгради, които придават съвсем друг облик на града. Искат колиби - колиби. Глас народен, глас Божи\", каза той.    Борисов съобщи още, че е обсъдил проектите за пренос на газ с върховния представител на Европейския съюз по въпросите на външните работи Федерика Могерини и премиера на Гърция Алексис Ципрас. „Златен шанс ни се дава, построявайки интерконектора с Гърция”, подчерта Борисов.\r\nТой изброи и възможностите за доставка на газ от Египет, Израел и Кипър. „Ако ние имаме готов интерконектор, на юг-север се създава “, е посочил премиерът пред кипърския си колега.", "date": "2019.03.22", "title": "Борисов: Отложихме Brexit, за да помогнем на Великобритания да напусне с правила"}
{"url": "https://www.actualno.com/education/roditeli-na-deca-ot-78-ou-ima-sistemni-zakononarushenija-i-psihologicheski-natisk-news_731738.html", "text": "  Родители на деца, които учат в 78 СУ \"Христо Смирненски\" в гр. Банкя изпратиха отворено писмо към премиера, министъра на образованието и науката на Република България, началника на РУО - София, Комисията по образованието и науката към Народното събрание на Република България и други отговорни институции.     В него те молят и настояват да се предприемат \"необходимите мерки за назначаване на ново ръководство, което да се погрижи прекрасната училищна база на 78 СУ „Христо Смирненски\", най-голяма в България, да се превърне отново в прекрасно училище!\"   В писмото си родителите акцентират на следните проблеми: 78 СУ „Христо Смирненски“ е най-голямото училище на Балканите, базата е с изключителен потенциал и размери и се намира в силно населен и желан за пребиваване район. Преди управлението на г-жа Неделчева училището поемаше всички деца в района на гр. Банкя и деца, които пътуваха от София, за да учат в нашето хубаво училище. В момента, вместо да привлича много ученици и учители, училището остава полупразно. В начален и основен курс паралелките са между три и четири, тъй като е изключително сложно за работещите родителите да организират логистика и транпорт за малките си деца и са принудени да се примиряват с нередностите в училището. След 7 клас, когато децата стават способни да пътуват сами, остава само по една паралелка от всеки випуск, тъй като учениците напускат и отиват в други училища, поради ниското ниво на образоване, системните закононарушения и психологическия натиск, който г-жа Весела Неделчева оказва върху учители, ученици и родители.   Училището страда от много голям недостиг на качествени преподаватели и на преподаватели изобщо, тъй като постоянно, заради тормоз от страна на ръководството, напускат учители, принудени да си търсят работа в други училища. Ето някои от напусналите през последните няколко години учители: Живко Пъшев, Евдокия Григорова, Елза Якова, Ани Петрова, Александрина Стоянова, Евелина Петрова, Диана Борисова, Елена Василева, Александър Василев, Юлия Пранджева, Димитър Яранов и др. Това се отразява изключително негативно на образователното ниво, на цялостната атмосфера и динамиката в училището. Липсата на преподаватели налага привличане на учители в пенсионна възраст, част от които имат проблеми с паметта и други такива, които са неспособни да се справят с преподаването на учебния материал. Назначават се дори хора, представляващи опасност за децата. . След наш сигнал, учителката беше отстранена за 1 месец , след което бе свикана родителска среща, в присъствие на директорката , която  направи опит въпросната учителка да бъде върната на работа, тъй като била минала едномесечен курс на лечение и е годна да упражнява професията си. От години има практика в училището, в четвърти клас, голяма част от класните ръководители да се преместват в друг клас и да се подменят с непознати за децата преподаватели. Това се отразява негативно на подготовката и дисциплината на децата, в тази много важна за тях година, с която приключва  началния етап от образованието им и им предстоят изпити за Национално Външно Оценяване. Буквално до първия учебен ден родители и деца са в неведение кой ще им бъде класен ръководител.    /в начален курс/, вместо да се създадат необходимия брой паралелки, което противоречи на наредба на МОН за максимален брой ученици в паралелка. Това води до големи проблеми с дисциплината, с усвояването на материала и до липса на необходимото за децата пространство в класната стая.     Много обезпокоително е, че административни санкции, като преместване в друг клас, отстраняване от кръжоци и допълнителни дейности  се налагат на децата на хората, осмелили се да сигнализират някаква нередност, а такива, според ръководството, не могат да се прилагат към деца, за които многократно са подавани сигнали от учители и родители, че системно пречат на учебния процес, проявяват агресия и създават ежедневно проблеми.\r\nУчилището разполага с чудесен басейн, който остава неизполван през голяма част от годината. В седмичната програма на децата часовете по плуване са заложени още от началото на учебната годината. Басейнът, обаче, редовно влиза в експлоатация едва в края на първия срок , неясно поради какви причини. И така всяка година децата ни са лишени за голямата част от учебната година от тази прекрасна възможност, която съществува в малко училища, допълват родителите. \r\nСпоред тях , директор на 78 СУ „Христо Смирненски“, разпространен наскоро в медийното пространство, \"е изключително илюстративен за дългогодишната ситуацията  в нашето училище.\"   ", "date": "2019.03.22", "title": "Родители на деца от 78 ОУ: Има системни закононарушения и психологически натиск"}
{"url": "https://www.actualno.com/sofia/ivancheva-i-petrova-kmetyt-na-sofija-zablujdava-grajdanite-na-mladost-news_731813.html", "text": "  По повод проведения вчера протест срещу предвиденото от Столичния общински съвет (СОС) застрояване на ул. \"Андрей Сахаров\" и ул. \"Йерусалим\" и изказването на кмета на София г-жа Йорданка Фандъкова заявяваме следното: Думите на г-жа Фандъкова, че с тази зелена площ и предвиденото в нея застрояване казус няма, не са истина. Това пишат в позиция, изпратена до медиите, намиращите се под домашен арест .     Казус определено има, защото има решение на СОС от 20.12.2018 г. за преотреждане на това озеленено и залесено междублоково пространство за строителство на хотел. Самата продажба е одобрена от СОС на 20.12.2018 г. (2 дена преди да ни пуснат от ареста), а информацията за нея е публикувана на 27.12.2018 г., уточняват Иванчева и Петрова.   \"Цената на продажбата е 463 евро/кв.м. Справка, която направихме в сайт за имоти, показва, че такива имоти се продават с 41%  по-скъпо. Това не е официална оценка, но повдига въпроса как се правят оценките и дали са реални. са добре информирани и не протестираха вчера без причина, както г-жа Фандъкова се опита да внуши. Поводът за протеста им не е \"поредната фалшива новина\", както кметът Фандъкова свикна да нарича фактите за лошото управление на София, ощетяващо гражданите.  Още повече, кметът на София няма право да не се съобрази с решение на общинския съвет. Единственият изход да се приключи с този казус е това решение да бъде отменено, а г-жа Фандъкова в изявлението си не пое ангажимент да настоява за отмяна на решението. Настояваме тя да поеме публично именно този ангажимент\", завършва позицията на Десислава Иванчева и Биляна Петрова.", "date": "2019.03.22", "title": "Иванчева и Петрова: Кметът на София заблуждава гражданите на \"Младост\""}
{"url": "https://www.actualno.com/society/bdj-vyvejda-bonusi-za-chast-ot-slujiteli-si-news_731750.html", "text": "  От началото на месец април „БДЖ-Пътнически превози” ЕООД въвежда бонусна система за служителите от локомотивния персонал в дружеството. Единият от методите за получаване на допълнително възнаграждение е чрез оценяване на професионалната квалификация и извършената дейност, а другият е чрез разработената програма за препоръчване „Да работим заедно“, съобщиха от БДЖ.     В зависимост от своята професионална квалификация и оценка на извършената дейност, всеки един служител от локомотивния персонал може да получи и допълнително възнаграждение. Оценяването ще се извършва чрез въвеждането на карти за атестация и карта за компетенции, които ще се попълват от самите служители и техните преки ръководители.   В картите за компетенции има поставени въпроси, които проверяват правилната преценка на конкретния ръководител за служителя и обратно. Така ще се проверят взаимоотношенията при работа в екип, реалната представа на прекият ръководител за служителя и обратно.\r\nКартите за компетентност са разделени в 5 групи. Целта им е да визуализират пропуските в знанията и уменията на оценявания и да се коригират с допълнителни обучения за по-добро следващо представяне.  Чрез въведенето оценяване всички служители от локомотивния персонал ще получават точки, на базата на които ще бъдат разпределени в три групи. В зависимост от групата, в която попадат, служителите ще получат всеки месец допълнително трудово възнаграждение в размер на 15 %, 10 % или 5 % на база на основното им месечно възнаграждение.\r\nВторият метод за получаване на допълнително възнаграждение е чрез Програмата „Да работим заедно“, която представлява пилотен проект за препоръчване на служители от самите служители, изпълняващи длъжността локомотивен машинист. Целта е да се осигурят квалифицирани кадри по професии, специалности и правоспособности, от които има остър и траен недостиг. Чрез програмата за препоръчване всеки локомотивен машинист, препоръчал свой колега, който е започнал работа в БДЖ, може да заработи допълнителен доход от още една основна заплата за длъжността.   Целта на въвеждането на бонусна система за служителите от локомотивния персонал в „БДЖ-Пътнически превози” ЕООД е да се повиши интереса към професията локомотивен машинист и дружеството да запази своите подготвени кадри. Освен това по този начин ще се постигне увеличаване на ангажираността на служителите и нивото им на отговорност.    ", "date": "2019.03.22", "title": "БДЖ въвежда бонуси за част от служители си"}
{"url": "https://www.actualno.com/starazagora/pochina-hristo-tanev-syzdatel-na-gerba-i-znameto-na-stara-zagora-news_731757.html", "text": "  На 75-годишна възраст вчера, 21 март, почина , който е . Освен художник е и активен общественик и голям родолюбец. През 2019 г. се навършват 40 години от одобряването на проекта му за герб и значка за почетен гражданин на Стара Загора от от общинския съвет.     Миналата година със заповед на кмета Живко Тодоров е за съществен и значим принос за развитие на общината и заслуги към нейните граждани по повод Празника на града - 5 октомври, и 180 години от рождението на митрополит Методий Кусев. Поклонението пред тленните останки на Христо Танев е на 23 март, събота, от 12:00 часа в храма „Св. Троица“. Опелото ще се извърши от 13:30, от 14:00 часа е погребението в Гробищен парк Стара Загора.         ", "date": "2019.03.22", "title": "Почина Христо Танев - създател на герба и знамето на Стара Загора"}
{"url": "https://www.actualno.com/healthy/ot-mz-uverjavat-che-njama-da-ima-zabavjane-na-lechenie-na-deca-sled-zakrivaneto-na-fonda-news_731755.html", "text": "  До 29 март т. г. Център приема по установения ред заявленията на всички родители, чиито деца се нуждаят от лечение в чужбина. Както сега, така и в следващите работни дни до края на този месец, нито едно заявление няма да бъде върнато от служителите на ЦФЛД.     Всички започнати преписки по заявленията на родителите ще бъдат автоматично прехвърлени към Националната здравноосигурителна каса, която от 1 април ще поеме функциите на Фонда, съобщават от здравното министерство.   Екипите от двете институции ежедневно работят съвместно по подготовката за преминаване на Фонда към НЗОК, за да може на 1 април работата да продължи безпроблемно за нуждаещите се от лечение деца и техните родители. Нито един пациент няма да бъде върнат, без да му е предоставена възможност да подаде заявление. Всяко едно заявление ще бъде разгледано и по него ще бъде взето решение.\r\nНяма повод за притеснение от забавяне на лечението на децата, тъй като е създадена необходимата организация за непрекъсваемост на процеса, уверяват още от министерството.  ", "date": "2019.03.22", "title": "От МЗ уверяват, че няма да има забавяне на лечение на деца след закриването на Фонда"}
{"url": "https://www.actualno.com/politics/parlamentyt-izbra-radoslav-milenkov-za-podupravitel-na-bnb-news_731678.html", "text": "  Със 115 гласа „за“ парламентът единодушно избра за подуправител на БНБ, който ще ръководи управление „Банков надзор“ с мандат 6 години.     Избор на нов подуправител се наложи след оставката на Димитър Костов.   Единственият кандидат за поста беше Миленков. По време на изслушването си на заседание на Комисията за бюджет и финанси посочи, че основен приоритет в дейността на управление „Банков надзор“ е участието в процеса на ефективното присъединяване на страната към Единния надзорен механизъм.\r\nТой подчерта, че управление „Банков надзор“ ще продължи да се осъществява при прилагане на европейската регулаторна рамка, приложима спрямо кредитните институции с акцент върху последователното прилагане на техническите стандарти и регламенти.  На въпрос от журналисти дали са изключени случаи като КТБ, той отговори: „Надявам се, че всички уроци са научени, необходимите реформи са направени, а процесът по присъединяване ще даде допълнителни гаранции. Ще направя всичко възможно да не се получи това.“\r\nПопитан дали България ще може да влезе в чакалнята на еврозоната и Банковия съюз в средата на тази година, каквато е целта на правителството, Миленков обясни, че се работи нещата да се случат в този времеви хоризонт.   ", "date": "2019.03.22", "title": "Парламентът избра Радослав Миленков за подуправител на БНБ"}
{"url": "https://www.actualno.com/asia/sirija-i-iran-ostro-osyjdat-izkazvaneto-na-trymp-za-golanskite-vyzvishenija-news_731686.html", "text": "  Сирия и Иран осъдиха изявлението на американския президент Доналд Тръмп за Голанските възвишения.     „Сирийската Арабска Република решително осъжда безотговорните изявления на американския президент за окупираните от Израел сирийски . Тези изказвания потвърждават сляпата подкрепа на САЩ за Израел и подкрепата за неговото агресивно поведение“, се казва в комюнике на сирийското външно министерство.   Според Дамаск позицията на САЩ е откровено нарушение на резолюция 497 на Съвета за сигурност на ООН от 1981 г., която признава за недействителна израелската анексия на сирийската територия, завзета по време на войната от 1967 г.\r\n„За целия свят става очевидно, че хегемонистичната политика на САЩ се превръща в основен фактор, изострящ международната обстановка и представляващ заплаха за мира и стабилността“, се подчертава още в изявлението, предаде БГНЕС.  Позицията на Дамаск беше подкрепена незабавно и от неговия съюзник Техеран. Говорителят на иранското външно министерство Бахрам Гасеми заяви, че решението на Вашингтон да признае суверенитета на Израел над Голанските възвишения е „незаконно и неприемливо“.\r\nАмериканският президент Доналд Тръмп написа вчера в Туитър, че САЩ трябва да признаят пълния суверенитет на Израел над Голанските възвишения, които имат стратегически значение и са важни за неговата сигурност.   Сирия получи Голан през 1944 г., но го загуби по време на Шестдневната война през 1967 г. През 1981 г. израелският парламент прие закон, който едностранно провъзгласява суверенитета на еврейската държава над Голан. Анексията беше призната за недействителна с резолюция 497 на Съвета за сигурност на ООН от 17 декември 1981 г.    ", "date": "2019.03.22", "title": "Сирия и Иран остро осъждат изказването на Тръмп за Голанските възвишения"}
{"url": "https://www.actualno.com/politics/krasimir-vylchev-krizata-v-nimh-beshe-vyzmojnost-da-fokusirame-vnimanieto-si-vyrhu-rabotata-mu-news_731731.html", "text": "  \"Миналата година имахме доста разговори с НИМХ и БАН, радвам се, че тази малка криза, която имахме, беше възможност да фокусираме вниманието върху и да покажем колко важен е той, да си припомним, че не можем без него, че имаме национална хидрометеорологична служба и трябва да я подкрепяме.\" Това каза министърът на образованието и науката повод Световния ден на водата и Световния ден на метеоролозите, които се отбелязват в събота и неделя.     \"Това са по-скоро дни, в които ние си припомняме колко са важни времето, водата и слънцето за нашия живот. Най-често ние забравяме това, което най-отдавна го имаме. Когато говорим за публични системи, национални институции, национални служби, създадени преди повече от 130 години също понякога сме склонни да забравяме, колко е важна всяка една от тях и колко са важни работещите в тези институции\", поясни министър Вълчев.   Той подчерта, че в такива дни няма как да не се замислим за въпросите на времето, на устойчивото развитие, на климатичните промени. Неща които във все по-голяма степен ще оказват влияние върху живота ни. Те днес вече оказват, в България може би в по-малка степен сме ги почувствали.\r\n\"Тези процеси са глобални. Недостигът на вода ще предизвика миграционни процеси, ще се усети във всички страни и ние трябва да сме готови или най-малкото да говорим за тези въпроси\", коментира министърът на образованието. Необходим ни е НИМХ за предотвратяване на последиците от хидрометеорологичните бедствия, в редица сектори, редица дейности, за оценка и прогноза на качеството на атмосферния въздух. Ние като министерство ползваме тази информация от миналата година\", подчерта той.  Вълчев оповести, че институтът прави годишно над 9 хиляди експертизи, което е огромен труд и той се дължи на многочасова работа и денонощни усилия. Той изказа и уважение към всички служители, които са съградили, развили и модернизирали дейността на НИМХ.\r\nГенералният директор на Националния институт по метеорология и хидрология проф. Христомир Брънзов заяви, че НИМХ има всички основания да посрещне с гордост професионалните си празници.   \"Това е свързано не само с факта, че е една от най-старите хидрологични служби в Европа, но и с неговата настояща дейност. Днес е момента да си припомним откъде сме тръгнали и да отдадем почит на тези, които са работили без прекъсване в добри и тежки времена с много любов и отговорност към професията\", заяви проф. Брънзов.    Той каза, че информацията на НИМХ се използва от редица държавни структури – МОСВ, МВР, МРРБ, Столична община, МЗХГ, МТИС и др., както и дават информация на световните центрове за времето. Генералният директор обясни, че в момента в НИМХ работят 1285 служители на 724 щата, от които 218 на денонощен режим на работа.\r\nВ края на срещата в НИМХ, председателят на Националния браншов синдикат \"Висше образование и наука\" – КНСБ доц. д-р инж. Лиляна Вълчева връчи на проф. Брънзов статуетка, изобразяваща водата.", "date": "2019.03.22", "title": "Красимир Вълчев: Кризата в НИМХ беше възможност да фокусираме вниманието си върху работата му"}
{"url": "https://www.actualno.com/society/novi-sluchai-na-afrikanska-chuma-u-nas-news_731822.html", "text": "        Изпитването на взетите проби от Националната референтна лаборатория в София потвърди, на 19 и 21 март 2019 г., наличие на вируса при общо 3 животни. Това са поредните случаи на заболяването у нас за 2019 година, съобщиха от агенцията по храните.   За периода от 31 август 2018 г. до 20 март 2019 г. са потвърдени 1 огнище при домашни свине в стопанство тип „заден двор“ в област Варна и 27 положителни за Африканска чума диви свине в областите Силистра, Добрич и Варна. Последните са установени при диви прасета, открити при претърсване на регионите в резултат на изпълнение на заповеди на изпълнителния директор на БАБХ.\r\nПродължава извършването на клинични прегледи и лабораторен контрол на заболяването в засегнатите и високорискови области Силистра, Добрич и Варна от първия случай на Африканска чума по свинете (АЧС) през 2018 г. до този момент.  Съгласно Стратегията на Европейския съюз за АЧС (SANTE 7113/2015) и принципите за регионализация при контрола на заболяването при диви свине, и предвид локализацията на всички положителни случаи досега, са създадени инфектирана и буферна зони. Не спират дейностите по претърсване в инфектираните зони за откриване на болни животни или трупове на диви свине.\r\nАгенцията ще извършва постоянни клинични прегледи за Африканска чума при домашни свине и ще се вземат проби от всички умрели или показващи клинични признаци диви и домашни свине като изпълнение на Програмата за профилактика и надзор на болестта в България. В трите области се провеждат регулярни заседания на областните и общинските епизоотични комисии.   БАБХ напомня, че прасетата в стопанства „заден двор“ трябва да се отглеждат затворени и при засилена биосигурност, и да нямат контакт с диви прасета. Неспазването на правилата за биосигурност при ловуване, както и ниската биосигурност при отглеждане на свине в домашни условия, са ключови за пренасяне на заразата от дивите към домашните свине.    ", "date": "2019.03.22", "title": "Нови случаи на африканска чума у нас"}
{"url": "https://www.actualno.com/asia/brojat-na-zaginalite-pri-vzriva-v-kitajski-zavod-raste-news_731694.html", "text": "  Броят на загиналите при огромната експлозия на химически завод в Китай се , съобщават местни медии.     90 човека са тежко ранени. , че е причинил малък трус с магнитуд 2.2 по скалата на Рихтер. Експлозията е съборила също така много от сградите на завода, прозорците на околни жилищни сгради и училища са изпочупени, а населението е евакуирано спешно, съобщиха местните власти, цитирани от БГНЕС.   Взривът стана в химическо съоръжение, управлявано от Tianjiayi Chemical в Янченг, провинция Дзянсу, съобщиха градските власти. Видеозапис, публикуван от държавните Beijing News на китайския Twitter - Weibo, показва огромна експлозия, с пламъци поглъщащи върха на химическия завод.\r\nПромишлените злополуки са често срещани в Китай, където правилата за безопасност често не се прилагат правилно.  ", "date": "2019.03.22", "title": "Броят на загиналите при взрива в китайски завод расте"}
{"url": "https://www.actualno.com/politics/sociolozi-ne-prognozirat-seriozni-posledici-za-cvetanov-sled-apartamentgejt-news_731669.html", "text": "  \"Най-вероятно всичко е законово точно, но в обществото ще остане един горчив привкус. За мен, грубо казано, главата на Цветан Цветанов няма да падне.\" Това каза в интервю за bTV политологът доц. Петър Чолаков по повод скандалите с      По думите му този скандал няма да попречи на Цветанов да остане начело на предизборния щаб на ГЕРБ: \"Г-н Цветанов е вторият човек в ГЕРБ и Бойко Борисов рискува да се оголи много сериозно преди изборите\", каза още Чолаков.   \"Какво се случва под носа на Бойко Борисов? Той следи ли тези процеси? Трябва ли да светне лампича на някой друг,  та да светне неговата лампа? Не е ли негов основен ангажимент той да прочиства къщичката на ГЕРБ? Трябва ли да се публикува материал в Свободна Европа, за да да се сети някой, че нещо трябва да се направи?\", попита още Чолаков.\r\n\"Реакцията на Борисов беше много интересна. Не съм експерт по и не мога да коментирам цените, но наистина изглежда странно. Според мен чисто юридически всичко е точно, но остава моралния проблем. е изключителен майстор на предизборните кампании и е много ценен за ГЕРБ. Г-н Цветанов е загубил една кампания и на Борисов ще му е много трудно да се раздели с него, за да покаже, че в ГЕРБ се действа морално.\", коментира Тихомир Безлов от Центъра на изследване на демокрацията.  Безлов допълни, че за апартаментите се е знаело от шест месеца, но въпросът е морален и е интересно какви ще са политическите последици за Цветанов вътре в ГЕРБ. Той беше категоричен, че реакция от страна на премиера трябва да има.\r\nСпоред социолога Кольо Колев \"законово всичко сигурно ще е нормално, но нека попитаме хората дали е морално. Тук се корени проблема. Много ще е трудно да бъде отстранен Цветан Цветанов точно преди изборите, защото той движи нещата в ГЕРБ.\"   Колев допълни, че след като пазарната стойност на този апартамент е 1 млн. 600 хил. лв. Цветанов е \"захлебвал\" 500 лв. дневно или 150 хил. на година.     .\", каза още Кольо Колев. Единствен той от присъстващите в студиото прогнозира, че може да има сериозни последици за председателя на парламентарната група на ГЕРБ.", "date": "2019.03.22", "title": "Социолози не прогнозират сериозни последици за Цветанов след Апартаментгейт"}
{"url": "https://www.actualno.com/politics/imotnite-aferi-sa-chast-ot-predizbornata-kampanija-schitat-ot-gerb-news_731652.html", "text": "  Показали сме, че където има съмнения, се взимат сериозни значения. Това, което смятам, е, че тези случаи с апартаментите ще бъдат разгледани в детайл. Това заяви депутатът от ГЕРБ Тома Биков по повод в ефира на Нова телевизия.     По думите на Биков Цветанов е с изключителен авторитет в рамките на партията. , категоричен е Биков. Не мисля и че госпожа Цачева някой би могъл да я обвини в корупция, каза още Биков.   Министърът на околната среда и водите Нено Димов също коментира от последните дни, като и според него става въпрос за начало на предизборната кампания. , заяви Явор Божанков от БСП по повод имотните скандали на властта. Той коментира жилищата на Елена Йончева и Корнелия Нинова, като каза, че атаката на управляващите е най-добрата защита. По думите на Божанков този казус не е генериран от БСП. Не мога да се съглася, че това е началото на кампанията, защото това не е тема, започната от БСП, посочи още Божанков.     ", "date": "2019.03.22", "title": "Имотните афери са част от предизборната кампания, считат от ГЕРБ"}
{"url": "https://www.actualno.com/kustendil/kustendilska-pisatelka-s-pochetno-priznanie-ot-zam-ministyr-krasimir-jivkov-news_731684.html", "text": "  По повод днешния 22-ри март - Международния ден на водата, Българската асоциация на водата /БАВ/ представи , -     „Няма нищо по-хубаво от дъждовното време“, в рамките на традиционното за най-голямата организация във водния сектор, събитие “Седмица на водата - 2019“. Творбите, представини на изложбата, са избрани след предварително проведен конкурс, на който зам.-министърът Красимир Живков беше почетен председател на журито. Официалната церемония по награждаването се проведе вчера -  21-ви март, от 14:00 часа, в галерия Депо за изкуство „Червената точка“ – София. Милена Крумова - прочутата кюстендилска писателка, автор на романа “Тюркоаз“, както и на редица книги за деца, бе почетно наградена от зам.-министъра на околната среда и водите - Красимир Живков. Въпреки, че тя е любител-фотограф, нейното представяне на конкурса беше оценено изключително високо, като творбата й беше сред представените в изложбата.  Ексклузивно за , тя разказа за участието си в конкурса и впечатленията си от него:  “Конкурсът беше обявен декември месец - 2018 г. Последва гласуване във Фейсбук страницата на БАВ, където беше определен победителят на публиката. Журито избра финалистите - между, които съм и аз. Моята фотография се нарича „Жажда за живот” и е направена до с. Краево, Ботевград. Тя е поставена от дизайнерката на най-прекрасното място в галерията „Червената точка”, където светлината идва от стъкления покрив и се отразява в стъкления под.\r\n“Жажда за живот“ беше и фон на Церемонията по награждаване - на 21-ви март,  на която присъстваха Министърът на околната среда и водите - Нено Димов, заместник министърът - Красимир Живков, Никола Мобек - аташе към Френския институт България, инж. Иван Иванов и др.“    В артистичната надпревара тази година взеха участие професионални фотографи и любители на изкуството, както и много деца. 60 кадри, станаха част от Фотоизложбата на БАВ „Няма нищо по-хубаво от дъждовното време“, която отвори врати на 19-ти март и ще продължи до 23-ти март. Целта на Фотоконкурса е да се даде възможност на талантливи хора да разгърнат въображението си в областта на изкуството, на фотографията и пред широк кръг публика да демонстрират авторските си способности, като по свой начин представят красотата на дъжда – част от кръговрата на водата в природата. Желанието на БАВ е да се обърне внимание на значимата тема за климатичните промени и последиците от тях, част от които са обилните валежи, които водят до едни от най-катастрофалните природни бедствия – наводненията. Във връзка с това Фотоконкурсът с фотоизложба е продължен и допълнен от кръгла маса на БАВ, посветена на устойчивото управлението на дъждовните води, с  цел превенция и защита от наводнения, предаде кореспондент от града, за ", "date": "2019.03.22", "title": "Кюстендилска писателка с почетно признание от зам.-министър Красимир Живков"}
{"url": "https://www.actualno.com/politics/jasno-e-po-kakvi-pravila-shte-se-izbirat-zam-predsedateli-na-kfn-news_731693.html", "text": "  Депутатите приеха правила за избор на зам.-председатели на (КФН).     Правилата предвиждат предлагане на кандидатите за зам.-председател, ръководещ управление „Надзор на инвестиционната дейност“, и на кандидат за заместник-председател, ръководещ управление „Застрахователен надзор, на КФН и представяне на документите им.   Не по-късно от 7 дни преди изслушването на кандидатите документите им трябва да бъдат публикувани на страницата на Народното събрание.\r\nИзслушването се провежда на открито заседание на Комисията по бюджет и финанси, по време на което всеки от кандидатите трябва да представи своята концепция за дейността и управлението на КФН.  Процедурата завършва с гласуване в Народното събрание, като за избран се смята кандидатът, който получи повече от половината на гласовете на народните представители.", "date": "2019.03.22", "title": "Ясно е по какви правила ще се избират зам.-председатели на КФН"}
{"url": "https://www.actualno.com/politics/spored-kisiov-sinjata-ideja-ne-e-pogrebana-news_731679.html", "text": "  Евентуално явяване на СДС и ГЕРБ заедно на евроизборите няма да погребе синята идея. Това каза в интервю за bTV Владимир Кисьов, бивш председател на СДС в Столичния общински съвет.     \"Няма как СДС да бъде претопено, защото СДС в годините никой не можа да го претопи и няма да може да го претопи. Самият факт, че му се дава избираемо място, а не на конкурентна основа да участва заедно с останалите членове в листата, говори, че се запазва като партия и позиции\", заяви първият преговарящ за еврочленството на България в правителството на Иван Костов.   Кисьов допълни, че не е решено окончателно дали СДС и ГЕРБ ще тръгнат заедно към евроизборите, а просто са преговаряли като членки на Европейската народна партия. Последната дума ще бъде казана на Националния съвет на сините, който ще се проведе тази събота в Ловеч.\r\n\"Надявам се тази коалиция да се случи, защото целият ми живот е минал европейски настроен, от 30 години съм участвал във всички формати – водене на преговори за асоцииране, преговори за пълноправно членство, борба за запазване на устоите на демокрацията. Неща, които са застрашени в последно време, затова са и тези разговори, да вкара България възможно най-много членове на Европейската народна партия\", каза Кисьов и допълни, че той най-вероятно няма да се бори за депутатско място в европарламента.  Кисьов уточни, че ще получат само едно място, което ще е сигурно, а другото все още не се знае на коя позиция ще бъде поставено в евролистата.\r\nОтносно коментара на бившия председател на СДС Божидар Лукарски, който определи съюза между сините и ГЕРБ като срам и унижение, Кисьов отговори, че именно той е участвал във властта и е правел договорки, но за лична изгода.   \"Тези хора, които правят коментарите във Facebook, те бяха с наколенките и подлогите, участваха в договорките за задоволяване на личният им егоцентризъм. Те участваха във властта, а не Владимир Кисьов. Аз съм отказвал да участвам в подобни формати и съм запазил името си през годините. Лукарски беше министър с ГЕРБ, не аз. Явно не е усетил, че се е навел достатъчно, не е почувствал болки в кръста, ако беше по-чувствителен щеше да забележи\", посочи Кисьов.    ", "date": "2019.03.22", "title": "Според Кисьов синята идея не е погребана"}
{"url": "https://www.actualno.com/cite/javno-ne-e-usetil-che-se-e-navel-dostatychno-ne-e-pochuvstval-bolki-v-krysta-news_731695.html", "text": "  \"Тези хора, които правят коментарите във Facebook, те бяха с наколенките и подлогите, участваха в договорките за задоволяване на личният им егоцентризъм. Те участваха във властта, а не Владимир Кисьов. Аз съм отказвал да участвам в подобни формати и съм запазил името си през годините. Лукарски беше министър с ГЕРБ, не аз. Явно не е усетил, че се е навел достатъчно, не е почувствал болки в кръста, ако беше по-чувствителен щеше да забележи.\"     Това каза в коментар на думите на бившия председател на СДС Божидар Лукарски, който определи съюза между сините и ГЕРБ като срам и унижение. Кисьов допълни, че именно Лукарски е участвал във властта и е правел договорки, но за лична изгода.   ", "date": "2019.03.22", "title": "Явно не е усетил, че се е навел достатъчно, не е почувствал болки в кръста"}
{"url": "https://www.actualno.com/celebrate/sv-mychenica-drosida-dyshterja-na-car-trajan-news_731476.html", "text": "  По времето на император Траян (98-117) и по негова заповед всеки ден били изпращани на смърт изповедниците на Христа, а телата им били захвърляни на пусти и нечисти места. По същото време живели във въздържание и се подвизавали в смирение, изпълнявайки Божиите заповеди няколко християнски девици. Заедно със своите наставници те прибирали телата на светите мъченици, помазвали ги с благовония, увивали ги в чисто платно и ги погребвали при своите жилища.     Узнала за това Дросида, дъщерята на император Траян, и една нощ, след като слугите й заспали дълбоко, отишла при девиците, носейки им скъпа одежда, и ги молила да отиде с тях за честното тяло на един свети мъченик. Междувременно някой си Андреян, годеник на Дросида и близък приятел на императора, му дал следния съвет:\r\n- Заповядай, самовластни господарю, да поставят стража при телата на християните, за да разберем кои са похитителите.\r\nТраян заповядал да изпълнят съвета му и войниците, поставени на стража, хванали през нощта петте християнски девици, а с тях и дъщеря му Дросида. На сутринта ги завели при императора. Като видял дъщеря си, той изпаднал в ужас и наредил на стражите да я затворят и да я пазят зорко, като се надявал тя да се разкае и да се поправи. За девиците заповядал да изковат голям котел, който да напълнят с разтопена медна сплав и да ги хвърлят в него, за да изгорят и да се слеят с метала. Сетне от медта трябвало да се изковат жертвени триножници, които да бъдат сложени в новопостроената баня. Банята щяла да бъде открита за празника на Аполон като място за лечение на болести и отдих на езическите идолопоклонници.  Заповедта била изпълнена. Светите мъченици били изгорени и триножниците за жертвоприношенията - изковани. Тогава напалили банята и оповестили на народа:\r\n- Всички, които имат благоволението на боговете, защитници в беди, и са предани на императора, да дойдат за откриването на тази забележителна баня.\r\nЩом чули това съобщение, хората веднага започнали да се стичат към банята и първият, който понечил да прекрачи прага й, паднал на земята и издъхнал. Същото станало и с ония, които били с него до вратата, тъй че никой не можал да премине даже през тази първа врата. Като научил, Траян свикал жреците на своите езически богове и им казал:    - Какво значи това? Дали християните не са направили някаква магия?   - Не, царю - отвърнали жреците, - това е заради триножниците, които заповяда да направят от медната сплав, в която бяха изгорени християнските девици. Заповядай да ги махнат и да ги заменят с други и тогава всичко ще стане както си го на мислил.\r\nСлед като изпълнили съвета на жреците, Андреян казал на императора:\r\n- Позволи ми, царю, да претопя триножниците, да направя от тях пет статуи на голи девици, които да приличат на изгорените християнки и да ги поставя на входа към твоята императорска баня за присмех и поругание.\r\nТраян се съгласил и статуите били направени. Щом ги поставили на определените места, той видял насън пет чисти агнета, пасящи в рая, и страшния им пастир, който му казал:   - О, ти най-безсъвестен и нечестив сред царете, тези, чиито статуи си замислил да изложиш за поругание, добрият и милосърден Пастир взе и пресели тук, където след време ще дойде и дъщеря ти, чистата Дросида.   Щом се събудил, безчинният езичник Траян изпаднал в ярост, понеже светите деви мъченици и след смъртта си осуетили неговите замисли. Заповядал в двата края на града да напалят по една пещ, която да гори непрекъснато, а на всяка от тях да бъде изписана волята му:\r\n- Мъже галилейци, покланящи се на Разпнатия, спестете си многото мъчения, а на нас - труда и принесете жертва на боговете. Който не иска да го направи, нека доброволно, по какъвто начин желае, да се хвърли в пещта.\r\nСлед заповедта, която издал императорът, света Дросида научила, че заради вярата и любовта си към Христа вярващите влизали в пещите. Тогава тя вдигнала очи към небето и казала:\r\n- Владико Господи, Иисусе Христе, Сине Божий, ако е Твоята воля да се спася от безумното идолопоклонство на моя нечестив баща, помогни ми да се избавя от брака с беззаконния Андреян и да дойда на небето, където са петте наставници, утвърдили ме в страх пред Тебе. Изпрати дълбок сън на моите пазачи, за да избягам от тук.\r\nКато казала това, света Дросида свалила отличителните знаци на своя царствен произход и тихо напуснала затвора си, тъй че никой от стражите не я забелязал. Като се запътила към пещта, тя разсъждавала така:   - Как ще отида при Бога без брачна одежда (не приела кръщение) - нечиста. Но, Царю на царете, Господи Иисусе Христе, заради Тебе изоставих своето царско достойнство, за да ме удостоиш да бъда поне пред прага на Твоето царство. Кръсти ме Ти Самият с Твоя Свят Дух.\r\nКато казала това, света Дросида извадила мирото, единственото нещо, което била взела от скъпоценностите си, помазала се навсякъде, после влязла във водите на ручея, който течал наблизо и се кръстила с думите:\r\n- Кръщава се Божия рабиня Дросида в името на Отца и Сина и Светия Дух.\r\nСлед това се предала на строг пост и се укривала в продължение на седем дни. През това време при нея дошли неколцина християни, на които разказала за живота си. На осмия ден след кръщението, като се помолила, светата мъченица извършила това, което била замислила, и се прибрала при Господа. © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски. ", "date": "2019.03.22", "title": "Св. мъченица Дросида, дъщеря на цар Траян"}
{"url": "https://www.actualno.com/business/na-komisija-deputatite-ne-se-syglasiha-s-kzk-da-ima-amnistija-za-sivija-sektor-pri-gorivata-news_731638.html", "text": "  Предложението на КЗК за амнистия на сивия сектор в горивата не получи подкрепа от парламентарната комисия за борба със сивата икономика и  контрабандата, съобщава в. \" \". Припомняме, че в секторния си анализ на пазара на горива еднократна амнистия като с нормативен акт се даде възможност на фирмите да изпълнят изискванията.     \"Не може под мотото на това да облекчиш бизнеса, да регистрираш обекти, които не отговарят на никакви изисквания. През миналата година при акции на МВР и прокуратурата бяха затворени няколко данъчни складове заради много нарушения. Има и такива с фантомни собственици. Наистина ли искаме те да бъдат отворени? Който е нарушил правилата, трябва да си носи отговорността\", заяви председателят на комисията Емил Димитров.   Депутатите от комисията препоръчаха също провеждане на консултации между КЗК и финансовото министерство по казуса с изписването на цените на горивата върху касовите бележки.", "date": "2019.03.22", "title": "На комисия депутатите не се съгласиха с КЗК да има амнистия за сивия сектор при горивата"}
{"url": "https://www.actualno.com/crime/jenata-i-dyshterjata-na-cvetan-vasilev-veche-ne-sa-izdirvani-ot-interpol-news_731635.html", "text": "  Червената бюлетина, с която се издирват съпругата и дъщерята на Цветан Василев - Антоанета и Радосвета, вече е премахната от Интерпол. Това , който вече от години е в Сърбия.     По думите му, един от аргументите Интерпол да се откаже от издирването е, че двете жени са преследвани по политически мотиви. Той е категоричен, че случилото се е \"шамар\" за българските власти.   Според в. \" \" прокуратурата е възразила на това решение на Интерпол и е настояла то да бъде отменено.\r\n“Това е опасен прецедент. Решението противоречи със статута и функциите на Интерпол, защото се основава на мотиви, свързани с обсъждане на обвиненията по същество, което е правомощие само на наказателен съд”, казват още от прокуратурата. Оттам недоумяват защо досега случаите покрай семейството на банкера винаги са били обект на голям обем от данни между Интерпол и българското МВР. Това не било практика по други казуси.  От прокуратурата са готови да сезират Генералния секретариат на Интерпол за свалените червени бюлетини.\r\nАнтоанета и Радосвета Василеви са издирвани по искане на българската прокуратура, тъй като са обвинени по разследване за пране на пари, източени от КТБ.", "date": "2019.03.22", "title": "Жената и дъщерята на Цветан Василев вече не са издирвани от Интерпол"}
{"url": "https://www.actualno.com/asia/indonezija-spira-porychkata-si-za-50-samoleta-boing-737-mah-8-news_731634.html", "text": "  Индонезийският национален превозвач Гаруда ще прекрати мултимилиардната си поръчка за 49 самолета след двете катастрофи включващи самолети от този модел.     \"Изпратили сме писмо до Боинг с искане нашата поръчка да бъде отменена”, заяви Икхсан Росан, говорител на Гаруда.   \"Причината е, че пътниците на Гаруда в Индонезия са загубили доверието си и не са сигурни” в самолета, каза той добавяйки, че компанията чака отговор от Боинг.\r\nГаруда вече получи един самолет 737 МАХ 8, като това бе част от поръчката за 50 самолета на стойност 4.9 милиарда долара, предаде БГНЕС.  От компанията също така питат Боинг дали да върнат или не вече получения самолет.\r\nКъм момента превозвачът е платил 26 милиона долара на Боинг, като изпълнителният директор на Гаруда сподели, че би заменил тези самолети с такива от по-нов модел.   \"Ние не искаме да заменим Боинг, но може би ще сменим тези (самолети) с друг модел”, заяви директорът на авиопревозвача.    ", "date": "2019.03.22", "title": "Индонезия спира поръчката си за 50 самолета Боинг 737 МАХ 8"}
{"url": "https://www.actualno.com/starazagora/neobiknovenite-geroi-na-stara-stara-zagora-pyrvata-sreshta-e-dnes-22-mart-news_731646.html", "text": "  Проектът \"(Не)Обикновените герои на стара Стара Загора\", който се реализира от dolap.bg с подкрепата на община Стара Загора и Културен календар 2019, започва днес (22 март) със среща от 11 часа с ученици в Гимназията с преподаване на чужди езици \"Ромен Ролан\".     Проектът е посветен на 140-годишнината от възстановяването на града след Руско-турската война 1877 - 1878 г. и целта му е учениците да се запознаят с факти и личности от миналото на Стара Загора. Снежана Маринова, краевед-изследовател в Регионална библиотека \"Захарий Княжески\", която осъществява инициативата, ще провокира интереса на младежите и децата с презентации със снимки, откъси от книги и мемоари, игри и конкурси.\r\nТемата на днешната среща “Стара Загора - спомен от преди войната. Началото. Трима достойни възстановители” ще запознае гимназистите с трима важни мъже от следосвобожденската история на града. Атанас Илиев (1852 - 1927) е просветен и обществен деец, префектурен секретар на Старозагорската префектура и началник на Старозагорската околия. Димитър Наумов (1851 - 1884) на първите избори след Освобождението е избран за народен представител в Областното събрание от Старозагорска околия, първи председател на окръжния съд. Нестор Марков (1836 - 1916) е първият префект на Старозагорския департамент.\r\nТеми на следващи срещи в рамките на проекта са полагането на основния камък за възобновяването на Стара Загора, планът на Лубор Байер, първите сгради в града, организацията на живота в Стара Загора след Освобождението, градското ежедневие - производство, търговия, транспорт, културата и духовния живот.  Срещи ще има с ученици от II основно училище (ОУ) ”Петко Рачов Славейков”, VI ОУ „Св. Никола”, IV ОУ „Кирил Христов”. В навечерието на Празника на Стара Загора - 5 октомври, организаторите имат идея между учениците да се проведе общоградско състезание.", "date": "2019.03.22", "title": "\"(Не)Обикновените герои на стара Стара Загора\" - първата среща е днес, 22 март"}
{"url": "https://www.actualno.com/politics/deputatite-izbirat-nov-podupravitel-na-bnb-news_731633.html", "text": "  В последното за седмицата пленарно заседание депутатите ще започнат робата с избора на нов подуправител на Българска народна банка (БНБ) - ръководител на управление „Банков надзор”, предаде БГНЕС.     Кандидатът за поста е само един – досегашният председател на Фонда за гарантиране на влоговете Радослав Миленков, а той трябва да заеме овакантеното от внезапно подалия оставка Димитър Костов място.   От месец ноември 2014 г. досега Радослав Миленков е председател на Управителния съвет на Фонда за гарантиране на влоговете в банките (ФГВБ). В рамките на своя успешен мандат като председател на ФГВБ той поддържа добро сътрудничество с Българската народна банка, Министерството на финансите, банковата общност в страната и с други национални и международни институции.\r\nРадослав Миленков е магистър по финанси. Завършил е Университета за национално и световно стопанство с отличие, владее английски език и не членува в политически партии.  ", "date": "2019.03.22", "title": "Депутатите избират нов подуправител на БНБ"}
{"url": "https://www.actualno.com/books/za-chernite-dupki-i-drugi-melodii-ot-kosmosa-news_731600.html", "text": "  Историята на Нобеловите лауреати, които доказаха век по-късно идеята за гравитационните вълни на Алберт Айнщайн, е проследена от американския космолог Джана Левин в книгата „Черните дупки и други мелодии от Космоса” (ИК „Сиела”). От текста научаваме още какво точно са гравитационните вълни и защо доказването на тяхното съществуване е толкова важно за човечеството.     Емблематична книга за последните новости в изследването на Космоса излезе на български език. „Черните дупки и други мелодии от Космоса” на американския космолог Джана Левин акцентира върху най-важното откритие в тази сфера от последните години: гравитационните вълни.   В своя лекция през 1916 г. Алберт Айнщайн засяга темата за съществуването на гравитационни вълни. Той казва: „Ако ме питате дали гравитационните вълни съществуват, съм длъжен да отговоря, че не знам. И все пак проблемът е изключително интересен.” През 2016 г. съществуването им най-накрая бе доказано, а за този научен подвиг през 2017 г. на откривателите му бе присъдена Нобелова награда за физика.\r\nГравитационните вълни са изключително малки – около една десетохилядна от ширината на протон. Ако успеем да ги доловим, значи можем да чуем абсолютно всичко – в това число и колапсирането на звезди, сливането на цели галактики, та дори и сблъсъка между черни дупки. Екип от учени, обединени в проекта ЛИГО (Лазер интерферометърната гравитационно-вълнова обсерватория), продължават десетилетните експерименти в тази област и точно век след прогнозата на Айнщайн успяват да докажат съществуването на гравитационните вълни.  В „Черните дупки и други мелодии от Космоса” Джана Левин разказва историята на това откритие – на хората, които стоят зад него, и които, въпреки многобройните провали и грешки по пътя на откритието си, не са се отказали дори за миг.\r\nВ предговора към книгата си Джана Левин пише: „Тази книга е колкото за процеса, толкова и за самата наука. Не бих могла да почувствам драматизма и несигурността на експеримента, ако успехът му беше гарантиран от самото начало. По едно изключително щастливо космическо съвпадение аз работех в условията на благотворното напрежение между сигурност и несигурност. Това не е история на успех или провал. Тя е за преследването, за онзи Фицкаралдовски почин за прекарването на параход през планина.”   Джана Левин е американски космолог и професор по физика и астрономия в един от най-старите девически колежи в света –Barnard College към Колумбийския университет в Ню Йорк, САЩ. Завършва бакалаварска степен по астрономия и физика в Barnard College през 1988 г., където получава и престижната титла Phi Beta Kappa – най-старото академично отличие в САЩ. През 1993 г. защитава докторантура по теоретична физика в Масачузетски технологичен институт. Известна е с изследванията си на теми като черните дупки, теория на хаоса и др.    Преводът на „Черните дупки и други мелодии от Космоса” от английски език е на Милена Боринова, позната с преводите на „Бледа синя точица” и „Дракони в райската градина” на Карл Сейгън, „Вселена от нищото” на Лорънс Краус, „Скритата реалност” от Брайън Грийн  и др.", "date": "2019.03.22", "title": "За \"Черните дупки и други мелодии от Космоса\""}
{"url": "https://www.actualno.com/asia/desetki-zaginali-sled-vzriv-v-kitajski-zavod-news_731640.html", "text": "  Броят на загиналите при в Китай се увеличиха до 44 човека, съобщават местни медии.     Те съобщават, че още 90 човека са ранени, а взривът е бил толкова мощен, че е причинил малък трус с магнитуд 2.2 по скалата на Рихтер.   Експлозията е съборила също така много от сградите на завода, прозорците на околни жилищни сгради и училища са изпочупени, а населението е евакуирано спешно, съобщиха местните власти, предаде БГНЕС.\r\nВзривът е станал в химическо съоръжение, управлявано от Tianjiayi Chemical в Янченг, провинция Дзянсу, съобщиха градските власти, цитирани от АФП.  Видеозапис, публикуван от държавните Beijing News на китайския Twitter - Weibo, показва огромна експлозия, с пламъци поглъщащи върха на химическия завод.\r\nПромишлените злополуки са често срещани в Китай, където правилата за безопасност често не се прилагат правилно.    Снимка: архив     ", "date": "2019.03.22", "title": "Десетки загинали след взрив в китайски завод"}
{"url": "https://www.actualno.com/asia/blizo-100-sa-zaginalite-sled-potyvaneto-na-feribot-v-reka-tigyr-news_731637.html", "text": "  Почти 100 души са загиналите, след като ферибот потъна в река Тигър в близост до иракския град Мосул, предадоха световните агенции.     Повечето от жертвите са жени и деца, съобщава вътрешният министър. Смята се, че близо 200 души са били на борда.\r\nМосулската гражданска защита съобщава, че повечето от пасажерите не са можели да плуват.   Поне 19 деца и 61 жени са сред 94 загинали, а 55 души бяха спасени.  Корабът е бил пълен с мъже, жени и деца, пресичащи Тигър, за да достигнат до популярна зона за пикник, където да отпразнуват персийските новогодишни празници.\r\nВластите предупредиха хората да бъдат внимателни, след като няколко дни на силни дъждове доведоха до препълване с вода на бента в Мосул, което доведе до покачване на нивото на реката.     ", "date": "2019.03.22", "title": "Близо 100 са загиналите след потъването на ферибот в река Тигър"}
{"url": "https://www.actualno.com/europe/es-ne-othvyrli-vyzmojnostta-za-dylgo-otlagane-na-brexit-news_731632.html", "text": "  Европейският съюз (EС) не отхвърля възможността за дълго отлагане на датата на Brexit. Това заяви председателят на Европейския съвет Доналд Туск на пресконференция след срещата на лидерите на 27-те останали страни от ЕС, предадоха световните агенции.      Припомняме, че британският министър-председател Тереза Мей поиска от до 30 юни, а . . Brexit първоначално беше насрочен за 29 март тази година.    \"До тази дата (12 април) всички възможности ще останат отворени. Правителството на Обединеното кралство все още ще има избор между сделката ( на ратифициран договор за развод), излизане без сделка, дълго забавяне или прекратяване на член 50\", коментира още Туск, пише БГНЕС.\r\n\"12 април е ключова дата за Обединеното кралство. Те трябва да решат дали да проведат избори за Европейски парламент. Ако приемат сделката преди това, възможността за дълго удължаване автоматично ще стане невъзможна”, каза Туск.  Той потвърди, че Тереза Мей се е съгласила с предложението на ЕС за двете опции за кратко удължаване на британското оттегляне от Съюза.    Около 4 от 10 британци се чувстват безсилни, ядосани или притеснени от Brexit, стана ясно междувременно от социологическо проучване.    Благотворителната фондация за психическо здраве е направила изследване, чрез което да разбере какво е влиянието на напускането на страната от ЕС върху психическото здраве, емоции, взаимоотношения и сън.\r\nПроучването е открило, че е накарал 43% от британците да се чувстват безсилни, 39% ядосани и 38% притеснени. При 26% от британците Brexit не е предизвикал никакви емоции в последните 12 месеца.\r\n17% споделят, че напускането на Кралството им е причинило „високи нива на стрес”, а 12% твърдят, че имат проблеми със съня заради това. Само 9% от британците се чувстват оптимистични, 3% се чувстват щастливи, а 2% се чувстват сигурни.", "date": "2019.03.22", "title": "ЕС не отхвърли възможността за дълго отлагане на Brexit"}
{"url": "https://www.actualno.com/starazagora/70-deca-v-muzikyla-kosmicheska-prikazka-na-scenata-na-starozagorskata-opera-news_731216.html", "text": "  Пореден самостоятелен спектакъл представи вчера Детско-юношеската студия за опера и балет (ДЮСОБ) ”Маргаритки“ на сцената на Държавна опера - Стара Загора. 70 деца възродиха спектакъла си “Космическа приказка”, който е поставен за първи път преди 10 години, когато формацията е част от Общинския детски център, а през 2011-а е представен в най-голямата концертна зала “Брукнерхаус” в Линц, Австрия.     Мюзикълът е разказ за Слънчевата система и образуването на планетите в нея, за възникването на живота на Земята и катаклизмите, които е преживяла, за появата на човека и за научния и техническия прогрес.   Автор на музиката е ръководителят на ДЮСОБ Маргарита Шоселова, а аранжиментът е на Николай Цолов. Либретото е на поетесата от Стара Загора Мая Дългъчева. Радост Младенова-Арабаджиева е режисьор и хореограф на спектакъла, новата сценография и костюми са дело на Теодора Джамбазова, мултимедията - на Николай Стоянов. Деница Янакиева е консултант актьорско майсторство, а научен консултант е д-р Алексей Стоев, който дълги години е директор на астрономическата обсерватория и планетариум \"Юрий Гагарин\" в Стара Загора. В постановката участват и артисти от операта, а диктор е актьорът Ивелин Керанов.\r\n“Космическа приказка” е поредният самостоятелен спектакъл на „Маргаритки“-те, откакто са студия към операта. Той е четвърти поред след “Едно лято в едно блато“, “Машина на времето” и ”Шегобишко на острова на чудесата“.  След снощната премиера спектакълът ще се играе днес от 10:30, на 15 април от 11:00 и на 22 април от 10:30 часа.", "date": "2019.03.22", "title": "70 деца в мюзикъла “Космическа приказка” на сцената на Старозагорската опера"}
{"url": "https://www.actualno.com/society/na-pyrvo-chetene-na-komisija-ot-500-do-1000-leva-globa-za-havlija-vyrhu-duni-news_731642.html", "text": "  Без проблем предложените преди месец , касаещи драстични глоби при определено \"отношение\" към дюните по Черноморието, бяха приети на първо четене на ниво регионална комисия в парламента, предаде в. \" \".     Най-разпознаваемите промени са тези \"за поставяне на и преминаване или спиране с пътно превозно средство върху подвижни: (бели) дюни, неподвижни .   При обсъждането в комисията, Депутатите и зам.-министърът на туризма Ирена Георгиева решиха, че терминът \"плажни принадлежности\" трябва да бъде обяснен по-добре и между първо и второ четене на текстовете да бъдат прецизирани.\r\nДругите предложенията касаят главно налагането на глоби. Включени са санкции за плажни оператори, ако не осигурят равностоен достъп за свободно разполагане на плажни принадлежности от посетителите - от 1000 до 5000 лева, както и санкции за всеки, който в нарушение на закона ограничава правото на гражданите за свободен и безплатен достъп до морските плажове - от 2000 до 4000 лева глоба и 6000 лева глоба при повторно нарушение.  Според друга промяна условията на търга за отдаване под наем на морски плаж се \"публикуват до 30 дни преди крайния срок за подаване на заявления за участие\". Зам.-председателят на регионалната комисията Александър Ненков обясни, че този текст наистина буди съмнение, но се надява, че спорните точки ще бъдат изчистени между четенията.", "date": "2019.03.22", "title": "На първо четене на комисия: От 500 до 1000 лева глоба за хавлия върху дюни"}
{"url": "https://www.actualno.com/society/i-vyzrastta-shte-e-ot-znachenie-dali-chovek-s-uvrejdane-vzema-lichen-asistent-i-za-kolko-vreme-news_731645.html", "text": "  Точковата система, по която ще се оценяват хората с увреждания, ще се промени, за да е по-обективна. Затова от 1 април се въвежда и коефициент според възрастта на хората с увреждания, за да няма ощетени, стана ясно след вчерашното заседание на Националния съвет за интеграция на хората с увреждания, пише в. \" \".     Точковата система ще се прави от социални служители и ще съдържа категории с въпроси, на които ще се дават оценки от 0 до 4. Общият брой точки, които може да събере един инвалид, е 204. Тези точки ще се умножават по коефициент според възрастта. За децата до 12 години той ще е 1,556.   Според резултата, който се получава, ще има 4 варианта. В първия вариант съответният човек ще има личен асистент до 15 часа на месец.  При втория вариант часовете стават 42, а при третия - до 84. Максималният брой часове - 168, ще е за хората в най-тежко положение.\r\nЗа следващите две години ще важат още 2 условия - възрастните кандидати за личен асистент да са с над 90% увреждания с право на чужда помощ, а децата - с над 50% с право на чужда помощ.  Въпросите в анкетата за определяне на степента на увреждане включват от това доколко хората могат да се обслужват (да се къпят, готвят, да ползват битова техника), до движат ли се сами - плюс, разбира се, възрастта. Освен това част от питанията са прецизирани, защото в първия вариант имаше например въпрос дали човек с увреждане може да отиде сам до банката. \"Едно дете с увреждане не ходи в тези институции и съответно щеше да получи 0 точки\", посочи Веска Събева от национално представителните организации на хората с увреждания.\r\nПрилагането на индивидуалната оценка трябва да започне от 1 април. След 3 месеца ще се направи анализ и ако е нужно, ще се коригира индивидуалната оценка, обясни социалният министър Бисер Петков.", "date": "2019.03.22", "title": "И възрастта ще е от значение дали човек с увреждане взема личен асистент и за колко време"}
{"url": "https://www.actualno.com/chronicles/venecija-objavjava-svojata-nezavisimost-news_731473.html", "text": "  Венеция е град в Североизточна Италия, център на областта Венето, пристанище на Адриатическо море с товарооборот над 20 млн. тона. Населението му е около 263 736 към 31 септември 2015 г. Градът е разположен върху множество малки острови – около 118 на брой – в плитка лагуна на Адриатическо море, позната като Венецианска лагуна. Соленоводната лагуна заема крайбрежието между устията на реките По и Пиаве.Около 1/3 от града се намира върху континенталната част.     Символът на Венеция е крилат лъв, който фигурира на знамето и герба на града.   Промишлено-пристанищната част на града се намира на континента. Характеризира се с корабостроене, ремонтиране на кораби, цветна металургия, нефтопреработваща, химическа, електротехническа и лека промишленост. Слави се със занаятчийското си производство на изделия от стъкло – венецианско стъкло, дантели, мозайки. Има университет и консерватория, оперен театър и богати музеи.\r\nОстровната Венеция е морски курорт, център на международния туризъм със световно значение, място за провеждане на международни кинофестивали и художествени изложби. В градския транспорт са запазени традиционните за града гондоли и моторни лодки.  Селище там съществува от V век пр.н.е., а градът е създаден през IX век. От X до XIV век той е значителен център; посредник в търговията между Западна Европа и Изтока. В Средновековието Венеция е република – Венецианската република, оглавявана от дожи. Тя е независима държава, съществувала между IX и XVIII век. През периодите 1797 – 1805 и 1815 – 1866 г. е владение на Австрия.\r\nГрадът и лагуната са включени в списъка на световното културно и природно наследство на ЮНЕСКО, защото градът е уникален както в архитектурата на сградите, така и в основите на града. Венеция е построена върху дървени подпори (пилони). Заради слягането на почвата и основите си Венеция е застрашена от постоянни наводнения (на италиански: acqua alta (букв. висока вода).   ", "date": "2019.03.22", "title": "Венеция обявява своята независимост"}
{"url": "https://www.actualno.com/crime/nelegalna-tyrgovija-sys-zashtiteni-jivotni-ustanovili-proverki-na-ekoministerstvoto-news_731608.html", "text": "  Нелегална търговия със защитени животни, които би трябвало да са на свобода в дивата природа, установили проверки на екоминистерството през 2018г. Търговците ги предлагали живи или препарирани. Така купувачът можел да избере дали иска да си закупи \"домашен любимец\" или трофей.     На незаконните пазари били предлагани три вида защитени костенурки - зелена морска, европейска блатна и обикновенна блатна, става ясно от предоставената от МОСВ на информация. Освен това продавали и обикновени мишелови, таралежи, европейски диви котки, ръждив ангъч, обикновена калугерица и щиглец. Нелегалната търговия се извършвала на територията на областите Бургас, Варна, Добрич, Плевен, Разград и София. Две години по-рано с престъпната дейност се занимавали и пловдивчани.   При извършените проверки през 2018г. били констатирани 31 нарушения, а шмекерите били глобени. Всички те заплатили общо 6400 лв. За два от случаите била сезирана и прокуратурата. За сравнение година по-рано злоупотребите били повече – екоминистерството установило 40 случая. Тогава, освен нелегалната търговия, инспекторите констатирали още неправомерен улов на пойни птици, неправомерно отглеждане на защитени животински видове и извършване на дейност в зоологическа градина без лиценз.\r\nОбщата сума на наложените глоби била 8830 лв. Тогава нарушенията били установени в София и Бургас. В последните години екоинспекторите успели да предотвратят и опит за неправомерен пренос на ГКПП на жив екземпляр от шипоопашата костенурка. Имало случаи и на разрушени щъркелови гнезда.  Защитените животни у нас са над 30 802, като 433 от тях са записани в Закона за биологичното разнообразие. Останалите 30 359 са в Червената книга. Около 1200 животински видове са едемити, т.е. биологични видове, чието разпространение се ограничава върху определен район (790 български и 410 балкански).\r\nВносът, продажбата, покупката, притежанието и отглеждането на защитени животни, с изключение на зоопарковете и специализираните спасителни центрове, са абсолютно забранени и според Наказателния кодекс се наказват с глоба до 10 000 лв. и до 5 г. затвор.   ", "date": "2019.03.22", "title": "Нелегална търговия със защитени животни установили проверки на екоминистерството "}
{"url": "https://www.actualno.com/balkani/turcija-razkritikuva-trymp-zaradi-golanskite-vyzvishenija-news_731643.html", "text": "  Водещи турски официални лица критикуваха на американския президент Доналд Тръмп, с който искаше да легитимира израелското нахлуване на окупираните Голански възвишения, съобщава Anadolu Agency, цитирана от агенция \"Фокус\".     „Териториалната цялост на държавите е най-фундаменталният принцип на международното право“, заяви външният министър Мевлют Чавушоглу в Twitter.\r\n„Опитите на САЩ да легитимират действията на Израел срещу международното право ще доведат само до повече насилие и болка в региона. Турция подкрепя териториалната цялост на Сирия“, добави той.   Говорителят на президента Ибрахим Калън също осъди .  „Териториалната цялост на страните е защитена от международното право“, написа Калън в Twitter. „Опитите на правителството на Доналд Тръмп да легитимират незаконните действия на Израел към Голанските възвишения не означават нищо друго, освен да подкрепят израелската политика на окупация и задълбочаване на конфликта в региона“, добави Калън.\r\nПрипомняме, че по-рано Тръмп заяви, че е време САЩ да признаят контрола на Израел над окупираните Голански възвишения.\r\nИзраел отдавна подтиква Вашингтон да признае претенциите му към територията, която е завладяла от Сирия по време на Шестдневната война през 1967 година.    ", "date": "2019.03.22", "title": "Турция разкритикува Тръмп заради Голанските възвишения"}
{"url": "https://www.actualno.com/balkani/shte-ima-poveche-aviolinii-i-po-dobri-jp-vryzki-mejdu-skopie-i-atina-news_731639.html", "text": "  Повече авиолинии, подобряване на железопътния трафик и инфраструктурни проекти бяха договорени от македонските и гръцките министри на транспорта. Това съобщава македонският телевизионен канал \"Сител\", цитиран от агенция \"Фокус\".     Това е първата от няколко срещи, които ще се проведат в бъдеще. Двамата министри обявиха, че ще сключат споразумения, които трябва да бъдат подписани преди Ципрас да посети Скопие.   ", "date": "2019.03.22", "title": "Ще има повече авиолинии и по-добри жп връзки между Скопие и Атина"}
{"url": "https://www.actualno.com/society/novini-ili-novini-kartinata-na-pechata-za-22-mart-news_731602.html", "text": "   Последният ден на работна седмица дойде неусетно в . Ако не можете да се похвалите с последното, то поне искрено се надяваме да се радвате на първото (без скандалите, разбира се)!       И така - какво ни предлага прегледът на печата в днешния 22 март?  На първа страница на вестика, разбира се, е продължаващата да бъде актуална афера Апартаментгейт, в която изведнъж се оказаха въвлечени редица политически лица - Цветан Цветанов, Цецка Цачева, Вежди Рашидов, Ваня Колева, която освен зам.-министър на спорта пък се оказа кума на Цветанов. Другата водеща тема също продължава да бъде изчисляването на пенсиите.   Делото за \"Царска Бистрица\" бе върнато на конституционните съдии. На това акцентира вестник \"24 часа\". Заплетеният казус за царските имоти придоби неочакван обрат, след като състав на Върховния касационен съд (ВКС) спря делото за “Царска Бистрица” и го прати в Конституционния съд (КС). Така конституционните съдии за втори път ще нищят чии са имотите, придобити от Симеон.      Медията обръща специално внимание на изказването на премира Бойко Борисов, че зад сигнала за апартамента на Цветан Цветанов стои лидера на БСП Корнелия Нинова. В следващата голяма тук новина отново грее премиерът Борисов в ролята си на откриващ нова зала на името на Атанас Буров в сградата на ЕП в Брюксел.  Българската прокуратурата изпрати искане до Интерпол с настояване за ревизия на решението червените бюлетини за издирването на Антоанета и Радосвета Василеви да бъдат възстановени, пише \"Монитор\". И допълва, че до тази безпрецедентната процедура се стигна, след като се оказа, че Комисията за контрол на данните на Интерпол е взела на закрито заседание решение за заличаване на личните данни на съпругата и дъщерята на укриващия се в Сърбия банкер Цветан Василев от базата данни на организацията.", "date": "2019.03.22", "title": "Новини или Novini - картината на печата за 22 март"}
{"url": "https://www.actualno.com/balkani/hvyrliha-granata-v-dvora-na-ruskoto-konsulstvo-v-atina-news_731666.html", "text": "  Граната бе хвърлена рано в петък в двора на в Атина.     Районът в атинското предградие Халандри беше бързо ограден и бяха изпратени сапьори, съобщи източник от полицията.   Гранатата не е експлодирала и не е причинила никакви щети. Нападението се случило около 04:00 ч. местно време, предаде БГНЕС.\r\nСмята се, че гранатата е била хвърлена от един или двама души на мотоциклет.  Полицията разследва възможните връзки с изгорял мотоциклет, намерена по-късно в центъра на Атина.\r\nКонсулството е било затворено по това време на атаката, която е характерна за крайнолевите групи в страната.    Снимка: архив     ", "date": "2019.03.22", "title": "Хвърлиха граната в двора на руското консулство в Атина"}
{"url": "https://www.actualno.com/curious/luboven-horoskop-za-23-24-mart-news_731696.html", "text": "        Уикендът обещава да бъде повече от романтичен. Ще ви се отдаде страхотна възможност да дълбочина във връзката си. Имате нужда да си извоювате малко лично пространство. За щастие, половинката ви ще оцени независимостта ви като личност, талантите и способностите ви.   Сякаш имате нужда от повече социални контакти, затова се опитайте да угодите на това свое желание. Излизайте с приятели, отидете на кино или театър.     Имате нещо на сърцето, което ви тежи. Може би е крайно време да споделите част от тайните си и да дадете достъп до душата си. ", "date": "2019.03.22", "title": "ЛЮБОВЕН хороскоп за 23-24 март"}
{"url": "https://www.actualno.com/tennis/eto-koj-e-pyrvijat-sypernik-na-grigor-dimitrov-v-majami-news_731702.html", "text": "  Григор Димитров ще спори с 37-годишния испанец Фелисиано Лопес във втори кръг на турнира от сериите Мастърс 1000 в Маями.     Българинът почива в първи кръг, а Лопес отстрани Беноа Пер в оспорван мач със 7-5, 4-6, 6-4.\r\nГригор води с 3-2 в преките двубои с Лопес, като левичарят от Толедо е спечелил и двете си срещи на трева, докато успехите на хасковлията са на твърди настилки.   Григор Димитров бе извън корта след Australian Open заради контузия в рамото.  Междувременно надпреварата в Маями напусна Иво Карлович, който загуби от испанеца Пабло Андухар с 6-7, 4-6.\r\nПредставителят на домакините Тенис Сандгрен пък отстъпи пред казахстанския квалификант Александър Бублик със 7-5, 4-6, 6-7.\r\nАвстралиецът Бърнард Томич победи бразилеца Тиаго Монтейро с 6-1, 6-4 и си осигури мач срещу водача в схемата Новак Джокович.    ", "date": "2019.03.22", "title": "Ето кой е първият съперник на Григор Димитров в Маями"}
{"url": "https://www.actualno.com/climate/22-mart-svetoven-den-na-vodata-news_731636.html", "text": "  На 22 март отбелязваме Световния ден на водата. В България 99.4% от населението е свързано с обществено водоснабдяване.     От 1993 г. 22 март се отбелязва като Световен ден на водата. 22 години по-късно този ден обединява вниманието на всички нации и го насочва към бъдещето. Защото водата е живот, припомня БГНЕС.   Темата на Световния ден на водата през 2019 г. е „Вода за всички! Всеки е важен!“, в съгласие с основния поет от страните ангажимент в Програмата на ООН за устойчиво развитие до 2030 г., с напредването на устойчивото развитие всеки трябва да има полза. А чрез мотото на тазгодишната кампания „Вода за всички! Всеки е важен!“ се акцентира, че правото на достъп до вода е основно човешко право и никой не трябва да бъде забравен при осигуряването на свободен и лесен достъп до питейна вода, без опасност от .\r\nЕдна от Целите за устойчиво развитие (SDG 6) включва осигуряване на достъп до питейна вода и устойчиво управление на водните ресурси до 2030 г. Днес милиарди хора по света все още са лишени от достъп до този широко разпространен, жизнено необходим природен ресурс, прясната вода и ежедневно се борят за своето оцеляване и развитие.  ", "date": "2019.03.22", "title": "22 март - Световен ден на водата"}
{"url": "https://www.actualno.com/sciencelogy/microsoft-objavi-che-spira-spira-windows-7-news_731712.html", "text": "  Американската корпорация \"Microsoft\" съобщи, че в най-скоро време ще прекрати поддръжката на операционната система Windows 7.     Операционната система ще прекрати своето обновление на 14 януари 2020 г.   Още на 17 април потребителите на Windows 7 ще получат съобщение с предупреждение. След спирането операционната система вече няма да бъде безопасна, тъй като компютрите с тази система няма да разполагат със защита срещу актуалните киберзаплахи.\r\nПорталът Techcrunch съобщава, че в момента 40% от пазара на програмно осигуряване е зает от системата Windows 7. Въпреки това \"Microsoft\" взе решение за спиране на поддръжката й. Това се прави в полза на Windows 8, макар че тя не успя да спечели сърцата на потребителите.  ", "date": "2019.03.22", "title": "Microsoft обяви, че спира спира Windows 7"}
{"url": "https://www.actualno.com/dobrich/spored-neno-dimov-shablenskoto-ezero-se-otvodnjavalo-za-da-se-pochistva-ot-tinjata-news_731650.html", "text": "  Шабленското езеро на практика е давало вода за напояване в района. В момента езерото е затлачено от тиня. Състоянието на не е добро. Отводняването е извлякло част от тинята. Така министърът на околната среда и водите Нено Димов коментира в ефира на Нова телевизия скандала около , за което еколози твърдят, че е пресушено, тъй като наводнявало правителствена резиденция.     Прокопана е много по-тясна ивица, но, излизайки, водата е отнесла голяма част от района, стана ясно още от думите на Димов. При аварийна ситуация, когато кметът поиска разрешение от районната инспекция, това се прави. се прави от години. По думите на Димов тези мерки допринасят, защото почистват дъното от тинята. Димов обаче призна, че това не е най-добрият начин ето защо са предвидени допълнителни средства.    В момента експертите в министерството се запознават с мотивите от решението на съда и след това ще решим какво да правим. Когато съдът излезе с окончателно решение, то се изпълнява, отбеляза Димов по темата с Национален парк \"Пирин\". Припомняме, че Върховният административен съд (ВАС) вече реши - в Плана за управление на парка, внесени от Димов и Валери Симеонов.   До момента няма индикации за замърсяване на българска територия. Това обаче не означава, че няма замърсяване на сръбска, посочи Димов. Ние правим замервания само на границата, на нашата територия. За съжаление, сръбският колега се бави. Ние по официален път изпращаме писма всеки месец. Гражданите, които живеят в западните покрайнини, трябва да знаят дали има замърсяване, убеден е екоминистърът.   Димов коментира и имотните афери от последните дни, като според него става въпрос за начало на предизборната кампания.    ", "date": "2019.03.22", "title": "Според Нено Димов Шабленското езеро се отводнявало, за да се почиства от тинята"}
{"url": "https://www.actualno.com/curious/potrebiteli-alarmirat-za-nov-sriv-v-instagram-news_731717.html", "text": "  Потребителите на социалната мрежа на Instagram от редица страни се оплакват от сривове в услугата, според данни от сайта Downdetector, който следи за прекъсвания в популярните интернет страници и приложения.     Проблемите са започнали около 23:00 ч. централно гринуичко време и са засегнали потребителите в САЩ, Япония, Австралия, Сингапур, Малайзия и Русия, съобщава РИА Новости.\r\nСпоред Downdetector, 55% от потребителите на Instagram са изпитали проблеми с лентата с новините, 26% се оплакват от проблеми с вписването, а 18% от жалбите са свързани със сайта на социалната мрежа.\r\nInstagram е безплатно приложение за споделяне на снимки и видеоклипове с елементи на социална мрежа, което ви позволява да правите снимки и видеоклипове, да ги филтрирате, както и да ги разпространявате чрез услугата и редица други социални мрежи.  Instagram принадлежи към Facebook, който преди около десет дена изпита най-големия си срив. В продължение на 12 часа потребители изпитваха затруднения в работата със социалната мрежа.\r\nСлед повече от 12 часово мълчание от Facebook заявиха, че причина за срива е промяна в сървърната конфигурация.", "date": "2019.03.22", "title": "Потребители алармират за нов срив в Instagram"}
{"url": "https://www.actualno.com/education/do-2032-godina-v-bylgarija-shte-ima-izlishyk-na-visshisti-news_731598.html", "text": "  Излишък на висшисти и недостиг на хора със средно професионално  образование. Такава е прогнозата на социалното министерство.  Само за 13 години до 2032 година на ще има недостиг от  94 хиляди кадри със средно образование. Най-търсени ще са продавачите – над 162 хиляди и секретарите – 121 000.  Ще има глад за шофьори на камиони и автобуси  – над 105 хиляди работни места. Ще се наложи ли преквалифициране на днешните работещи? Отговорът потърси в репортаж \"Нова телевизия\".     Дарина Кабакова буквално е на гребена на новите тенденции. Преди да се преориентира и да стане шофьор на автобус, е шампион по гребане на България – с медали от републикански и международни първенства. Свикнала е да се справя в бурни води. „Рискувам и печеля – винаги, винаги съм рискувала“, казва тя. И още първенци като Дарина ще трябва да рискуват в ново поприще, според прогнозата на социалното министерство.   „Пазарът в България има структурен излишък на лица с висше образование“, обяснява социалният министър Бисер Петков.\r\nЗа Дарина, това не е причина да остават незаети места: „Един висшист може да работи всяка една работа“, смята тя. А държавата ще разработва програми срещу разминаването между нуждите на пазара и избора на новото поколение.  „В бъдеще ще се засилва със средно образование, аз бих добавил и средно професионално обраование. Вече нашият пазар на труда усеща последствията от неблагоприятното демографско развитие.“, обяснява министър Петков.\r\nПромени се чакат и в другите ниши на пазара на труда. Ще се търсят учители, медицински сестри и акушерки.   ", "date": "2019.03.22", "title": "До 2032 година в България ще има излишък на висшисти"}
{"url": "https://www.actualno.com/business/vsjaka-minuta-nestle-bylgarija-pesti-po-165-litra-voda-v-proizvodstvenata-si-dejnost-news_731604.html", "text": "  165 литра вода на минута спестява \"Нестле България\" в производствената си дейност. Спестеното се равнява на годишната консумацията на питейна вода на 600 четири-членни семейства. Това съобщи Сара Вуптене, директор на фабриката \"Шоколадови продукти и бисквити\" на \"Нестле България\" при официалното отбелязване на Международния ден на водата в софийската фабрика на \"Нестле\".      Годишно компанията спестява над 87236 м³ вода, благодарение на което е намалила потреблението си на вода с близо 60% спрямо 2010 година.\r\nНад половината от спестената вода \"Нестле България\" постига чрез т.нар. - с една и съща вода се охлажда машината за производство на крем за десертите, които произвежда компанията и след това същата вода продължава да е в оборот многократно. \"Преди това беше питейна вода, която непрекъснато изтичаше в канализацията, докато сега се използва отново\", поясни Сара Вуптене непосредствено преди да бъде демонстрирана новата система пред журанлисти и гости на \"Нестле\" по повод Деня на водата. След  преминаването на водата през машината тя се охлажда повторно и отново се  отвежда към оборудването. Двуролковият рифайнер за крем, инсталиран  през 2016 г., е един от примерите за инвестиция в опазването на водните  ресурси. По данни на производителя машината се нуждае от 2.6м³/ч (2600  литра/час) за охлаждане. През 2018 г. рифайнерът е бил в  работен режим 2524 часа, през които, ако липсваше този затворен цикъл,  биха били изхабени повече от 6565м³ вода, съобщиха от екипа на Нестле.  \"Като част от глобалните ангажименти на \"Нестле\" до 2030 г. компанията цели да има нулево въздействие върху околната среда\", съобщи Емануел Артур, изпълнителен директор на \"Нестле България\". Това ще бъде постигнато чрез намаляване на консумацията на вода, вредните газови емисии и изхвърлянето на отпадъци, увери той и добави, че \"Нестле\" се ангажира да сертифицира всички фабрики на Групата с международния стандарт на Алианс за управление на водите (AWS) до 2025 г. \"Първите фабрики на Нестле вече бяха успешно сертифицирани\", каза още той. \"Нестле България\", като сериозен икономически фактор, доказва, че в производството може да използва устойчиво водите и е пример за ресурсна ефективност и изпълнение на европейските препоръки за кръгова икономика и отговорно отношение към околната среда\", изтъкна Красимир Живков, зам.-министър на околната среда и водите и връчи на Емануел Артур поздравителен адрес по повод Международния ден на водата. Важността на темата за опазването на водните ресурси бе отбелязана и от други гости на компанията от столична община, Изпълнителна агенция по околна среда и Софийска вода.\r\n\"Нестле България\" следва неотлъчно своята политика за корпоративно-социална отговорност, насочена към устойчивото инвестиране и развитие на бизнеса и през 2019 планира да надгради постигнатите резултати, като работи в посока оптимизиране на циклите за индустриална охлаждаща вода. Целта на компанията е да намали консумацията й с още 4%, което ще спомогне допълнително за опазване на околната среда.    ", "date": "2019.03.22", "title": "Всяка минута \"Нестле България\" пести по 165 литра вода в производствената си дейност"}
{"url": "https://www.actualno.com/music/hills-of-rock-2019-dobavja-oshte-15-imena-i-nova-scena-news_731727.html", "text": "  Нови 15 имена се включват към третото поредно издание на Hills of Rock, което ще се проведе на 28, 29 и 30 юни - Гребнен канал, Пловдив!      За първа година Hills of Rock добавя специалната нова трета сцена Music Jam! Първите потвърдени артисти са категорична заявка за едно невероятно шоу. Австрийската банда Vision of Atlantis, и българите Sevi и Concurent ще разтърсят публиката със зашеметяващите си изпълнения. Още групи, които ще видим на сцена Music Jam очаквайте съвсем скоро.\r\nКъм Hills of Rock 2019 се включват и българските артисти Shadows Out Of Time, Life Light, Affection, A-Moral, Krekhaus, Oбратен Ефект, Kopriva, Innerglow, Les Animaux Sauvages и Остава, които ще видим на сцената На тъмно.\r\nHills of Rock се реализира за трета поредна година и е част от програмата на \"Пловдив 2019 - Европейска столица на културата\".  Припомняме, че до 31.03.2019 г. тридневните билети за Hills of Rock са на цена от 160 лв, а от 01.04.2019 до 28.06.2019 цената им ще бъде 180 лв. Еднодневните билети са на цена от 80 лв до 31.03.2019г., а след това и по време на фестивалните дни – 100 лв.\r\nЦените на къмпинг билетите са 40 лева на човек за три дни (28,29 и 30.06) до 31.03.2019г.,  и 50 лева на човек за три дни (28,29 и 30.06) от 01.04.2019 до 28.06.2019.     Ronnie Romero е един от най-разпознаваемите гласове на световената рок сцена! Той е настоящият вокалист на Rainbow, и по-късно тази година му предстои турне с групата, заедно с Ritchie Blackmore. Единствено и само на сцената на Hills of Rock 2019 публиката ще има възможност да се наслади на уникалното шоу \"The DIO night\", представено ексклузивно от Ronnie Romero и рок група Eridan! Шведската банда Crazy Lixx е създадена през 2002 година в Малмьо. Невероятното им хард рок и метъл звучене, вдъхновено от големи имена като Kiss, Whitesnake и Def Leppard, им носи голям брой фенове по света! През май 2019, бандата ще издаде шестия си студен албум Forever Wild. Vision of Atlantis се формират през 2000 година в Австрия. С шест студийни албума зад гърба си и ненадминати изпълнения на живо, групата затвърждава своето място на метъл сцената.   Билетите могат да бъдат закупени в мрежата на Ивентим, както и онлайн на .", "date": "2019.03.22", "title": "Hills of Rock 2019 добавя още 15 имена и нова сцена"}
{"url": "https://www.actualno.com/business/ungarija-shte-razchita-na-gaza-ot-turski-potok-news_731692.html", "text": "  През 2020 г. Унгария ще получава руски газ, дори ако Москва и Киев не сключат до края на тази година споразумение за транзитните доставки на \"синьо гориво\" за ЕС. Това заяви унгарският министър на външните работи Петер Сиярто след преговори с изпълнителния директор на \"Газпром\" Алексей Милер.     \"Въпросът за енергийна сигурност има и геополитическо значение, защото срокът на действие на транзитния договор между Русия и Украйна изтича в края на тази година и нов договор за момента не е подписан. Това означава, че лесно може да възникне ситуация, при която Русия повече няма да доставя газ в Европа през Украйна\", посочи Сиярто, цитиран от БГНЕС.   \"Ние трябва да се подготвим за това, защото винаги трябва да сме готови с най-лошия сценарий при планирането на мерките за безопасното снабдяване с енергийни ресурси\", добави той. Сиярто уточни, че Будапеща може да купува част от природния газ през Австрия. Унгарският външен министър каза още, че хранилищата в неговата страна имат капацитет да приемат 6.3 млрд. куб. м газ.\r\nСийярто подчерта, че в дългосрочна перспектива Будапеща ще разчита на мощностите на , който \"Газпром\" строи заедно с и Сърбия.  Строителството на \"Турски поток\" ще завърши до края на тази година. Първата отсечка на тръбата вече е готова и тя ще доставя газ директно на Турция, а втората е планирана за страните от Централна Европа и Балканите. Всяка една е с капацитет по 15.75 млрд. куб.м.", "date": "2019.03.22", "title": "Унгария ще разчита на газа от \"Турски поток\""}
{"url": "https://www.actualno.com/politics/cacheva-poiskah-proverki-na-imota-mi-njamam-ofshorni-smetki-news_731704.html", "text": "   Това каза пред журналисти министърът на правосъдието , предаде \"Фокус\".     \"Искам да информирам, че тази сутрин с нарочно писмено волеизявление от моя страна съм сезирала председателя на КПКОНПИ, както и главния прокурор за категоричното ми желание да бъдат извършени проверки за придобития от мен имот на ул. \"Юрий Гагарин\". Като бъдат проследени средствата, с които е придобит имотът, и установено има ли конфликт на интереси с фирмата продавач, има ли злоупотреба с власт, както и други нарушения при договорните отношения\", заяви Цачева и изрази готовност да сътрудничи на проверките.    , с които при властовите ми позиции да съм имала контакти. Както и ще настоявам резултатите от проверката да бъдат публично огласени\", каза още тя и посочи, че до излизане на резултатите от проверките няма да коментира повече тази тема. \"Цената е за имот в груб строеж. И в нотариалния акт това, което е записано, е цена на имот в груб строеж\", обясни Цачева.\r\nПрипомняме, че за съмнителна покупка на недвижими имоти от страна на министъра на правосъдието и депутата сигнализираха от Антикорупционния фонд.  След твърденията на министър Цачева за “спекулативна информация на Антикорупционния фонд” за цената на придобиване на нейния имот от фирма “Артекс”, както и че има направени плащания по предварителен договор от 2017 година (както и ангажименти за последващи такива, които променят крайната цена), организацията публикува нотариалните актове и за двете сделки - на министър Цачева и депутата Рашидов.", "date": "2019.03.22", "title": "Цачева: Поисках проверки на имота ми, нямам офшорни сметки"}
{"url": "https://www.actualno.com/crime/pijan-shofior-hvashtan-pet-pyti-bez-knijka-predizvika-katastrofa-news_731726.html", "text": "   шофьор предизвика катастрофа рано тази сутрин край Шумен.     37-годишен водач на Фолксваген Голф предизвика катастрофа като на автомобил с варненска регистрация, предаде БГНЕС.   За да прикрие следите си, че шофирал пиян с 2,4 промила алкохол, взел полуизпитата бутилка с уиски и я оставил на предната седалка на колата, която блъснал.\r\nОсвен, че бил сериозно почерпен, 37-годишният шофьор бил , а колата с която предизвикал катастрофата не е регистрирана. Използвал табели на друг автомобил.  За нарушенията му има издадени наказателни постановления и актове за над 2000 лева, всички неплатени. Платена е само една глоба с фиш от 20 лева.", "date": "2019.03.22", "title": "Пиян шофьор, хващан пет пъти без книжка, предизвика катастрофа"}
{"url": "https://www.actualno.com/europe/ungarija-dogovori-ruski-gaz-news_731767.html", "text": "  През 2020 година Унгария ще получава руски газ, даже Русия да не сключи споразумение с Украйна за транзит на синьо гориво за Европейския съюз, съобщи министърът на външните работи и външноикономическите връзки на Унгария Петер Сиярто след края на преговорите с председателя на борда на директорите на „Газпром“ Алексей Милер, предава руската агенция EA Daily, цитирана от \"Фокус\".     „Въпросът за енергийната сигурност има също и геополитически компонент поради факта, че транзитното споразумение между Русия и Украйна изтича в края на тази година и новият договор все още не е подписан. Това означава, че лесно може да възникне ситуация, при която Русия повече няма да доставя газ в Европа през Украйна“, счита Сиярто, съобщава пресслужбата на МВнР на Унгария.   Според него, унгарците трябва да са готови за най-лошия сценарий при планирането на мерките за сигурност на енергийните доставки за страната. Сиярто поясни, че Будапеща може да кипи част от нужния природен газ през Австрия. Хранилищата в Унгария са в състояние да приемат 6,3 млрд. куб. м. газ.\r\nВ дългосрочна перспектива, както заяви външният министър, Будапеща разчита на мощностите на „Турски поток“, който „Газпром“ строи съвместно с България и Сърбия.  По-рано ръководителят на \"Нафтогаз\" заяви, че позицията на редица европейски страни, по-специално Германия, по отношение на газопровода \"Северен поток 2\", оставя малък шанс за запазване на транзита на газ през Украйна.\r\nРуската агенция припомня, че споразумението за транзит между Киев и Москва изтича в началото на 2020 година. През тази година трябва да започне експлоатацията на „Северен поток 2“ и Украйна се опасява, че с неговото пускане транзитът през нейната територия ще бъде прекратен.   ", "date": "2019.03.22", "title": "Унгария договори руски газ"}
{"url": "https://www.actualno.com/america/syvetnikyt-na-huan-guajdo-e-obvinen-v-terorizym-news_731641.html", "text": "  Венецуелското правителство арестува в четвъртък висш съветник на опозиционния лидер по обвинение за „тероризъм”.     Вътрешният министър Нестор Реверол прочете изявлението по държавната телевизия. В него се казва, че ръководителят на екипа на Гуайдо, Роберто Мареро е бил арестуван за организирането на заговор от Колумбия и други централноамерикански страни за нападение над президента Николас Мадуро, предаде БГНЕС.   Реверол заяви, че „голям брой оръжия” са били намерени в дома на Мареро.", "date": "2019.03.22", "title": "Съветникът на Хуан Гуайдо е обвинен в тероризъм"}
{"url": "https://www.actualno.com/politics/radev-trjabva-da-otstojavame-chestnostta-na-izborite-news_731779.html", "text": "  \"Свободните, честни и прозрачни избори са едно от най-големите завоевания на демокрацията и с провеждането на всеки вот трябва да отстояваме това.     Обществото не трябва да има никакви съмнения за прозрачността и честността на предстоящия вот за представителите на България в Европейския парламент\", заяви президентът Румен Радев на срещата си с ръководството на новия състав на Централната избирателна комисия.   В срещата участваха новият председател на ЦИК - Стефка Стоева, както и председателят на предишния състав – Ивилина Алексиева.\r\nПрезидентът изтъкна факта, че остава ограничено време до изборите за представители на страната ни в Европейския парламент /ЕП/ и подчерта, че приемствеността в дейността на ЦИК е ключов фактор за успешната работа на комисията, съобщиха от прессекретариата на държавния глава.  Като основен приоритет за предстоящия вот Румен Радев открои добрата му организация. Провеждането на избори е задача на цялото общество, но за организацията, отчитането на резултатите и най-вече прилагането на изборното право нашето общество ще разчита изключително на усилията и високия професионализъм на ЦИК, заяви на срещата Румен Радев.\r\nДържавният глава и ръководството на комисията обсъдиха начините за намаляване на недействителните бюлетини и на манипулациите, процеса на изготвяне на хронограмата за вота за ЕП, машинното гласуване. Президентът изтъкна, че са важни критериите, по които ще се разпределят по секции 3000-те машини на предстоящия вот. „Изключително важно е да не се допусне компрометиране на машинния вот и да се отговори на очакванията на обществото“, заяви президентът и призова за софтуерна и физическа защита на машинния вот.   Президентът съобщи, че след изборите за представители в ЕП ще организира нова среща с ЦИК и с представители на Държавната агенция „Електронно управление”, на която да се обсъди разработването на карта за експериментално въвеждане и приемане на електронно дистанционно гласуване. „Електронното гласуване се очаква от милиони българи не само зад граница, а и в България“, заяви Румен Радев.    Дейността ни ще бъде насочена в защита на интересите на гражданите за честни, справедливи и вярно отразени гласове на избирателите, заяви председателят на ЦИК Стефка Стоева.\r\nДнес предстои и първото работно заседание на новия състав на комисията, на което ще бъде обсъдено машинното гласуване и обществената поръчка, свързана с него. „Тя ще бъде проверена от компетентни служители, външни експерти“, увери Стефка Стоева и допълни, че ще започне и работа по критериите за справедливото разпределение на минимум 3000 машини.", "date": "2019.03.22", "title": "Радев: Трябва да отстояваме честността на изборите"}
{"url": "https://www.actualno.com/society/prognoza-za-vremeto-22-mart-petyk-news_731599.html", "text": "  Днес преди обяд облачността ще е разкъсана, предимно - значителна. Това съобщи за Агенция \"Фокус\" Евгения Егова, дежурен синоптик в Националния институт по метеорология и хидрология. След обяд ще намалява, най-късно вечерта над Източна България и над по-голямата част от страната ще се установи предимно слънчево време. През нощта ще е почти тихо, през деня ще духа слаб северен вятър. Минималните температури ще са предимно между 2° и 7, дневните ще се повишат и максималните ще са от 14° до 19°.     По Черноморието облачността ще е разкъсана, предимно значителна, едва привечер ще намалява. Преди обяд ще духа слаб до умерен вятър със северна компонента, който до вечерта ще се ориентира от югоизток. Максималните температури ще са между 12° и 15°. Температурата на морската вода е 9-10°. Вълнението на морето ще е 1-2 бала.   Над планините преди обяд облачността ще е предимно значителна, но вероятността за валежи е малка. По-късно през деня ще намалява и над повечето райони ще се установи предимно слънчево време. Ще духа предимно умерен вятър от север-североизток. Максималната температура на височина 1200 метра ще е около 7°, на 2000 метра - около 0°.\r\nАтмосферното налягане слабо ще се понижи, но ще остане по-високо от средното за месеца.  През почивните дни ще преобладава слънчево време с по-значителна облачност в събота над Източна България, но без валежи. В нощните часове и сутрин ще бъде почти тихо и ще се понижат минималните температури, а дневните ще се повишат и в неделя отново ще достигнат, на места и ще надхвърлят 20°. Новата седмица ще започне с предимно слънчево и топло време с максимални температури между 18° и 23°.", "date": "2019.03.22", "title": "Прогноза за времето - 22 март (петък)"}
{"url": "https://www.actualno.com/starazagora/poveche-ot-30-dushi-na-iznesena-priemna-organizirana-ot-starozagorskija-ombudsman-news_731653.html", "text": "  Повече от 30 души са посетили поредната изнесена приемна на обществения посредник Надежда Чакърова, председателя на общинския съвет Таньо Брайков и секретаря на община Стара Загора Делян Иванов в селата Кирилово и Старозагорски минерални бани. В срещите с жителите на селата са участвали и кметовете на двете села Станимира Маринова и Станчо Станев.     Най-важният проблем, поставен от жителите на Кирилово, е ремонт на пътната инфраструктура в селото. Според тях изкуствена неравности при входа на селото създава предпоставки за пътни инциденти с голямата си височина, но недостатъчна ширина. Според кириловци трябва да се решат и проблемите със сметоизвозването и бездомните кучета в селото. Поискали са и преразглеждане на графика на автобусите до Стара Загора, цените на пътуването между близките села и отново да има възможност да се купуват едногодишни абонаментни карти за междуградската мрежа.   Делян Иванов е информирал жителите на селото, че в Кирилово предстои реновирането на още улици, ремонт на здравната служба, урегулиране на отводняването и почистване на канала, минаващ около селото. За подобрения на инфраструктурни и други проблеми в населеното място са предвидени средства в размер на над 100 хиляди лева през тази година. Представителите на местната власт са информирали, че предстои кампания за кастриране на домашни кучета, която ще реши проблема с безпризорните животни. Бездомни кучета и по-често сметоизвозване са проблеми и в курортното селище Старозагорски минерални бани. Поставен е и проблемът с езерото в селото и възможностите да се отдаде на концесия, за да се подобри на имиджа на Баните като курортно място. Общинският омбудсман Надежда Чакърова е обявила, че разговаря с  електроразпределителното дружество заради зачестилите жалби за променливо напрежение в района.", "date": "2019.03.22", "title": "Повече от 30 души на изнесена приемна, организирана от старозагорския омбудсман"}
{"url": "https://www.actualno.com/pleven/emblematichen-avtokradec-vliza-za-30-meseca-v-zatvora-news_731766.html", "text": "  Рецидивистът Стоян Тихомиров Янакиев по прякор „Дългия“ получи две години и половина затвор от Плевенския районен съд за кражби на автомобили. Той се е признал за виновен и е сключил споразумение с прокуратурата. Престъпленията са извършени в Плевен през 2016-а и 2018-та, съобщиха от държавното обвинение.     Янакиев има в кримибиографията си . Затова поредната му присъда е за престъпления, извършени в условията на опасен рецидив. На 16 април 2016 г. той задигнал „Ауди“ модел „А3“  на стойност 8 780 лв., а на 11 юли м.г. откраднал „Ауди“, модел „А 4“ на стойност 6 800 лв. Според материалите по делото рецидивистът бил родом от Плевен, но живеел в столицата. Отличавал се с изключителна ловкост и умения да се справя с алармите и другите видове защити на автомобилите. След всяка автокражба изчезвал от Плевен и дълго време не се връщал в града. Заловен е след кражбата на 11 юли м.г. и от тогава е с наложена постоянна мярка за неотклонение „задържане под стража“, поясняват от прокуратурата.  \r\nОдобреното от съда Споразумение е като влязла в сила присъда и подлежи на незабавно изпълнение.", "date": "2019.03.22", "title": "Емблематичен автокрадец влиза за 30 месеца в затвора"}
{"url": "https://www.actualno.com/europe/vlak-natovaren-s-toksichni-veshtestva-derajlira-vyv-francija-news_731843.html", "text": "  Товарен влак, превозващ амоняк и сода, дерайлира във френския департамента Ланд, съобщиха местните власти.     \"Товарен влак с 10 вагона излезе от релсите. От композицията бяха засегнати три вагона, които транспортираха токсични вещества\", се посочва в съобщението, цитирано от РИА Новости.   В него се уточнява, че е дерайлирал вагон, в който е имало 32 тона амоняк, но не е имало изтичане.\r\n\"Двата други вагона са транспортирали съответно 66 и 67 тона сода. Има малко изтичане от единия от тях, но то не представлява заплаха\", допълва БГНЕС.  На мястото на инцидента работят спасители, установен е периметър за сигурност. Властите призоваха хората за избягват зоната на инцидента и да спазват изискванията на спасителните служби.", "date": "2019.03.22", "title": "Влак, натоварен с токсични вещества дерайлира във Франция"}
{"url": "https://www.actualno.com/business/nova-tv-oficialno-e-na-domuschievi-kzk-odobri-sdelkata-news_731770.html", "text": "  Нова телевизия вече официално е собственост на , след като Комисията за защита на конкуренцията (КЗК) , става ясно от съобщение на сайта на регулатора.     Фирмата на Домусчиеви \"Адванс медия груп\" придобива телевизията и мажоритарен дял в в онлайн медийната група „Нет Инфо“ срещу от шведската компания MTG. Сделката бе сключена на 22 февруари и бе одобрена от КЗК само за месец.\r\nПокупката е финансирана с кредит от 100 млн. евро, изтеглен от 4 банки: ДCK, OББ, \"УниKpeдит Булбанк\" и бeлгийcĸия ĸлoн нa ВNР Раrіbаѕ.\r\nΠpeдишнaтa cдeлĸa зa \"Hoвa бpoyдĸacтинг гpyп\" бeшe блокирана от КЗК, която забрани на чешкия милиардер Петр Келнер, купил активите на Telenor в България, да придобие дружеството.  От регулатора посочват, че компанията на Кирил и Георги Домусчиеви „Адванс медия груп“, създадена специално за тази сделка, не притежава други медии.\r\nОТ КЗК посочват, че новата компания тепърва навлиза на пазара на медийни услуги, но (удобно) пропускат съчетаването на големия телевизионен бизнес на групата и този в онлайн рекламите, срещу който има жалба за нарушение на  антимонополното законодателство.\r\n\"Адванс медия груп\" е част от холдинга на Домусчиеви \"Адванс пропъртис\", който притежава 117 компании у нас и в чужбина. Дейността им е основно в секторите фармацевтика, корабоплаване, пристанищни операции, енергетика.    ", "date": "2019.03.22", "title": "Нова ТВ официално е на Домусчиеви, КЗК одобри сделката"}
{"url": "https://www.actualno.com/asia/trymp-iskal-golanskite-vyzvishenija-da-sa-na-izrael-v-imeto-na-regionalnata-sigurnost-news_731833.html", "text": "  Американският президент Доналд Тръмп заяви, че неговият стремеж да признае за израелска територия е свързан с регионалната сигурност, а не с желанието да подкрепи настоящия израелски премиер Бенямин Нетаняху на парламентарните избори, които ще се състоят на 9 април. Това заяви стопанинът на Белия дом в интервю за телевизия Fox.     \"Не\", каза той, отговаряйки на въпрос, дали неговият стремеж да признае израелския суверенитет над Голан е свързан с преизбирането на Нетаняху, предаде БГНЕС.   Тръмп подчерта, че на неговите предшественици им е било трудно да решат този проблем, а и той самият дълго време е размишлявал над това дали да признае тази територия за част от еврейската държава.\r\nАмериканският президент написа вчера в Twitter, че САЩ трябва да признаят пълния суверенитет на Израел над Голанските възвишения, които имат стратегически значение и са важни за неговата сигурност.  Сирия получи Голан през 1944 г., но го загуби по време на Шестдневната война през 1967 г. През 1981 г. израелският парламент прие закон, който едностранно провъзгласява суверенитета на еврейската държава над Голан. Анексията беше призната за недействителна с резолюция 497 на Съвета за сигурност на ООН от 17 декември 1981 г.", "date": "2019.03.22", "title": "Тръмп искал Голанските възвишения да са на Израел в името на \"регионалната сигурност\""}
{"url": "https://www.actualno.com/vraza/oblasten-informacionen-centyr-vraca-konsultira-bezplatno-za-syzdavane-na-biznes-po-evropejski-proekti-news_731835.html", "text": "  Повече от 200 фирми от началото на 2019 г. са били информирани за възможностите, които предоставят еврофондовете у нас. „Нараства броят на посетителите през последните 3 месеца, които искат информация от нас, сподели Цвети Иванова, шеф на центъра за региона. Отделно ни звънят по телефона, включително искат и консултация по facebook. Най-голям интерес представляват въпросите, свързани с откриване на собствен бизнес. През миналата седмица ни се похвалиха за стартирал вече такъв бизнес – откриване на автомивка“, допълва Иванова.     Областният информационен център вече 7 години помага за внедряване Европейската политика и разпространение на информация за възможностите и начините на финансиране по европейски проекти. Предоставянето на конкретна информация е напълно безплатно, а популяризирането на добри практики е основна политика на служителите в Центъра.   Тази година Община Враца изпълнява проект за осигуряване функционирането на Областния информационен център. Финансирането е по ОП „Добро управление“, а средствата са в размер на 369 999 лв., заяви ръководителят на проекта Силвия Ганева.\r\n“От началото на 2019 г. сме участвали в обучения, откриване на проекти, оказвали сме съдействие на кметовете по селата с информация по ПУДОС“, допълва Силвия Ганева.  Голям е интересът в последно време към малките граждански инициативи и за стартиране на бизнес за модернизация на малки и средни предприятия.  Областният център е включен със заповед на Министерството на образованието по Програма „Хоризонт 2020“ - рамкова програма на ЕС за научни изследвания и иновации. Само 4 центъра в България имат възможност за работа по нея, уточнява Цвети Иванова.\r\nВажно е да се знае, че сега са отворени възможности за работа по програма Морско дело и рибарство.Те предлагат финансиране до 100 хил.лв., които могат да се използват за зарибяване, огради, техника, работно облекло. Възможности  предлага и Програмата за подобряване на производствения капацитет на малки и средни предприятия. Основно изискване е фирмите да имат приключени 3 финансови години. Отворена е за кандидатстване до 21 май. Също през май приключва и подаването на документи по програма Умения на ОП Човешки ресурси, където се предлагат 3 вида обучение – бял сектор, творчески и компютърни умения. Работодателите, спечелили проект, могат сами да организират обучения, като ще разполагат с минимум 15 хил.лв., уточни Цвети Иванова.   ", "date": "2019.03.22", "title": "Областен информационен център Враца консултира безплатно за създаване на бизнес по европейски проекти"}
{"url": "https://www.actualno.com/viewpoint/jilishtna-kriza-news_731778.html", "text": "  \"Апартамент\" е дума с тежка натовареност в българското съзнание - още от времето, когато всеки малко по-заможен е обявен за враг на народа и \"интегриран\" на село, а в широките апартаменти и къщи на буржоазията са заселени силните на деня. По време на социализЪма родители, дядовци и баби, въобще цялата рода, събираха лихвоточки, за да може един ден детето да получи ред за апартамент (ако се запишеше в деня на раждането, номерът излизаше горе-долу едновременно с колата...).     Прехвърляха се права, пренасяха се едни агнета и бутилки към членовете на жилищните комисии. И, о чудо! Младото семейство, което създава отрочето от горния абзац, получаваше ключ за апартамент на шпакловка и замазка, понякога и с балатум в кухнята или паркет III-качество в хола. Следваха нови чудеса, този път от храброст по магазините, за да се сдобие кокетното апартаментче в краен квартал със задължителния персийски килим, холна гарнитура и пералня \"Перла -05\" и телевизор \"Велико Търново\", но това е тема за друга история.\r\nНяколко години по-късно апартаментчето, получено от младото семейство, отеснява - нали се сещате - за всекиму според потребностите, а от какво имат нужда двама млади, освен от гарсониера или боксониера?! Та, щом се родят децата се започваше нов кръг от сагата \"Жилищна криза\".\r\nВ същото време властта си живееше в специално построени блокове, партийните функционери си бяха съседи, а децата им си имаха щастливо детство, за което и до днес си спомнят и едва ли съжаляват.  И ето, години по-късно и вече в новото столетие, вълшебното словосъчетание а \"апартамент на властта\" връща спомените по диктатурата на пролетариата. С уговорката, че всичко е стабилно и каквато и да е криза, особено пък жилищна, няма! Всичко е плод на знайни и незнайни фондации от САЩ, които искат да превземат Балканите, защото те са слабото звено на ЕС.   Лошото е, че тази дума \"апартамент\" е така натоварена, че в крайна сметка липсва моралното осъждане и широкото обсъждане, защото не се съмнявайте всичко е законно или ако не е - ще променим законодателството. Въпроси във водещи медии са: \"Може ли друг да си купи апартамент на тези цени?\". Отговорете си сами дали е възможно в страната на неограничените претенции...\r\nДокато си отговаряте, не забравяйте - НЕ Е ВЪПРОСЪТ САМО В ЦЕНАТА НА АПАРТАМЕНТА!   Въпросният проект - \"Златен век\", в момента се изпълнява. Сега си отговорете на какво мирише това!    п.с. Абе, къде са социалистите и борбата им с корупционните практики и модела на управление \"Борисов\"?! Или гарван гарвану око не вади....  Роза Люксембургска и Ивайло Ачев ", "date": "2019.03.22", "title": "Жилищна криза"}
{"url": "https://www.actualno.com/varna/tyrsi-se-naj-dobrijat-strelec-vyv-varna-news_731816.html", "text": "  На 23 март (събота) в морската ни столица по . За втора поредна година варненци ще могат да покажат уменията си и да се борят за титлата \"Най-добър стрелец\". Състезанието ще се проведе от 10.00 до 13.30 ч. в спортната зала на Първа езикова гимназия. Организатори на спортното събитие са дирекция „Спорт“ към Община Варна и ОСК „Млади стрелци“.     Общината приканва всеки желаещ стрелец, който иска да покаже уменията си, да се запише на телефон 0876 737 524 (Николай Данев (треньор)).\r\nСтрелбата с лък е олимпийски спорт, който с всяка изминала година става все по-полулярен не само в Европа, а на всякъде по света. С гордост може да се похвалим, защото има много българи, които са световни и европейски шампиони в стрелбата в тази дисциплина. От 2017 година Варна има свой вицесветовен шампион в свободния стил за девойки до 14 г. в лицето на Нора Василева.", "date": "2019.03.22", "title": "Търси се най-добрият стрелец във Варна"}
{"url": "https://www.actualno.com/burgas/programa-podpomaga-bylgarskija-biznes-bezrabotnite-i-neaktivnite-hora-news_731776.html", "text": "  Заместник-министърът на труда и социалната политика  Зорница Русинова откри Информационен ден по процедурата „Умения“ в град Бургас. Тя има за цел да подпомогне хората, които искат да повишат своята професионална квалификация. Програмата помага основно на неактивни лица и безработни, чието желание е да се включат в различни обучения.     Особено важен е фактът, че със свои проекти по операцията могат да кандидатстват работодателите.   За заместник министър Русинова заяви: “Тази програма е в подкрепа и на българския бизнес. Всички работодатели могат да кандидатстват със своите проекти до трети май, за подобряване уменията и квалификацията на хората, които работят при тях. Проектите могат да бъдат от 15 хиляди лева до 3 милиона. Според това колко е голямо предприятието има и съответното съфинансиране. Създадохме тази програма, защото в момента в България пазарът на труда е в изключително благоприятна позиция от гледна точка на нивата на безработица. Най-голямото предизвикателство е липсата на кадри. В градове като Бургас безработица почти няма, тя е около 3 процента. Но работодателите се оплакват от липсата на подготвени хора. С тези проекти фирмите ще могат да обучат своя персонал, други работници ще добият следваща степен на професионална квалификация, дигитални, езикови умения.“  Програмата дава възможност да се привлекат и неактивни, безработни лица, които могат да бъдат обучени и да останат да работят в същото предприятие. Финансирането е от Европейския социален фонд по оперативна програма „Развитие на човешките ресурси“. Очакванията са в министерството на труда и социалната политика да се получат много проекти.\r\nЕдно от изискванията към работодателите е поне половината от обучените хора да бъдат задържани в предприятието. Министерството ще покрие техните осигурителните вноски и по този начин ще насърчи фирмите.   „Има голям интерес от фирми в цялата страна и се надявам да получим много проекти“, оптимист е Зорница Русинова .     По отношение на вноса на работна ръка за летния туристически сезон тя поясни, че режимът за внос на кадри от трети страни е улеснен от страна на държавата. Има подписани споразумения с Молдова, работи се по споразумение с Украйна. Повечето вносни кадри за в сферата на ресторантьорството и хотелиерството. Но и без споразумения, най-голям е броят на чужденците  от Македония и Турция, които искат да работят тук.", "date": "2019.03.22", "title": "Програма подпомага българския бизнес, безработните и неактивните хора"}
{"url": "https://www.actualno.com/blagoevgrad/v-bansko-zapochvat-uroci-po-ski-bjagane-news_731725.html", "text": "   е традиционно известна с различните иновации и инициативи, организирани в сферата на зимните спортове. Поредната сред тях са т.нар. уроци по ски бягане. Ученици от начално училище \"Св. Паисий Хилендарски\" и СУ \"Неофит Рилски\" бяха сред първите, които се осмелиха да се включат в снежното изпитание.  Децата имаха щастието да бъдат обучавани от световни шампиони като Елена Петакова и Ирина Никулчина, които споделиха своите тайни за успешното представяне в спортната дисциплина.     Различните стилове и техники, които преподавателките демонстрираха на учениците се съчетаха с представяне на самата история на спорта, както и с връщане, назад в миналото, когато е открит първи клуб по ски бягане в града. След \"теоретичната\" част, учениците се впуснаха и в самото бягане, от ЮЛЕН дори им осигуриха качване до кабинковия лифт. От община Банско обявяват, че уроците ще продължат и за следващи групи.", "date": "2019.03.22", "title": "В Банско започват уроци по ски бягане"}
{"url": "https://www.actualno.com/burgas/deca-ot-burgas-i-bratislava-uchastvat-v-iniciativata-voden-otpechatyk-news_731683.html", "text": "  На 22 март се отбелязва Световният ден на водата. Тази година той е под мотото „Всеки е важен“. В Бургас инициативата за празника е на читалище „Изгрев 1909” и  Посолството на Република България в Братислава, Словакия.     Тя се нарича „Воден отпечатък”и е свързана с художественото изобразяване на темата за водата, един от най-важните ресурси на планетата. Деца от трети клас на училище „Св. Кирил и Методий” в Бургас и БСУ„Христо Ботев” в Братислава, рисуваха, водиха екодневници , създаваха картички и плакати по темата. 55 от творбите на децата от Бургас заминаха за Словакия, където днес също ще бъде открита изложба под наслов \"Който и да сте, където и да сте, водата е вашето човешко право!\"   Изложбата в Бургас е в залата на Туристически Комплекс „Акве Калиде”\", картал „Банево“. В нея са показани плакати, посветени на опазването на водата. Освен рисунките, плакатите и картичките на децата, ще бъде представен макет на воден часовник и говорещ робот, дело на учениците от гимназията по електротехника и електроника „К. Фотинов“.    ", "date": "2019.03.22", "title": "Деца от Бургас и Братислава участват в инициативата \"Воден отпечатък\""}
{"url": "https://www.actualno.com/haskovo/za-deveta-godina-roditeli-ot-dimitrovgrad-zasajdat-dryvcheta-v-alejata-na-novija-jivot-news_731842.html", "text": "  За девета поредна година Община Димитровград организира . Идеята на инициативата е родителите и близките на децата с постоянен или настоящ адрес в Община Димитровград, родени в периода 1.02.2018г. – 28.02.2019г. да могат да засадят декоративни дръвчета на своите рожби.     Община Димитровград предоставя възможност на родителите сами да изберат място за засаждане на декоративното дръвче на своето дете. То може да бъде засадено в „Алеята на навия живот” в парк „Марица” или на друго подходящо място, за да имат възможност родителите да полагат грижи за него - собствено дворно място или в междублоково пространство, съобразено с екстериорното озеленяване на общината.\r\nОбщина Димитровград отправя кани всички жители на града да се включат в инициативата, като по този начин се продължи традицията по създаването на един по-зелен и чист град.\r\nЖеланието си за участие в залесяването можете да заявите в стая №12 в Общинския център за административни услуги на Община Димитровград от 25 март до 12 април 2019 година. Формуляр на заявление за участие може да изтеглите от сайта на Община Димитровград.  Засаждането и получаването на дръвчетата ще се състои на 21 април 2019г. (неделя) от 10.00 часа в парк „Марица”, Димитровград.", "date": "2019.03.22", "title": "За девета година родители от Димитровград засаждат дръвчета в „Алеята на новия живот“"}
{"url": "https://www.actualno.com/crime/zapochva-proverka-za-apartamentite-na-cvetanov-cacheva-rashidov-i-koleva-news_731781.html", "text": "  Комисията за противодействие на корупцията и за отнемане на незаконно придобитото имущество (КПКОНПИ) започва проверка по медийните публикации и по сигнала на неправителствена организация за покупката на апартаменти от страна на лица по чл.6 ал. 1 от Закона за противодействие на корупцията и за отнемане на незаконно придобитото имущество (ЗПКОНПИ) – Цветан Цветанов, Цецка Цачева, Вежди Рашидов и Ваня Колева.     В хода на проверката ще бъдат изследвани всички данни и обстоятелства, публикувани в медиите, включително пазарните цени на визираните имоти, произхода на средствата за покупката им, както и търговия с влияние и конфликт на интереси при приемането на законодателни промени от страна на Народното събрание. Ще бъде проверена и дейността на фирмата продавач „Артекс инженеринг“ АД, както и нейното евентуално участие в обществени поръчки.   Ще бъдат анализирани всички сделки за покупко-продажба, осъществени от търговското дружество за периода 2017 – 2019 г., с оглед установяване на цените, на които обичайно са продавани имоти от фирмата, както и евентуалното установяване на други лица по чл. 6 ал. 1 от ЗПКОНПИ, които са сключили сделки с компанията. Ще бъде изискана информация от компетентните органи и за всички получени разрешения за строителство, издаден на дружеството за този период.\r\nЩе бъдат снети обяснения от страните по всички сделки, както и от Цветан Цветанов, Цецка Цачева, Вежди Рашидов и Ваня Колева.  В хода на проверката ще се изследва и наличието или липсата на свързани лица в политически партии и фирма „Артекс инженеринг“ АД, както и дали търговското дружество е правило предизборни дарения.\r\nВ случай, че на Комисията бъде възложена проверка от Прокуратурата, КПКОНПИ ще извърши и допълнителни действия, с оглед указанията на държавното обвинение.   ", "date": "2019.03.22", "title": "Започва проверка за апартаментите на Цветанов, Цачева, Рашидов и Колева"}
{"url": "https://www.actualno.com/vraza/specialisti-preduprejdavat-ne-zapochvajte-rabota-bez-da-podpishete-trudov-dogovor-news_731817.html", "text": "  98 микро, малки и средни предприятия , заяви директорът Румен Младенов. Контролните органи не са установили тежки трудови злополуки . Инспекторите са действали по 3 сигнала на граждани за неизплатени работни заплати, уточни още Младенов. Дадени са . Няма спрени машини в производството. Влезли са в сила 7 законодателни постановления за близо 7 хил.лв. и още 6 стари такива на стойност 9 900 лв. На една фирма от добивната промишленост е съставен акт за нарушение за неизплащане на трудови възнаграждения. Актът е на стойност с неизплатени заплати, коментира Румен Младенов. Също за незаплащане на труда на работниците си е санкционирана с и фирма от текстилната промишленост. След направената проверка във фирмата, заплатите са били изплатени.     Според шефа на Инспекцията по труда, всеки един работник на трудовия пазар, преди да започне работа, трябва да има трудов договор, който да е регистриран в местната Агенция по приходите. ”Ако не ти дадат договор, значи ще те излъжат”, категоричен е Младенов.", "date": "2019.03.22", "title": "Специалисти предупреждават: Не започвайте работа без да подпишете трудов договор!"}
{"url": "https://www.actualno.com/curious/5-priznaka-che-toj-ne-e-za-teb-news_731834.html", "text": "  В началото всяка връзка е перфектна и всичко на пръв поглед е наред. В последствие обаче започват да се появяват проблемите, които могат да я разрушат. Ние сме приготвили няколко признака, който ще ви помогнат да разберете дали мъжът до вас е перфектният или е по-добре да прекратите отношенията си още в началото. Ето кои са те:         Не се доверявайте напълно на максимата \"Има ли любов, има скандали\", защото не е точно така. Все пак постоянните скандали и караници са излишно напрежение и също знак, че имате прекалено много различия. Това определено не е добър знак. Трябва да помислите какво ще се случи с вашата връзка след няколко години? Ами ако скандалите станат още по-често срещани и ожесточени? Това определено ще ви съсипе и ако още в началото скандалите са ежедневие, по-добре да прекратите тази връзка.   Не си мислете, че има \"здравословна\" ревност и че е хубаво да ревнувате половинката си понякога. Всъщност не е, по този начин показвате, че се съмнявате в себе си, а не в половинките си. Ревността е страх да не останете сами... страх, че половинката ви ще избере друга жена вместо вас. Ревността може единствено и само да разруши една връзка, колкото и стабилна да е тя.    Въпреки постоянното развиване на социалните мрежи, един видео чат не може да замени истинската среща. Може би в началото връзка ви ще се запази, но със сигурност няма да е за дълго. Шансът за провал на едни такива отношения е огромен. Рядко ще се срещате, с времето може би ще започнете и да се чувате рядко. Колкото по-голямо е разстоянието помежду ви, толкова по-рядко ще имате възможността да прекарвате време заедно, а това ще е наистина голяма пречка.     Разбира се, не е възможно интересите и вижданията ви напълно да съвпадат, но все пак трябва поне да се доближават. Няма как да създадете здрава връзка с човек, който има съвсем различни планове, виждания и мнения. Ако се различавате коренно, няма смисъл да лъжете себе си, доверявайки се на максимата \"Противоположностите се привличат\". Колкото и да е силна любовта ви, нямате бъдеще.\r\n5.Постоянно колебание- не пренебрегвайте постоянното колебание относно чувствата към партньора ви. Ако често се чудите дали това е човекът за вас, дали е правилният избор и дали имате бъдеще, то може би трябва да прекратите връзката си. Щом се колебаете може би нещо не е наред и е време да преосмислите чувствата и нуждите си.   ", "date": "2019.03.22", "title": "5 признака, че той не е за теб"}
