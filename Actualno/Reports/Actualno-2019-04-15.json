{"url": "https://www.actualno.com/europe/pyrvi-snimki-na-pojara-v-notr-dam-ot-dron-news_740029.html", "text": "  Появиха се първите снимки, направени с дрон, на пожара, който обхвана в Париж.        Припомняме, че на 15 април 2019 г. в 18:50 местно време избухна пожар на покрива на катедралата, причинявайки срутването на шпила и покривната конструкция. Първоначално размерът на щетите е неизвестен. Предполага се, че пожарът е свързан с текущите ремонтни дейности.    Властите в Париж се страхуват, че сводът на сградата също може да бъде застрашен. ", "date": "2019.04.15", "title": "Първи снимки на пожара в \"Нотр Дам\" от дрон"}
{"url": "https://www.actualno.com/europe/svetovnata-zdravna-organizacija-s-300-sa-narasnali-sluchaite-s-morbili-a-moje-i-poveche-news_739983.html", "text": "  Случаите на морбили са нараснали с 300% в световен мащаб за първите три месеца на 2019 г., в сравнение със същия период през миналата година, съобщават от Световната здравна организация (СЗО), цитирайки предварителни данни.     „Макар тези данни да са условни и непълни, те показват една тенденция. В много страни има огнища на болестта. В редица региони е регистриран значителен ръст на случаите“, съобщи здравната организация.\r\nОт СЗО отбелязват, че реалните случаи на зараза надминават в пъти докладваните, което означава, че ранните прогнози за 2019 г. вероятността са подценили сериозността на огнищата на морбили.   В България по последна информация има близо , като само за две седмици те станаха повече отколкото са били през миналата година.  Освен това се оказа, че близо една трета от тях всъщност се \"броят\" за ваксинирани, а не са.\r\n\"За тези деца има медицински документ, че са ваксинирани, са били тествани в референтна лаборатория и само при 1 дете са излезли антитела, заяви ръководителят на Центъра по заразни и паразитни болести д-р Тодор Кантарджиев пред БНТ преди време. \r\nКантарджиев за пореден път предупреди семействата с малки деца да внимават и да не водят неваксинирани малчугани в държави, където има морбили – например Македония, Сърбия, Гърция.       Причината е, че генотипът изглежда като Доминантно е циркулиращ в Италия, Германия и Гърция. При всички изпратени проби на случаи на морбили от 2019 г., се доказва идентичен морбилен генотип и вариант.\r\nНапомняме, че в страните от Европа продължава епидемичното разпространение на морбили.\r\nОт началото на годината с най-много регистрирани случаи са Румъния – 381 сл., с три смъртни случая; Полша – 314 сл.; Република Северна Македония - 318 сл., с три смъртни случая, като през последната седмица са регистрирани 82.", "date": "2019.04.15", "title": "Световната здравна организация: С 300 % са нараснали случаите с морбили, а може и повече"}
{"url": "https://www.actualno.com/politics/evgeni-dajnov-ako-gerb-i-bsp-poluchat-ednakyv-vot-borisov-shte-izpadne-v-kriza-news_739991.html", "text": "  Ако ГЕРБ и БСП излязат на равно на евроизборите, ще последва криза в ГЕРБ. Това каза за „Фокус“ политологът проф. Евгений Дайнов. „Ако ГЕРБ излезе наравно с БСП, това ще е огромен трус в тяхна така или иначе разклатена къщичка. Много е вероятно неминуемите предсрочни избори да бъдат събрани още тази години с местните. Това означава, че няколкостотин хиляди чиновници ще се замислят, дали ГЕРБ са достатъчно силни и дали заслужават гласове. Корпоративният чиновнически вот отива за онзи, който е най-силен.     Ако ГЕРБ изкара наравно с БСП, то чиновниците ще започнат да се оглеждат за други“, прогнозира политологът. Според проф. Евгений Дайнов евровота ще очертае параметрите на битката. Той каза още, че разполовяването на гласовете от БСП и ГЕРБ могат да изведат ДПС на предно място.   ", "date": "2019.04.15", "title": "Евгени Дайнов: Ако ГЕРБ и БСП получат еднакъв вот, Борисов ще изпадне в криза"}
{"url": "https://www.actualno.com/ruse/rusenski-uchenici-shte-zashtitavat-svoi-idei-na-mejdunarodnija-panair-v-plovdiv-news_739938.html", "text": "  Професионалната гимназия по икономика и управление „Елиас Канети“  в Русе ще участва от 17 до 19 април, в ТФ ФЕСТ 2019 ХХII Панаир на учебните предприятия „Млад  предприемач“, в рамките на Международен панаир – Пловдив .     Средношколците ще се представят с 4 предприятия. Това са УП „Дунавско село“ ООД, с ръководител Десислава Игнатова – учител, УП „Соларис 13“ ООД, с ръководител Румяна Ценева – старши учител, УП „Еко хостинг“ ООД, с ръководител Росица Мицова – старши учител и УП „Ла Канго“ ООД, с ръководител Блажена Абаджиева – старши учител. Всички са преподаватели по икономически дисциплини. Билетите за Пловдив завоюваха след  училищния панаир на учебно-тренировъчните предприятия, провел се на 21 февруари 2019 г. Там участваха 11 тима от XI и  XII клас със свои творчески идеи в сферата на предприемачеството.\r\nПредставянето на бъдещите икономисти в Пловдив се осъществява с подкрепата на МОН и Фондация „Русе – град на свободния дух“.\r\nТФ ФЕСТ 2019 ХХII Панаир на учебните предприятия „Млад предприемач“ е значим международен форум, на който се изявяват ученици , но и привлича вниманието на утвърдени и прохождащи предприемачи към регион Русе. Там се срещат начинаещите мениджъри - ученици от български и чуждестранни училища с утвърдени бизнесмени. Така се поощрява идеята за развитие на българския бизнес по области, като се дава шанс на бъдещи ръководители и финансисти да докажат себе си.  Учебните предприятия са иновативна форма на обучение, в която младите икономисти усъвършенстват умения на XXI век – генериране на бизнес идеи и управленски модели на поведение, използване на технологии, умение за сътрудничество, водачество и инициативност, критическо и творческо мислене, поемане на риск. Те са и мотивираща ролева игра, която е полезна за ученици, учители и дарители. Бъдещите предприемачи показват творческия си потенциал и успешно съчетават знанията по общообразователна и професионална подготовка в практически ситуации.", "date": "2019.04.15", "title": "Русенски ученици ще защитават свои идеи на Международния панаир в Пловдив"}
{"url": "https://www.actualno.com/africa/liderite-na-protestirashtite-v-sudan-iskat-razpuskane-na-voennija-syvet-news_739981.html", "text": "  Групата оглавяващо протестното мнозинство в Судан поискаха новият военен съвет, който в момента управлява страната да бъде разпуснат и да бъде заменен с граждански съвет с представители от армията в него.     „Ние искаме военния съвет да бъде разпуснат и да бъде заменен с граждански, който да има представители от армията”, заяви Мохамед Наджи, висш лидер на Суданската професионална асоциация, предаде БГНЕС.   Те също така искат уволнението на главния прокурор на страната, както и ръководителят на съдебната система.", "date": "2019.04.15", "title": "Лидерите на протестиращите в Судан искат разпускане на военния съвет"}
{"url": "https://www.actualno.com/europe/zapali-se-katedralata-notr-dam-v-parij-video-news_740007.html", "text": "  Пожар избухна в прочутата парижка катедрала Нотр Дам в понеделник вечерта, като е възможно той да е предизвикан от извършваната реконструкция на на-посещаваната забележителност в Европа, предава AFP, като се позовава на информация от противопожарната служба на френската столица.         Изображенията, публикувани в социалните медии, показаха пламъци и огромни облаци дим, които се издигаха над покрива на готическата катедрала, най-посещаваният исторически паметник в Европа.\r\nКакто отбелязва Reuters, в ход е голяма операция, а говорител на кметството е заявил в \"Туитър\", че районът в момента се отцепва.  Засега няма информация за пострадали. Обсъжда се информация за терористичен акт, но засега е само спекулативна.\r\nКатедралата \"Нотр Дам\" или \"Света Богородица\" е един от символите на Париж. Тя е построена през 1163 – 1345 г. и е едно от най-великите постижения на готическата архитектура.   Катедралата \"Парижката Света Богородица\" е един от върховете във френското изкуство с удивителното равновесие на пропорциите и хармоничната си фасада. Дълга е 130 метра и е широка 50 метра, а 3-етажните квадратни кули са високи 69 метра. В южната кула са разположени камбаните, най-голямата от които тежи 15 тона, а само езикът ѝ надвишава 500 кг. Стрелата е с височина 96 метра.    Катедралата има чудесен орган и съвършена акустика. Там всяка неделя в 17:30 часа се провеждат безплатни концерти. Катедралата побира 9000 души.\r\nТук през 1804 г. е коронован за император Наполеон Първи, а през 1970 г. е извършено опелото на генерал Шарл дьо Гол.", "date": "2019.04.15", "title": "Запали се катедралата \"Нотр Дам\" в Париж (ВИДЕО)"}
{"url": "https://www.actualno.com/europe/gyrcija-podava-molba-za-predsrochno-pogasjavane-na-krediti-news_739992.html", "text": "  Гърция планира тази седмица да подаде молба до Европейския стабилизационен механизъм (ЕМС), с която да поиска съгласието на спасителния фонд на еврозоната за предсрочното погасяне на кредитите, дължими на Международния валутен фон, предава Reuters, като се позовава на източник, запознат със ситуацията.     Желанието на Атина е да върне на МВФ около 3,7 млрд. евро, разкрива източникът на агенцията. Същата сума Гърция трябва да възстанови и на ЕСМ с оглед спазване на условията на спасителния план, но по всяка вероятност спасителния фонд на еврозоната ще се откаже от това си право.", "date": "2019.04.15", "title": "Гърция подава молба за предсрочно погасяване на кредити"}
{"url": "https://www.actualno.com/europe/dokladyt-na-mylyr-za-ruskite-vryzki-na-trymp-shte-e-gotov-do-dni-news_739993.html", "text": "  Преработената версия на окончателния доклад на специалния прокурор Робърт Мълър за разследването на руските връзки на екипа на американския президент Доналд Тръмп ще бъде публикуван в четвъртък, съобщиха от Министерството на правосъдието на САЩ, предава AFP, цитирана от \"Фокус\".     Обявяването на доклада от 400 страници ще стане факт повече от три седмици, след като противоречивото резюме на главния прокурор Бил Бар позволи на Тръмп да обяви документа за „пълно и цялостното“ му освобождаване след 22 месеца разследване.   Според Бар Мълър не е открил никакви доказателства, че екипът на Тръмп е имал контакти с руснаците, насочени към постигане на споразумение с цел повлияване на изхода от гласуването на президентските избори в САЩ през 2016 г. Т.е. не са събрани достатъчно доказателства, които да направят възможно обвинение срещу Тръмп за възпрепятстване на правосъдието.", "date": "2019.04.15", "title": "Докладът на Мълър за руските връзки на Тръмп ще е готов до дни"}
{"url": "https://www.actualno.com/society/advokatyt-na-ivancheva-prisydata-e-sydebna-greshka-news_740014.html", "text": "  \" е съдебна грешка. Съдебните грешки по закон се поправят с отменени присъди в горните инстанции\". Това заяви защитникът на Десислава Иванчева адвокат Марин Марковски на излизане от спецсъда, където й бе наложена  присъда 20 години затвор, глоба от 10 000 лв., конфискация на имущество, забрана за заемане на държавни и обществени длъжности и отново бе задържана пода стража. \"Аз съм убеден в нейната невинност и съм оптимист за втората инстанция\", заяви Марковски, запътвайки се да обжалва.     По това дело нямаха доказателства, дори съдията прие, че по някои от пунктовете, които юридически беше недопустимо да бъдат формулирани по този начин ги оправда и от претенция за 500 хиляди евро, че това е исканият подкуп сумата се коригира на 187 хиляди, добави Марковски.\r\nПрипомняме, макар че обвинението е за искани 500 000 евро, съдът постанови присъда според искана сума от 187 500 евро.\r\n\"Тази корекция ще ни помогне на по-горните инстанции\", коментира адвокат Марковски. Той поясни откъде идва разликата - в прокурорския обвинителен акт е записано, че на една дата са коментирали, без Иванчева да присъства, че трябва да се вземат по 20 евро на квадратен метър и ерго като се изчислява разгърната площ трябва да станат 500 000 евро. \"Но ние имаме сериозни възражения, че това не беше доказано, че е имало такава среща и такъв разговор и че юридически това е недопустимо, тъй като там Ваклин няма да строи изобщо. По думите му прокурорите са прекалили в усилието да бъде злепоставена Иванчева  като са счели, че е искала пари за нещо, което не е построено. \"Съдията съзря този абсурд и я оправда. И другите, разбира се, те са заедно\", добави Марковски.  \"Едно сражение може да бъде загубено, но има битки, които ще ни помогнат за спечелване на войната\", категоричен е той.\r\nПрисъденото от съда обезщетение на Иванчева заради показния арест и ужасните условия в ареста от 10 000 лв, с което е намалена глобата й  и е сведена до 10 000 лв. според Марковски е крайно недостатъчно.    Не съществува каквато и да е опасност да се укрият Иванчева и Петрова, категоричен е и защитникът на Биляна Петрова Емануил Йорданов. По повод развоя на делото той цитира стихове, които помни от студентските си години:\r\n\"Не привыкайте к чудесам! Дивитесь им, дивитесь...\"   \"Не привиквайте към чудесата. Учудвайте им се!\", преведе той и коментира - \"учудването ми идва от доказателствата, които бяха събрани по делото или по-точно не бяха събрани. Учудването ми идва и от това, че бяха констатирани многобройни нарушения на процесуалния закон, които са допуснати в досъдебното производство и как ще бъдат санирани те ми е много трудно да си представя\".\r\nОгорчена майката на Десислава Иванчева изрази недоумение от подозрението на прокурора, че въпреки домашния арест можели да избягат и да направят престъпления и им бе променена мярката за неотклонение в задържане под стража. \"Как ще ги направят като на ден по два пъти ги проверяват дали са си в къщи, срещу нас от блока снимат, наели са един апартамент ...\" Според нея причината е в надигнатия глас от Иванчева и Петрова. \"Ето Дюлгеров си трае и го пуснаха, а те с искането си да излезе истината на яве практитчески си объркаха живота\", добави тя.\r\nТретият подсъдим Петко Дюлгеров също е решен да обжалва. Макар, че той по принцип отбягва камерите и микрофоните на журналистите, гръмко обяви, че му е оказван натиск от КПКОНПИ. На въпрос защо е позволил да го притискат отговори с думите: \"защото трябваше да се оперирам\" и се оплака, че е пропуснал дати, парите са му запорирани, а зрението му е драстично намаляло. Дюлгеров отказа да отговори чия е политическата поръчка с думите: \"тя е ясна, не мога да ви кажа, всичко ще се изясни\".   За отношенията си с Иванчева и Ваклин Дюлгеров обясни, че се опитвал да реши проблема между Ваклин и Иванчева, тъй като имало конфликт между тях. \"Иванчева беше обидена, че той пуснал дело и са я викали в СОС и къде ли не, а пък той губел пари, англичаните го притискали и бизнесът му умирал. Иванчева ми каза - да си оттегли той преписката, сядаме на един разговор като нормални хора и говорим. Той ми каза - е това е супер решение, веднага го почвам.... обаче когато говорих с Иванчева се оказа, че той нищо не е изтеглил\" - заразказва Дюлгеров и подчерта, че бил лъган. \"Той просто искаше лично отмъщение и вендета\" каза Дюлгеров за Ваклин. Дюлгерова обясни, че намерените  у него пари не били подкуп, а хонорар. \"Ние бяхме говорили с него за мой хонорар, защото трябваше да отида да се оперирам в Турция...мисля че за 14 или 15 хиляди евро. Той каза - никакъв проблем, даже искаше да ми ги дава много по-рано. Аз му казах - не искам пари, искам да си придвижиш бизнеса и нещата да вървят\", уточни Дюлгеров. \"Аз с него се видях на 17-ти, той ми даде хонорара, после се виждах с Иванчева и всичко, което после стана за мен беше пълен шок\", разказа Дюлгеров. Помолен да уточни за какво му е даден хонорара той заяви: \"там да му съдействам за тези преписки, но ние имахме и други съвместни дейности за определени фирми, за дограми и съдействие в строителния бранш\".    - \"съгласни сме с осъдителните диспозитиви на присъдата, а оправдателната част ще преценим внимателно и след като получим мотивите на съда ще изложим своите аргументи евентуално в протеста\", каза на излизане от спецсъда водещият прокурор по делото Илиян Рангелов. Според казаното от него, не е изключено прокуратурата да поиска по-високи присъди на Петрова и Дюлгеров, чиито наказания бяха намалени, спрямо поисканите от обвинението. Запитан дали е усетил политически нюанс в това дело, каквото становище изрази съдията Иво Хинов, прокурор Рангелов категорично заяви, че не са усетили натиск. Той изтъкна безпрецедентно краткия срок на досъдебната фаза за такова дело. \"За 4 месеца приключихме разследването и внесохме обвинителен акт в съда, оказа се, че съдът положи същите процесуални усилия и делото приключи в рамките на една година от задържането на лицата с подкуп\", заяви той.\r\nСпоред водещия прокурор казаното от Петко Дюлгеров, че му е оказван натиск от КПКОНПИ, е защитна версия. \"Считам, че не му е оказван натиск. Всичко говори за това. В цялото съдебно следствие и пред съда той не спомена за това, спомена го малко преди съдебните прения, когато се опита да извади дивидент от подобна позиция, затова считаме, че това е защитна версия и упражняването му на правото на защита\", каза прокурорът.\r\nНепосредствено преди произнасянето на съда Десислава Иванчева коментира, че осъдителни присъди биха означавали \"че държавата е умряла и че държавността я няма\".", "date": "2019.04.15", "title": "Адвокатът на Иванчева: Присъдата е съдебна грешка"}
{"url": "https://www.actualno.com/europe/na-jivo-pokrivyt-na-notr-dam-ruhna-ogynjat-prodyljava-news_740019.html", "text": "   Известната парижка забележителност се подпали .      Говорител на катедралата заяви, че цялата дървена вътрешност на сградата гори и най-вероятно тя ще бъде унищожена изцяло, предава Bloomberg. Според цитата на американската агенция, Анфре Фино е заявил: .\r\nВ момента пожарникарите се опитват да спасят предметите на изкуството и други ценности, които се намират в катедралата.  Според репортер на Le Monde, ситуацията около мястото на инцидента изглежда апокалиптична - крайбрежната и прилежащите улици са изпълнени с хора. Някои се молят, паднали на колене, други плачат. Туристите в близките барове пият бира и мълчаливо наблюдават. Предполага се, че предстои евакуация и на туристите от близките хотели.\r\nПо данни на Le Figaro няколко дни преди пожара от покрива на катедралата са били свалени 16 статуи.    Според пожарникари, огънят вероятно е свързан с мащабни ремонтни дейности в готическия храм от XII-ти век.\r\nПрезидентът на Франция Еманюел Макрон отмени обръщението към нацията, което трябваше да направи в 21:00 българско време. Кабинетът му обяви, че Макрон се отправя към мястото на пожара.\r\nЗасега няма информация за пострадали. Обсъжда се информация за терористичен акт, но засега е само спекулативна.\r\nВ следващият час и половина (полунощ българско време) ще стане ясно дали огънят може да бъде овладян, съобщиха френските власти.    ", "date": "2019.04.15", "title": "НА ЖИВО: Покривът на \"Нотр Дам\" рухна. Огънят продължава"}
{"url": "https://www.actualno.com/europe/trymp-dava-syveti-za-pojara-v-notr-dam-jurnalisti-mu-otgovarjat-news_740022.html", "text": "  Президентът на САЩ излезе със съвет как да бъде потушен . Според него огънят трябва да се гаси от въздуха. Това написа той в своя Twitter акаунт.         Журналисти от френското издание Le Monde му отговориха, че идеята не е добра, тъй като ако се изсипе вода от въздуха, тя може да нанесе допълнителни поражения на сградата, а така също и да пострадат хора.", "date": "2019.04.15", "title": "Тръмп дава съвети за пожара в Нотр Дам, журналисти му отговарят"}
{"url": "https://www.actualno.com/america/miliardna-globa-ot-sasht-za-italianskata-unicredit-news_740016.html", "text": "  Най-голямата италианска банка UniCredit ще трябва да плати рекордна глоба, след като постигна извънсъдебно споразумение с американското министерство на правосъдието, Федералния резерв и прокуратурата в Манхатън, предаде БГНЕС, позовавайки се на AFP.     Според информацията, UniCredit ще плати 1,3 млрд. долара. Причината - нарушение на американски санкции срещу Иран, Куба, Либия, Мианмар и Судан.   Всъщност глобата ще плати германското звено на италианската банка - HypoVereinsbank, уточнява Bloomberg. А по информация на американското финансово министерство, банката е направила операции за 393 млн. долара през финансовата система на САЩ в нарушение на американските санкции главно срещу Иран.", "date": "2019.04.15", "title": "Милиардна глоба от САЩ за италианската UniCredit"}
{"url": "https://www.actualno.com/america/jasni-sa-nositelite-na-nagradite-pulicyr-news_740023.html", "text": "  Най-престижните награди за журналистика \"Пулицър\" вече са при новите си притежатели, предаде БГНЕС, позовавайки се на Reuters.     Най-престижната категория печели вестника Sun Sentinel, издаван във Флорида. Той е отличен в категория \"Служба на обществото\". Това е единствената категория, която носи златен медал, в допълнение към паричните награди, давани на другите носители. Тя беше връчена на Sun Sentinel за отразяването на от училището в град Паркленд, само на няколко километра от редакцията на вестника. Комисията, връчваща наградите \"Пулицър\", отличи начина, по който вестникът е направил обществено достояние отражението на трагедията върху града, което допринесло за дебатите за контрол върху оръжията в национален мащаб.   В категорията \"Разследваща журналистика\" наградата беше връчена на вестник Los Angeles Times. Трима журналисти на медията разкриха, че уважаван гинеколог от Университета на Южна Калифорния (USC) е насилвал сексуално десетки млади пациентки. Разследването доведе до оставката на президента на университета.\r\nИнформационната агенция Reuters взе две награди - за журналистическа фотография, връчена им за снимките на общо 11 фотографи на премеждията на мигрантите по пътя им от Латинска Америка до САЩ.  Втората награда беше за международна журналистика, която Reuters си подели с AP. За работата си бяха отличени двамата репортери на Reuters Ва Лоне и Каяо Со О, които разкриха убийството на 10 мъже от малцинствата в Минамар, извършено от службите за сигурност. За публикацията им двамата бяха задържани в азиатската държава и все още са в ареста.\r\nНаградите \"Пулицър\" са най-престижните награди за американска журналистика. Връчват се всяка година, като първите са били дадени през 1917 година. Определянето на победителите в различните категории зависи от комисия от 18 души, съставена от бивши носители на \"Пулицър\" и уважавани журналисти и преподаватели.", "date": "2019.04.15", "title": "Ясни са носителите на наградите \"Пулицър\""}
{"url": "https://www.actualno.com/sciencelogy/es-okonchatelno-prie-spornite-promeni-pri-avtorskoto-pravo-v-socialnite-mreji-news_739933.html", "text": "  Google ще трябва да плаща на издателите за откъси от новини, a Facebook да филтрира защитено съдържание съгласно новите правила за авторските права, насочени към осигуряване на справедливо обезщетение за творческите индустрии на Европейския съюз, чиито бизнес се оценява на 1 трилион долара.     Това предвиждат одобрените от страните от ЕС реформи на правилата за авторското право в интернет, за които настояваха издатели и медийни организации, а американски технологични гиганти като Google ги критикуваха, предава AFP.\r\nСъветът на Европейския съюз одобри реформите, приети миналия месец от Европейския парламент. \"Новите правила осигуряват адекватна защита за автори и творци и отварят нови възможности за достъп и споделяне на защитено съдържание онлайн в ЕС\", се казва в прессъобщение на Съвета.   Според източник от ЕС против са гласували Италия, Финландия, Швеция, Люксембург, Холандия и Полша. Но 19 държави, включително Франция и Германия, одобриха промените, докато Белгия, Естония и Словения се въздържаха.  В края на март Европейският парламент на новото законодателство с 348 гласа \"за\" срещу 274 \"против\" и 36 \"въздържал се\". В него се предвижда творците да могат да контролират разпространението на авторското съдържание от онлайн потребителите и да получават възнаграждение.\r\nНовите правила задължават Google и други онлайн платформи да подпишат лицензионни споразумения с музиканти, изпълнители, автори, издатели на новини и журналисти, за да използват творбите им.\r\nПлатформите за споделяне като YouTube, Instagram и други ще трябва да инсталират филтри, за да попречат на потребителите да качват материали, защитени с авторски права.       Google заяви, че новите правила ще навредят на творческите и цифровите икономики в Европа, докато критиците твърдят, че то ще удари по-малките компании, които не разполагат с пари, вместо технологичните гиганти, пише Reuters.\r\nПолша смята, че новите правила са стъпка назад, тъй като изискването за филтриране може да положи основите на цензура.\r\nОдобрените нови правила бяха приветствани и от Европейската комисия. \"Когато става въпрос за завършване на единния европейски цифров пазар, реформата в областта на авторското право е липсващата част от пъзела\", каза в изявление председателят на Комисията Жан-Клод Юнкер.\r\nСлед публикуването на новата директива в Официалния вестник на ЕС страните членки ще имат 24 месеца за транспонирането ѝ в местното законодателство. Церемонията за подписването на новите правила е планирана за 17 април в Европейския парламент в Страсбург.", "date": "2019.04.15", "title": "ЕС окончателно прие спорните промени при авторското право в социалните мрежи"}
{"url": "https://www.actualno.com/politics/deputat-ot-bsp-borisov-pravi-predizborna-propaganda-za-evrozonata-news_739979.html", "text": "  Некачествена предизборна пропаганда е обещанието на премиера Борисов, че страната ни ще влезе в чакалнята на еврозоната през юли. Това каза пред „Фокус“ народният представител от ПГ на „БСП да България“ Румен Гечев.     „Срокът, който се посочва е след изборите, т.е. след 26 май“, обясни той. „Това няма как да стане, защото в момента ЕЦБ извършва стрест-тест на шест избрани водещи български банки, като основната задача е оценка на активите и пасивите на баланса на тези банки, за да се види доколко е надеждна банковата система на България. Съгласно приетите процедури, завършването на стрест-теста ще стане в края на юли, чисто технологично няма как в същия период да се обявяват резултати, да се организират обсъждания и да се събира Съвета на Европа и управлението на ЕЦБ, за да решават дали България да бъде приета в чакалнята на еврозоната“, уточни Румен Гечев.\r\nПо думите му това е сигурно доказателство, че министър-председателят Бойко Борисов хвърля обещания в публичното пространство, които и той самият знае, че не могат да бъдат изпълнени. Вторият проблем е, че правителството на ГЕРБ и неговите сателити предлагат България да влезе в чакалнята на еврозоната без да е представило на обществото, на парламента и специализираните му комисии разчети на ефектите от това присъединяване. „Правителството се опитва да използва евентуалното влизане в еврозоната като политически маркетинг, като проява на послушност пред Брюксел, без да дава съответните разчети“, добави народният представител от ПГ на „БСП за България“. Правителството е длъжно да каже защо България е преценила, че е от тази група страни, които искат да влязат в еврозоната, посочи той. По думите му е абсолютно неприемливо без разчети и предварителни сметки, което и да било правителство, да взима такива стратегически решения. Тези обещания са безпочвени предизборни агитации, добави Румен Гечев.", "date": "2019.04.15", "title": "Депутат от БСП: Борисов прави предизборна пропаганда за еврозоната"}
{"url": "https://www.actualno.com/plovdiv/cvete-za-cvetnica-v-starija-plovdiv-news_739965.html", "text": "  Метална конструкция, умален модел на , ще се превърне в цветна приказка, ако пловдивчани не останат равнодушни към идеята, чиято реализация започна днес на Лапидариума в . Всеки може да донесе цвете и да го сложи в мрежата, подобно на детската игра на мозайка. Според организаторите - Fiori & Regali Plovdiv и с помощта на Асоциация на флористите в България и Petia Anastasova Product Design, когато цялата цветна Балабанова къща грейне, това ще бъде прекрасно място за снимки, а може после да се класира и най- хубавата.      Първите цветя днес бяха забодени, очакват се следващите. Този месец се отбелязват 50 години от създаването на Общински институт \"Старинен Пловдив\" и цветната къща е една от проявите по този повод.", "date": "2019.04.15", "title": "Цвете за Цветница в Стария Пловдив"}
{"url": "https://www.actualno.com/curious/dneven-horoskop-za-16-april-news_739910.html", "text": "        Този вторник ще имате желание за празнуване. Организирайте парти, но поканете избрани хора, за да не си спечелите завистници. Това е ден, в който да обърнете повече внимание на здравето си. Времето е добро за започването на диета или фитнес. А може и двете, но в разумни граници.   Това е ден, който е подходящ за признаването на грешки, които е добре да отчетете пред близките си. Ако искате хармонични отношения ще трябва да се откажете от желанието си да сте победител на всяка цена.     Това е ден за сериозни планове. Сега имате солидна основа в работата и в семейството и можете смело да рисувате картината на бъдещето ви. Този вторник е добре да отстъпите първото място на някой друг. Не поради поражение, а заради възможността да погледнете нещата от друг ъгъл. Ще ви е от полза. Днес с лекота ще намерите загубена вещ или ще възобновите старо приятелство. Не винаги нещата ще се получават толкова лесно, за това не горете мостове зад себе си.   Това е ден, в който е добре да пазите в тайна намеренията си. Дори да искате да се похвалите с нещо - най-добре изчакайте известно време. Съвсем скоро ситуацията може да се промени. Този вторник може да си поемете дъх. Нищо от това, което е планирано няма да се реализира в пълна степен, така че ви очаква неочаквана ваканция. Насладете й се. Този вторник може да отделите 1-2 часа за мечти. Набележете си близко място, което да посетите в скоро време и което да посещавате често.    Този вторник очаквайте неочакваното. Следвайте правилата, но може да бъдете изненадани от още по-добър развой на събитията. Този вторник обсъдете плановете си със семейството. Може да се окаже, че всички заедно имате по-добри идеи, които ще ви гарантират незабравими приключения. Този вторник може да се надявате на знак от Съдбата. Ако не го забележите действайте така сякаш сте го забелязали. А и изобщо нужна ли ви е странична помощ?", "date": "2019.04.15", "title": "Дневен хороскоп за 16 април"}
{"url": "https://www.actualno.com/burgas/inspektori-konstatiraha-narushenie-na-teritorijata-na-prirodna-zabelejitelnost-v-chernomorec-news_739985.html", "text": "  Проверка по сигнал за насипване на земни маси извърши РИОСВ  Бургас. Нарушението е установено на скалите в местността „Аклади“ в Черноморец. При проверката инспекторите са установили, че то обхваща и скали от „Нос Червенка“, които са обявени за природна забележителност.     Самото насипване е в частен имот, обозначен в кадастралната карта на града 81178.5.48. След издаването на ПУП част от него е път, който трябва да служи за граница със защитената територия.     От община Созопол са дали информация, че е издаден протокол за строителна линия за трасе на водопровод, който трябва да обслужва имота. Точно при разкопаването за полагането на тръбите, една част от земните маси са попаднали в защитената територия.   По повод установеното нарушение, ще бъде съставен акт на възложителя на инвестиционното предложение. Той ще е за административно нарушение по Закона за защитените територии.    ", "date": "2019.04.15", "title": "Инспектори констатираха нарушение на територията на природна забележителност в Черноморец"}
{"url": "https://www.actualno.com/crime/prokuror-njama-natisk-vyrhu-semejstvoto-postradalo-pri-katastrofata-s-lutvi-mestan-news_739971.html", "text": "  Няма данни за натиск върху семейството, пострадало при катастрофата с участието на Лютви Местан, Това каза на брифинг окръжният прокурор на Кърджали Желязко Стефанов, предаде  „Фокус“.     Прокурор Стефанов отбеляза, че до момента е извършен оглед на местопроизшествието, проведени са разпити на свидетели очевидци и са назначени съдебномедицински експертизи, които да установят причините за смъртта на 6-месечното бебе, както и вида на причинените увреждания на родителите на починалото бебе и братчето му. С постановление на разследващ следовател Лютви Местан е привлечен към наказателна отговорност за извършено престъпление, свързано с причиняване на смърт по непредпазливост при нарушаване на правилата за движение по пътищата на страната. Прокурор Стефанов допълни, че спрямо Лютви Местан е взета мярка за неотклонение „Парична гаранция“ в размер на 10 000 лева, която е съобразена с Наказателния кодекс. Наложена му е забрана да напуска пределите на страната без разрешение на наблюдаващия делото прокурор.   Желязко Стефанов добави, че разследването продължава, като предстоят още огледи, разпити и назначаването на автотехническа експертиза. Към момента обвинението включа нарушаване на закона, свързано с не спиране на знак „Стоп“ и преминаване през кръстовище без да е спазено задължението за осигуряване на предимство на другия участник в движението, обясни прокурорът. На този етап няма доказателства с каква скорост се е движел автомобилът, в който е пътувало семейството. Това ще бъде установено с назначената автотехническа експертиза. Прокурор Желязко Стефанов допълни, че за подобно престъпление законът предвижда от 2 до 6 години лишаване от свобода, но обвинението може да претърпи изменение, включително и по отношение на друго лице.", "date": "2019.04.15", "title": "Прокурор: Няма натиск върху семейството, пострадало при катастрофата с Лютви Местан"}
{"url": "https://www.actualno.com/plovdiv/zaloviha-kriminalno-projaven-burgazlija-podal-signal-za-bomba-na-centralna-gara-plovdiv-news_739931.html", "text": "  Криминално проявен е подал сигнала за бомба на Централна гара Пловдив, съобщиха от полицията в града. Арестуваният е на 32 години и е родом от Бургас.     Подателят на сигнала е криминално проявен и осъждан, като вече е арестуван за срок от 24 часа. Срещу него е образувано досъдебно производство, като работата по случая продължава. Заради телефонното обаждане, Централна гара остана блокирана за повече от два часа вчера. Обектът бе буквално обсаден от полицията малко след 18 часа в неделя, а работещите и пътниците бяха изведени на безопасно разстояние. Въпреки това движението на влаковете не бе преустановено. При последвалата обстойна проверка сигналът не бе потвърден и работата на гарата бе възобновена.  ", "date": "2019.04.15", "title": "Заловиха криминално проявен бургазлия, подал сигнал за бомба на Централна гара - Пловдив"}
{"url": "https://www.actualno.com/society/nacionalen-protest-na-advokatite-utre-news_740009.html", "text": "  Национален протест за правова държава ще се проведе на 16 април в цялата страна, предаде репортер на БГНЕС.     В Деня на юриста и Конституцията адвокатите ще излязат от 16.00 часа на протест пред съдебните палати във всеки район. В София той ще бъде пред Софийски градски съд – Съдебната палата. Протестът се организира от Фейсбук общността на българските адвокати.   Адвокатите протестират срещу неприемането на Закона за адвокатурата, който година и половина отлежава в Народното събрание, и Закона за мерките срещу изпиране на пари.\r\nОбщността на българските адвокати също така не приема избора на министъра на правосъдието, защото от него зависи пряко работата на адвокатурата.  „Това ни пречи да бъдем независими и да защитаваме правата на гражданите, тъй като в парламента и към днешна дата продължава да се приемат скандални норми както в Гражданско процесуалния кодекс, така и в Административно процесуалния кодекс“, заяви адвокат Петя Белелиева.\r\nПротестиращите ще дадат срок на Висшия адвокатски съвет, от когото очакват да се намеси. В случай че техните искания не бъдат удовлетворени адвокатите заплашват да преминат към ефективни протестни действия. Едно от тях ще бъде спиране на плащането на членския внос към Висшия адвокатски съвет. Дори може да се стигне до там адвокатите да откажат да влизат в съдебни зали, защото те са хората, които могат да гарантират правата на гражданите.   ", "date": "2019.04.15", "title": "Национален протест на адвокатите утре"}
{"url": "https://www.actualno.com/sofia/dnsk-sprja-stroeja-na-zlaten-vek-news_739941.html", "text": "  ДНСК официално на небостъргача , който се изгражда от фирмата \"Артекс\".     Това стана със на началника на ДНСК на основание чл.224 от Закона за устройство на територията. Тя е връчена на участниците в строителния процес и по реда на чл. 215 от ЗУТ пред Административен съд гр. София, в 14-дневен срок от съобщаването ѝ. Съгласно чл. 217, ал. 1, т. 2 от ЗУТ, жалбите и протестите пред съда не спират изпълнението на заповедта.\r\nЗа установените нарушения на разпоредбите на ЗУТ, довели до са образувани 8 административно-наказателни производства, като предвиденият в ЗУТ размер на санкциите е в общ размер около 200 000 лева.\r\nОмбудсманът Мая Манолова обаче каза пред Нова телевизия, че ДНСК реално позволява строежът да бъде подновен, защото говори за нередности в документите, които могат да бъдат отстранени. Тя определи това за пируетно поведение на институциите.  ", "date": "2019.04.15", "title": "ДНСК спря строежа на \"Златен век\""}
{"url": "https://www.actualno.com/blagoevgrad/obshtina-blagoevgrad-vryshta-danyci-na-grajdani-news_739925.html", "text": "  В своята пресконференция днес кметът на Благоевград д-р Атанас Камбитов заяви, че общината има готовност да . Сумата е надвнесена от благоевградчани, а общината вече е писала на Министерския съвет с въпрос, свързан с това дали може да върне парите. „ ” – допълни Камбитов. Става въпрос за данъци за второ жилище, които благоевградчани са платили. Ако Конституционният съд реши, и мярката отпадне, общината се задължава да върне пълния размер на данъка, който гражданите са платили.     Другите важни теми от пресконференцията бяха свързани със социалните жилища, образованието, видеонаблюдението и новите проекти на общината. Социалните жилища, които от няколко години са тема номер едно за управляващите в града, се очаква да бъдат готови в края на май. Те са 172 на брой, а кметът допълва, че ще има ясни правила за кандидатстване и настаняване в апартаментите, което, разбира се, няма да бъде на расова основа, а на серия от критерии, които кандидатът трябва да има. Припомняме, че жилищата се намират в кв. Освобождение и ще бъдат предоставени на своите потребители напълно оборудвани с всичко необходимо за живеене.\r\nКамбитов коментира и друга важна тема за града – тази за видеонаблюдението. По думите му е завършен първия етап от процедурата, като в него са включени районите на някои детски градини и училища в града. В момента се работи по втори етап, който ще бъде насочен към централната градска част. Припомняме, че община Благоевград изгражда мащабна мрежа от камери, които ще бъдат с най-висока резолюция. Очаква се камерите да помогнат на полицията в града да идентифицира шофьори в случаи на  нарушения, както и да осигури спокойствие на жители на града.\r\nСъобщи се и добра новина за благоевградските училища. На три от тях им предстои ремонт: това са НХГ,  5 СУ „Георги Измирлиев” и 3 ОУ „Димитър Благоев”. В първото ремонтът вече е започнал, а в останалите две тепърва се очаква. Очаква се да бъде направен цялостен контрол и ревизия и на детските площадки, които вече няма да бъдат с пясък, а със специална настилка, която би намалила удар и би предпазила от нараняване.  ", "date": "2019.04.15", "title": "Община Благоевград връща данъци на граждани"}
{"url": "https://www.actualno.com/society/barekov-napisal-kniga-za-mafijata-news_739975.html", "text": "  Евродепутатът Николай Бареков обяви, че е написал книга за мафията.     \"Завърших автобиографичната си книга “Мафията в България - без цензура” в четири части. Ликвидацията на държавата от шепа лумпени е моята основна тема за анализ и разсъждение. Разчитам на факти и свидетелства от първия ред.   Благодаря на моите британски издатели за конфиденциалността, доверието в мен и търпението им към липсата ми на свободно време за качествено писане. Надявам се, да доживея премиерата в Лондон тази есен\", написа той в социалните мрежи.", "date": "2019.04.15", "title": "Бареков написал книга за мафията"}
{"url": "https://www.actualno.com/balkani/signal-za-bomba-v-centyra-na-belgrad-news_739873.html", "text": "  Служител на охраната в търговски мол в центъра на Белград е сигнализирал в полицията за съмнения, че в паркинга има бомба, съобщава МИА, цитирана от БГНЕС.     Незабавно на място била изпратена специална единица за обезвреждане на експлозиви, но сръбското Министерство на вътрешните работи засега не съобщава повече подробности.   Според местните медии, служителят е съобщил, че е чул странни тиктакания под паркиран автомобил.", "date": "2019.04.15", "title": "Сигнал за бомба в центъра на Белград"}
{"url": "https://www.actualno.com/society/novinite-naj-vajnoto-za-denja-15-april-news_739958.html", "text": "  Редакционният екип на ви представя най-важните новини за изминалия ден, 15 април.      Отстранената от поста си кметица на район \"Младост\" в София Десислава Иванчева и заместничката ѝ Биляна Петрова отиват в ареста. Мярката им за неотклонение \"домашен арест\" беше изменена в \"задържане под стража\". Новата мярка влиза веднага в сила, т.е. не беше позволено първо да бъде обжалвана от защитата на двете обвиняеми. Преди това Иванчева беше    Окръжната прокуратура в Кърджали повдигна обвинение на Лютви Местан за катастрофата на пътя за ГКПП „Маказа“, при която загина 6-месечно бебе. Това съобщиха от Окръжна прокуратура - Кърджали. Той беше  Екоинспекцията в Бургас проверява сигнал за засипване на скалите в Черноморец с камъни и пръст, предаде bTV. През почивните дни местни жители алармираха, че камиони изсипват инертни материали на скалите край курортното градче.     Приблизително 1,5 милиона от българите са със свръхнаднормено тегло и страната ни е на едно от водещите места по честотата на затлъстяването в детска възраст сред страните от ЕС. Това показват данни на Европейската асоциация за изследване на затлъстяването, цитирани от bTV. ДНСК официално спря строежа на небостъргача \"Златен век\", който се изгражда от фирмата \"Артекс\". Това стана със заповед на началника на ДНСК на основание чл.224 от Закона за устройство на територията.    Станишев не вижда бламиране на Нинова, но ѝ каза да е по-смирена 15.04.2019 08:30\t1368 30 Снимка: БГНЕС Share    Националният съвет на БСП показа, че чува гласът на партията. Така влезлият в крайна сметка в евролистата на БСП Сергей Станишев коментира вчерашните събития в Столетницата и подредбата на евролистата. Предупреждение за организация на международна среща на неонацистки организации в България отправя мрежата \"Антифашистко действие – България\". Мрежата твърди, че Българският национален съюз (БНС), създаден от Боян Расате и традиционен организатор на Луковмарш, организира срещата на 20 април – датата, когато е роден Адолф Хитлер и е поканил \"едни от най-крайните нацистки групи от Германия, Франция, Полша, Унгария и Чехия\".", "date": "2019.04.15", "title": "Новините: Най-важното за деня, 15 април"}
{"url": "https://www.actualno.com/health/fizicheskite-bolki-koito-sa-svyrzani-s-emocionalnoto-vi-systojanie-news_739766.html", "text": "  Знаете ли, че физическото е пряко свързано с емоционалното ви състояние? Случвало ли ви се е да забелязвате, че това е така? Да, така е. Може би често виждате знаци, които ви подсказват, че това е така, просто не обръщате достатъчно внимание.          тя може би е свързана със страха ви да се движите. Също така е напълно възможно да означава, че мислите прекалено много преди да взимате решения или пък че ви е страх от промяната. това може би означава, че не протягате ръцете си към околните по нужния начин. Опитайте се да помислите над това и ако осъзнаете, че наистина е така, създайте нови връзки, излизайте с приятели и станете малко по-общителни.   това може би означава, че имате прекалено голямо самочувствие и летите в облаците. Е, време е да слезете на земята и да си спомните от къде сте тръгнали. Не бива да позволявате на егото ви да ви създава физически дискомфорт. главоболието може би е свързано с пренатоварването през деня или пък с прекалено дългото взиране в компютър или телефон. То може да е свързано и с фактът, че прекалено много премисляте нещата, преди да предприемете действие. Опитайте се да отделите достатъчно време за себе си, релаксирайте. Не се пренатоварвайте, защото ако го правите, може би главоболието ще ви посещава доста честичко. А ако това вече се случва е време за почивка. ако чувствате болка във врата, то може би не можете да простите на даден човек. Ако предателството е било прекалено голямо, това е напълно нормално, не бива да се обвинявате. За да неутрализирате болката обаче, помислете за нещата, които харесвате в любимите си хора. Това ще ви накара да се почувствате по-добре.        тази болка може би означава, че имате прекалено много проблеми и не можете да намерите решение. Време е да се разтоварите и да прехвърлите тежестта на решението на някого друг. Прегледайте задачите си. Помислете кои можете спокойно да прехвърлите на друг човек, за да се почувствате по-свободни. това може би означава, че се чувствате самотни. Тази болка означава, че не чувствате достатъчно емоционална подкрепа или пък че се чувствате нежелани. Ако е така, време е да излезете на среща и да промените този факт. тази болка означава, че сте прекалено притеснени относно финансовото си състояние. В такъв случай е важно да подобрите доходите си или пък да започнете да разпределяте парите си по-внимателно. тази болка означава, че нямате смелостта да направите някаква промяна в живота си. А дали не е време? Щом тялото ви дава знак, може би сега е моментът да рискувате и да промените нещо. ако усещате болка в гърдите, това означава, че имате проблем в любовта. Може би не можете  да давате безусловна любов. Или пък не можете да получавате любов. Помислете за отношенията си с близките. Какви са те? Как давате любов към тях? Как получавате? Как давате любов на самите себе си? Това са въпросите, на които трябва да си отговорите.      ", "date": "2019.04.15", "title": "Физическите болки, които са свързани с емоционалното ви състояние"}
{"url": "https://www.actualno.com/society/tjalo-na-myj-otkrito-v-rajona-na-smoljan-news_739927.html", "text": "  Тяло на мъж е открито в района на Смолян, по пътя за село Турян. Това съобщи за „Фокус“ – Смолян старши комисар Николай Димов – директор на Областна дирекция на МВР – Смолян.     Той посочи, че предстои извършване на процесуални действия, като се чака и съдебен лекар. Ст. комисар Димов каза още, че повече информация по случая ще бъде дадена по-късно днес или в утрешния ден.   ", "date": "2019.04.15", "title": "Тяло на мъж открито в района на Смолян"}
{"url": "https://www.actualno.com/curious/aleks-syrchadjieva-razkri-svoja-tajna-ot-detstvoto-news_739831.html", "text": "         \"Какво правя тук ли? Ами, аз съм новото златно момиче на България, но по-старо от останалите\", поде шеговито тя. \"Имам щастието и възможността да водя Световната купа. Много благодаря на Илияна Раева за поканата, която ми отправи\" , добави тя и продължи: \"Това е един много красив свят с прекрасни момичета. Винаги съм знаела, че се полагат огромни усилия за това нещо, но никога не го бях виждала.\"    Сърчаджиева изглеждаше много бодра и свежа и явно вече се опитва да продължи живота си напред. Тя дори даде огромно обещание, след като издаде своя тайна от детството: \"Като бях малка замалко ходих на художествена гимнастика, но всъщност просто исках да скачам на батут. Аз съм по-мързелива и затова не ми се отдават тия неща. Обещавам, че след като мине Световното, ще започна да тренирам. Ще стана добра на… обръч\" , зарече се актрисата.  ", "date": "2019.04.15", "title": "Алекс Сърчаджиева разкри своя тайна от детството"}
{"url": "https://www.actualno.com/crime/prokuraturata-povdigna-obvinenie-sreshtu-lutvi-mestan-news_739936.html", "text": "   Това съобщиха от Окръжна прокуратура - Кърджали. На 14 април под наблюдението на Окръжна прокуратура-Кърджали е започнало разследване по досъдебно производство за установяване на причините за настъпило пътнотранспортно произшествие на път І-5, км. 361, водещ от гр. Кърджали към ГКПП-Маказа, при което е причинена смърт на 6-месечно дете.     Днес разследването по делото е възложено на следовател от Окръжен Следствен отдел в Окръжна прокуратура - Кърджали.   До момента са извършени оглед на местопроизшествието, проведени са разпити на свидетели очевидци и са назначени съдебномедицински експертизи, които да дадат заключение относно причините за смъртта на 6-месечното дете, както и за вида на причинените увреждания на здравето на родителите на починалото бебе и неговия 9-годишен брат.\r\nС постановление на разследващ орган, Лютви Местан е привлечен към наказателна отговорност за престъпление по чл.343, ал.1, б. “в“ във вр. с чл.342, ал.1 от НК. Събраните до момента доказателства са дали основание да се приеме, че обвиняемият е извършил нарушения на чл.35 и чл.47 от Закона за движение по пътищата, в резултат на което по непредпазливост е причинил смъртта на малолетната Е.А.   Взетата мярка за неотклонение е съобразена с изискванията на чл. 57 от НПК, а именно да се попречи на обвиняемия да се укрие или да извърши престъпление. В случая е направена преценка въз основа на доказателствата по делото, че посочената мярка за неотклонение би изпълнила тези цели.\r\nНа основание чл.68, ал.1 от Наказателно-процесуалния кодекс по отношение на обвиняемия е наложена забрана да напуска пределите на страната.   Разследването по делото продължава, предстои събирането на гласни доказателства, огледи на моторните превозни средства, които са иззети по делото като веществени доказателства и назначаване на съдебна автотехническа експертиза.    ", "date": "2019.04.15", "title": "Прокуратурата повдигна обвинение срещу Лютви Местан"}
{"url": "https://www.actualno.com/tennis/grigor-dimitrov-nauchi-koj-shte-e-sledvashtijat-mu-sypernik-v-monte-karlo-news_739896.html", "text": "  Първата ни ракета Григор Димитров ще се изправи срещу германеца Ян-Ленард Щруф във втория кръг на Мастърса в Монте Карло,     Днес 28-годишният Щруф победи 15-ия поставен в схемата Денис Шаповалов с 5-7, 6-3, 6-1 в откриващия си мач от турнира.   Канадецът успя да постигне решаващ пробив в края на първия сет, за да го вземе, но след това германецът тотално доминираше на корта и даде само четири гейма на съперника си в следващия два сета, за да затвори мача след час и 58 минути игра. Щруф реализира четири аса и проби общо шест пъти Шаповалов в двубоя.\r\nОще вчера Димитров намери място във втория кръг след двусетова победа над италианеца Матео Беретини.  Какъв е балансът между Димитров и Щруф до момента вижте в За втория кръг на Мастърса в Монте Карло се класираха още Филип Колшрайбер, Даниил Медведев, Михаил Кукушкин, Душан Лайович, Мартон Фучович, Марко Чекинато и Роберто Баутиста Агут.", "date": "2019.04.15", "title": "Григор Димитров научи кой ще е следващият му съперник в Монте Карло"}
{"url": "https://www.actualno.com/curious/ulian-vergov-napusna-otkradnat-jivot-news_739827.html", "text": "        В най-голямата фен-група на сериала във Facebook, която приютява около 30 000 членове мнозина показаха разочарованието си от загубата. Стигна се дори дотам, че някои от зрителите имат намерение да спрат да следят поредицата, ако образът на Вергов не се завърне в следващия сезон.    \"За мен сериалът свърши тази вечер“, \"Като изкараха и Вергов, вече съм сигурна, че няма да ми е интересен“ и \"Банков, ако не го върнат, сериалът ще изгуби много!“ , са само някои от коментарите на потребителите в социалната мрежа.\r\nМонологът му от края на последния епизод също заля онлайн пространството. \"Аз бях доцент Виктор Банков. Един сравнително щастлив, сравнително нещастен герой. Време е да сляза от сцената на своя спектакъл и да продължа живота си свободно. Без страх и без очаквания“ , гласи част от него.  Други пък не се трогнаха чак толкова от раздялата с екранния доц. Банков: \"Чета постове и коментари и имам чувството, че съм попаднала в групата на някоя детска градина. Доколкото си спомням, когато Вергов влезе във филма, то не бяха критики, не бе чудо, после ревем за него? Всяко начало на нов сезон критика, сериала се изчерпал, накрая ревем, че свършил? А толкова е простичко, като не ти харесва филма, прескочи на друг канал“. \"Това беше. И беше фантастично. Благодаря на всички зрители, че бяхме заедно. Обичам ви и поклон“, написа и Вергов в официалния си профил, като не пропусна да благодари на екипа на \"Откраднат живот“. Той напусна сезона в 21-ви от общо 39 епизода.   Припомняме, че Вергов пропусна петия сезон на \"Откраднат живот\", след което се завърна. Сега обаче по всичко личи, че доцент Банков няма да влезе отново в операционната зала на \"Света Анастасия“, пише \"Монитор\".    ", "date": "2019.04.15", "title": "Юлиан Вергов напусна \"Откраднат живот\""}
{"url": "https://www.actualno.com/tennis/grigor-dimitrov-se-izkachi-s-pozicija-v-svetovnata-ranglista-news_739834.html", "text": "  Първата ракета на България Григор Димитров прогресира с едно място в световната ранглиста.     Хасковлията, който не участва в турнири през миналата седмица, остана с актив от 1300 точки, но вече е 28-ми в класацията на АТР.   Тази седмица Григор участва на турнира от Мастърс сериите в Монте Карло, където има да защитава полуфинал от миналата година.\r\nПозициите на другите българи в ранглистата на ATP вижте в .  ", "date": "2019.04.15", "title": "Григор Димитров се изкачи с позиция в световната ранглиста "}
{"url": "https://www.actualno.com/balkani/premieryt-na-kosovo-mogerini-i-han-propiljaha-godina-izlishno-news_739934.html", "text": "  Министър-председателят на Косово Рамуш Харадинай отправи обвинения срещу Върховния представител на Европейския съюз по външните работи и политиката за сигурност Федерика Могерини и комисаря по европейска политика за съседство и преговори за разширяване Йоханес Хан, съгласно които заради дискурса им за корекция на границите са пропилели една година както за Общността, така и за Балканите, съобщава електронното издание на водещия прищински ежедневник Gazeta Express.     Според Харадинай Косово и Сърбия „вероятно щяха да постигнат споразумение, ако нямаше дискурс от Могерини и Хан за размяна на територии“.   Съответното изявение косовският премиер направи в отговор на молба от журналист да коментира думите на Хан,съгласно които той не изключва Белград и Прищина да включат в дневния ред на преговорите въпроса за корекция на границите.\r\n„С настоящия дискурс на служителите на ЕС няма да има напредък“, привежда изданието ответните думи на Харадинай.  ", "date": "2019.04.15", "title": "Премиерът на Косово: Могерини и Хан пропиляха година излишно"}
{"url": "https://www.actualno.com/crime/na-pyrva-instancija-20-g-zatvor-za-desislava-ivancheva-news_739900.html", "text": "  20 години лишаване от свобода и 10 000 лева глоба – това е наказанието за отстранения кмет на столичния район \"Младост\" Десислава Иванчева, предаде репортер на .     Специализираният съд я призна за виновна за това, че е поискала подкуп.\r\nВсъщност глобата е намалена, защото съдът призна аргументи на защитата  за нарушени права на Иванчева при ареста и лошите условия в ареста, заради което ѝ се дължи  обезщетение - от 10 000 лева. Най-висока е глобата на Биляна Петрова - 15 000 лева, а на Петко Дюлгеров е наложена санкция от 12 000 лева.   Като съучастници са посочени другите двама – зам.-кметицата Биляна Петрова и соченият за посредник Петко Дюлгеров. Те получиха съответно 15 и 12 г. лишаване от свобода.   Съдия Иво Хинов посочи, че делото има \"политически нюанс\", като заяви, че не може да се твърди, че инвеститорът Александър Ваклин е провокирал подсъдимите.\r\nСамият Дюлгеров за пръв път коментира пред медии случая, като настоя, че му е оказван натиск. Той заяви, че е получил 14 000 евро хонорар от строителния предприемач Александър Ваклин - пари, за които прокуратурата твърди, че са делът на Дюлгеров от подкупа. Той взел парите, защото му предстояла операция, но нямал договор за парите. Дюлгеров твърди, че имал нужда от трансплантация на роговица, не работел и имал три деца.    ", "date": "2019.04.15", "title": "На първа инстанция: 20 г. затвор за Десислава Иванчева"}
{"url": "https://www.actualno.com/analysis/sytrudnichestvoto-mejdu-rusija-i-nato-e-prekrateno-news_739878.html", "text": "  Русия и НАТО изцяло са прекратили сътрудничеството си по гражданска и военна линия. Това обяви заместник-министърът на външните работи на Русия Александър Грушко, цитиран от ТАСС.     \"НАТО се отказа от позитивна програма в отношенията с Русия. Тя не съществува. И досега няма признаци, че НАТО знае как да излезе от тази задънена улица\", отбеляза той.   Заместник-министърът на външните работи на Русия определи като абсурдно решението на Алианса да прекрати нормалните работни контакти по военна линия, отбелязвайки, че сигурността в Европа до голяма степен зависи от отношенията между Русия и НАТО.\r\nПо думите на Грушко, Алиансът бил отишъл твърде далеч в нагнетяването на конфронтация с Русия.  \"Парадоксално, но днешните отношения между Русия и НАТО напомнят изключително много за \"нормалното\" състояние на нещата, при които е създадено НАТО - по време на студената война.\r\nОтново задействаха \"доктрината Армел\": диалог и възпиране. Само че в тази формула сега има много възпиране и малко диалог\", подчерта Грушко.   Той заяви, че общите военни разходи на страните от НАТО през миналата година са надхвърлили 1 трлн. долара, което е 22 пъти повече от руските военни разходи.    В същото време Грушко подчерта, че Москва нямало да участва в надпреварата по увеличаване на военните бюджети с НАТО, а разчитала на \"икономически, прецизни и ефективни средства\".\r\n\"Що се отнася до въоръжен конфликт с НАТО, всички здравомислещи се надяват, че това няма да се случи. Това би било катастрофа за цялото човечество. Сигурен съм, че Вашингтон и Брюксел разбират това\", добави той.", "date": "2019.04.15", "title": "Сътрудничеството между Русия и НАТО е прекратено"}
{"url": "https://www.actualno.com/society/jiteli-alarmirat-kamioni-izsipvat-kamyni-i-pryst-na-brega-kraj-chernomorec-news_739860.html", "text": "  Екоинспекцията в Бургас проверява сигнал за засипване на скалите в Черноморец с камъни и пръст, предаде .     През почивните дни местни жители алармираха, че камиони изсипват инертни материали на скалите край курортното градче.   Опасенията им са, че мястото ще бъде застроено. Природната забележителност в е любима за разходка на туристите. Кметът на Черноморец потвърди, че инвеститорът има издадено строително разрешение за прокарване на водопровод, но отказа повече подробности.\r\nОт екоинспекцията трябва да установят дали теренът попада в защитена зона и има ли увредени фиорди. „Част от насипа навлиза видимо, без да можем да кажем и към скалите. Не можем да кажем на този етап дали има увреждане. Трябва първо да видим какво е засегнато като цяло”, каза Елена Паспалеева от РИОСВ в Бургас.    припомня, че още през зимните месеци се относно съмнителни строежи по Южното Черноморие. На прицел и проверки бяха къмпингите \"Градина\", \"Смокиня\", \"Арапя\", местността \"Алепу\", както и Синеморец.           ", "date": "2019.04.15", "title": "Жители алармират: Камиони изсипват камъни и пръст на брега край Черноморец"}
{"url": "https://www.actualno.com/burgas/systojanieto-na-jenata-ot-kojato-ostraniha-10-kilogramov-tumor-e-dobro-18-news_739882.html", "text": "   Д-р Николай Киселков е хирург в общинския Комплексен Онкологичен Център в Бургас. Завършва Медицинския университет във Варна 1997 година, а през 2007 защитава специалност „Хирургия“. Вече 20 години работи в КОЦ Бургас, където постъпва, когато е едва 25 годишен.       На 11 април, той, заедно със своя екип, извърши една , при която беше отстранен тумор на млечната жлеза с тегло десет килограма. Това е един от поводите да се срещне със специалиста в областта на онкохирургията.  Операцията е шокираща от гледна точка на това, че много рядко може да се види тумор на млечната жлеза с такива размери. Това е нещо, което се вижда с просто око. Не е във вътрешен орган, за да няма пациентът директен визуален достъп. Иначе технически, операцията не от най-лесните, но не е и от най-сложните. Размерът на тумора е огромен и що се отнася до млечната жлеза, рядко се вижда такова нещо. Дори не мога да си представя какъв дискомфорт е предизвикал на жената. От едната страна на тялото са й тежали цели десет килограма, при всяко движение, лягане, ставане... Тя твърди, че това е от две години, но мисля, че не е възможно да е такъв периодът.   Може би от страх. Тя от 1985 година живее във Великобритания. Там е потърсила през последния месец медицинска помощ, но са й отказали оперативно лечение. И идва тук в Бургас, където живее сестра и. Гледката беше екзотична...     Много е добре, дори мислех днес да я изписвам, но тя помоли да остане още един ден. Ние все още нямаме траен хистологичен резултат, ще го получим до края на тази седмица. Той ще определи последващото лечение. При всички случаи, това е злокачествен тумор, но точно какъв е, ще разберем от хистологичното изследване. Основното, с което се занимаваме в болницата, е лечението на доброкачествени и злокачествени тумори на млечната жлеза, на храносмилателната система, кожни, урологични, на бъбреците, пикочния мехур, простатната жлеза. Ние се занимаваме само с тумори, а не с общо хирургични операции. Онкологичната хирургия е най-сложната хирургия.    Как да ви кажа... Когато човек работи дълго време естествено свиква с натовареността въпреки, че не винаги могат да се изключат напълно емоциите. Няма смисъл от излишни емоции, ако приемам цялата мъка на пациентите, няма да мога да си върша качествено работата. Годишно извършваме около 1500 операции. Да, в КОЦ освен лечение се извършва и диспансерно проследяване на всеки един пациент, който се лекува тук от Бургаска и Ямболска област. Проследяването е за целия му живот, а не за кратък период от време. Народопсихологията тук е такава, че когато се чуе такава диагноза, все едно вече всичко е свършено. Това не е така. Всичко зависи от стадия на заболяването. Затова много държим на профилактичните прегледи. Благодарение на кампаниите, които правим и те достигат до хората, се случват много положителни неща. Така могат в ранен стадий да бъдат диагностицирани заболяванията и да бъдат лекувани. Има голям напредък в лечението на повечето онко заболявания, що се отнася до лечението, качеството на живота и неговата продължителност.\r\nВажното е обаче, пациентите да биват насочвани от личния лекар към нас, защото предлагаме комплексно обслужване. А не да търсят помощ на различни места и да бъдат лекувани \"на парче\". Да не се налага да обикалят една, втора, трета болница. Това статистически влошава прогнозата на болния.\r\nВ много случаи не се казва на пациента, че лечението може да започне с лъчетерапия. Това се прави, за да не се „изтърве“ пациента и директно го оперират без лъчетерапия. Повтарям, туморите се лекуват комплексно. За жалост, няма как да кажа, не правете това и то ще ви предпази от тумор на определен орган. Важна е профилактиката! Всички жени след 35 годишна възраст, веднъж в годината трябва да минават преглед и ехограф, а след 50, веднъж на три години се прави мамография. Това го назначават личните лекари, но всяка жена, всяка година трЯбва да минава преглед на млечните жлези. Според мен човек трябва да се храни с всичко, без да злоупотребява. Аз съм против крайностите с диети. Казвам не на цигарите. Този порок трябва да се ликвидира, не води до нищо добро. Една чаша вино е много по-добре, отколкото да се пушат цигари. Спортът също трябва да бъде част от здравословния начин на живот. Аз играя тенис на корт над 30 години вече, досто активно. Той е част от ежедневието ми. Питат ме как намирам време, но това е станало част от мен. Така си изграждам плана за деня или седмицата, че да имам време за спорт. желае на д-р Николай Киселков и неговият екип, сили, за да продължават да спасяват човешкия живот. ", "date": "2019.04.15", "title": "Състоянието на жената, от която остраниха 10-килограмов тумор, е добро (18+)"}
{"url": "https://www.actualno.com/dobrich/zakysnenieto-na-danychnata-kampanija-v-dobrich-se-otrazjava-na-prihodite-na-obshtinata-news_739789.html", "text": "  Приходите от местни данъци в бюджета на община Добрич за първото тримесечие са , което е 21% от годишния план. Това съобщи на редовната оперативка зам.-кметът по финансовите въпроси Елка Димова. По нейни данни за същия период на миналата година средствата от данъци са били 2,2 млн. лв.     Спад има и таксата за битови отпадъци. През първите три месеца са събрани 1,3 млн. лв. срещу 1,9 млн. лв. за същия период на миналата година.\r\nОбщият размер на приходите на общината е 4,5 млн. лв., което е 80% от събираемостта спрямо година по-рано.\r\nПо думите на Димова по-ниската събираемост е резултат от закъснелия старт на данъчната кампания – тази година тя започна на 5 март заради . Спорът между местната и държавната власт вече е пренесен в Апелативния съд.  ", "date": "2019.04.15", "title": "Закъснението на данъчната кампания в Добрич се отразява на приходите на общината"}
{"url": "https://www.actualno.com/starazagora/pokazvat-arhitekturnite-razrabotki-za-stara-zagora-na-frenski-i-bylgarski-studenti-news_739825.html", "text": "  Как да се възстановят и какъв да е новият облик на стари сгради и на античното пространство в Стара Загора като част от културното й наследство. По това работеха през октомври миналата година студенти от Висшето училище по архитектура „Ла Вилет“ в Париж и от Университета по архитектура, строителство и геодезия в София. Разработките от 5-дневното им пребиваване в Града на липите ще бъдат представени 22 април, понеделник, от 13 часа в общинската зала „Петко Р .Славейков“.     По време на „Архитектурно ателие 2018 - 2019 г.“ 30-те френски и 5-имота български студенти работеха под под ръководството на арх. Цвета Кирова. Сред темите за разработки от бъдещите архитекти бяха пространствата около Античната улица  от римско време и Градския пазар. Свои идеи можеха да разработят и за сградата на Първо основно училище, на индустриални сгради и на малка жилищна сграда с възрожденска архитектура.\r\nБългарско-френското студентско архитектурно ателие беше трето поред, а идеята е да подпомага творческата им работа, както и да дадат нестандартни идеи по градоустройството на градовете домакини.", "date": "2019.04.15", "title": "Показват архитектурните разработки за Стара Загора на френски и български студенти"}
{"url": "https://www.actualno.com/smartguide/prognoza-pazaryt-na-5g-smartfoni-shte-raste-s-glavolomni-tempove-news_739886.html", "text": "  Пазарът на 5G смартфони ще расте с главоломни темпове през следващите години. Анализатори от IHS Markit, цитирани от , очакват още през тази година производителите да доставят 37 млн. устройства за работа в 5G мрежи, а през 2020 г. – над три повече - или 120 млн. броя.     Първите комерсиални мрежи от пето поколение вече работят в Южна Корея, както и в два американски града – Минеаполис и Чикаго – от началото на април. Според прогнозата 5G ще изпревари значително 4G LTE по темпове на растеж.   IHS очаква продажбите на устройства с поддръжка на 5G в първите две години от пускане на новите мрежи да превишат шест пъти показателите, регистрирани за аналогичен период при LTE смартфоните.\r\nВъзходящата тенденция ще продължи със същите темпове и в следващите години. Съгласно прогнозата през 2023 г. доставките на 5G смартфони ще превишат 525 млн. броя в световен мащаб.  Междувременно корейските оператори SK Telecom, KT и LG Uplus, заедно с американската Verizon, които пуснаха първите комерсиални 5G мрежи, съобщават за високо търсене на новите услуги от страна на потребителите.\r\nТака например през първите четири дни от старта на 5G мрежите в Южна Корея броят на абонатите, преминали към новия високоскоростен стандарт, е превишил 100 000.   KT, водещият телеком в страната, очаква броят на потребителите на мобилни 5G връзки в света да достигне 1 милиард през 2023 г., а две години по-късно – 2,7 млрд., съобщават още корейските информационни агенции.    ", "date": "2019.04.15", "title": "Прогноза: Пазарът на 5G смартфони ще расте с главоломни темпове"}
{"url": "https://www.actualno.com/analysis/shte-zagubi-li-rusija-kosmicheskata-nadprevara-news_739740.html", "text": "  Русия губи космическата надпревара. Това казва в своя статия руското издание \"Независимая газета\".     Президентът Владимир Путин, който се срещна в Деня на космонавтиката с персонала на НПО \"Енергомаш\", отново призова да се направят \"напълно нови стъпки в развитието на космическата индустрия\". Вицепремиерът Юрий Борисов на свой ред вечерта, посветена на празника, говори за необходимостта от решаване на задачите \"за възстановяване на космическата групировка в интерес на отбранителната сигурност на страната“.   Обективните данни показват, че по отношение на функциите си орбиталната група на руските въоръжени сили в много отношения е по-слаба от подобни структури не само в САЩ и страните от НАТО, но и в развиващите се страни от Югоизточна Азия. Още през декември 2013 г., т.е. преди началото на санкционните действия срещу Руска федерация, бившият ръководител на \"Роскосмос“, председател на Научно-техническия съвет на руските технологии Юрий Коптев, каза: \"В количествен и качествен състав, особено в областта на дистанционното наблюдение на Земята, навигацията, метеорологията, специалните комуникации, Русия понастоящем е по-изостанала не само от САЩ и Европа, но дори и от Китай и Индия. Това, което имаме днес в орбита, не отговаря на съвременните изисквания.\"\r\nСпоред Коптев, ако законодателно не предприеме редица мерки за увеличаване на количеството и качеството на собствените космически кораби, Руската федерация \"ще се сблъска с неприятна ситуация през следващите години, когато повечето спътници в космоса няма да бъдат руски, а западни\". То вече се случва, допълва агенция Фокус.  Както заяви генералният директор на \"Роскосмос“ Дмитрий Рогозин в края на миналата година, руската орбитална групировка през 2018 г. е нараснала с 8 спътника и възлиза на 156 граждански и военни сателита.\r\nСпоред уебсайта на Union of Concerned scientists към 30 ноември 2018 г. Китай има в Космоса 284 сателита, а в САЩ има 849 сателита. Други държави притежават общо 672 спътника. В същото време Роскосмос по-рано съобщава, че към края на 2018 г. руската орбитална констелация от социално-икономически, научни и двуцелеви спътници включва 89 сателита. Може да се предположи, че броят на руските спътници, работещи в космоса в интерес на отбраната, не надхвърля 70–80 единици. Това заключение се потвърждава от данните за стартирането на спътници по указание на Министерството на отбраната. От 17-те спътника, пуснати в Русия през 2016 г., имаше само четири сателита с чисто военно предназначение. През 2017 г. от 19 устройства само 5 бяха пуснати в интерес на отбраната. През 2018 г. от 17 военни сателита бяха пуснати 7. И през 2019 г. от планираните 24 военни сателита ще бъдат пуснати само 4.   Преди малко повече от година полковник Андрей Калюта, ръководител на космическия разузнавателен център на ВВС на Руската федерация, каза, че около 300 чужди космически кораба се използват във военната сфера, които се занимават с разузнаване на отбранителни съоръжения, икономически и научни институции, фабрики и др. в Русия. Според неговите данни \"136 космически кораба принадлежат към чисто териториално разузнаване, 8 са предназначени за откриване на балистични ракети и ядрени експлозии от космоса, 85 сателита осигуряват военни комуникации, 60 са за сателитна навигация, 14 са предназначени за метеорологична подкрепа за войските. В допълнение, 85 военни експериментални спътника са в орбита.    Тези данни по никакъв начин не са съпоставими с количествените и качествените характеристики на орбиталната група на военните спътници на Руската федерация. Според различни несекретни източници Руската федерация далеч изостава от другите развити страни в създаването на космически системи за военна навигация и комуникации, дистанционно наблюдение на Земята и провеждане на видео и звуково разузнаване. Преди месец, на една от конференциите министърът на отбраната Сергей Шойгу каза, че \"Русия трябва да създаде модерен военен космически сателит, с който ще бъде възможно да се получат най-точните разузнавателни и картографски данни\".\r\nТова се казва, очевидно, във връзка с изявленията, които Владимир Путин направи в своето послание към Федералното събрание. Държавният глава, както е известно, заявява след това, че \"кардиналните промени в областта на комуникациите, навигацията и дистанционните системи на Земята изискват многократно увеличаване на възможностите на спътниковата констелация в Руската федерация\". И, според ръководителя на Института за космическа политика Иван Моисеев, тези думи показват, че системната криза в руската е официално призната.\r\nЗадачите по възстановяване на космонавтиката в Руската федерация бяха поставени по-рано. Те са изложени в Стратегията за развитие на ракетната и космическа индустрия, приета преди две години. Но, както се съобщава наскоро от медиите, позовавайки се на експертни източници, проблемите със заместването на вноса могат да забавят актуализирането на спътниковата система ГЛОНАСС, която сега работи главно в интерес на Министерството на отбраната. Беше казано, че руските спътници на тази система само до 2030 г. ще получат изцяло домашна електронна компонентна база. Така че да се говори за някои пробивни при такъв темп на развитие на спътниковите констелации няма смисъл. В продължение на почти 10 години Русия не е успяла да стартира спътникова система, предназначена за високоточни геодезически измервания.   \"Повече от 20 години създаването на система от космически сателити, предназначени за откриване на космически ракети, е спряно в Руската армия, само няколко сателита, способни да извършват визуално и електронно разузнаване, са пуснати в орбита, докато повече от сто единици работят в страните от НАТО и САЩ, заяви военният експерт, генерал-лейтенант Юрий Неткачев. В това състояние на нещата, смята генералът, военните заплахи, свързани със започването на \"звездни войни\", нарастват за Русия.", "date": "2019.04.15", "title": "Ще загуби ли Русия космическата надпревара?"}
{"url": "https://www.actualno.com/society/zatvoriha-za-kratko-metroto-v-lozenec-zaradi-zabravena-ranica-news_739881.html", "text": "  За кратко метростанция „Европейски съюз“ е била затворена заради забравена раница.     Това съобщиха от „Метрополитен“ ЕАД.\r\nПолицията не е открила нищо съмнително. Метростанцията е отворена отново след 14.30 часа.  ", "date": "2019.04.15", "title": "Затвориха за кратко метрото в Лозенец заради забравена раница"}
{"url": "https://www.actualno.com/europe/specsydyt-gleda-deloto-sreshtu-grisha-ganchev-i-sina-mu-news_739904.html", "text": "        Обвиняеми по делото са още Емилия Станоева, Ивайло Талев, Камелия Мирчева, Милко Талев, Тодор Симеонов, Ичко Лозев и Красимира Гроцева.Обвиняеми по делото са още Емилия Станоева, Ивайло Талев, Камелия Мирчева, Милко Талев, Тодор Симеонов, Ичко Лозев и Красимира Гроцева.   На Гриша Ганчев са повдигнати три обвинения - като ръководител на организирана престъпна група (ОПГ), както и за това, че при условията на продължавано престъпление, в съучастие като подбудител, умишлено склонил Данаил Ганчев, Емилия Станоева и Милко Димитров да избегнат установяването и плащането на данъчни задължения по ЗДДС на \"Литекс Комерс\" АД от 711 580,56 лева. Това е станало като не издадат фактури съгласно изисквания на закона и затаят истина в подадени пред НАП справки-декларации. На Ганчев е повдигнато обвинение и за закана за убийство над ръководителя на НАП Красимир Стефанов.\r\nСпоред обвинението в престъпната схема за извършване на данъчни престъпления Гриша Ганчев е действал като подбудител, Данаил Ганчев, Емилия Станоева и Милко Димитров (директори на \"Литекс Комерс\" АД) – като извършители, а останалите от групата, сред които и трима бизнесмени - като помагачи. Според събраните доказателства групата е действала от януари 2012 г. до задържането на шестима от участниците на 10 май 2012 г. Разследването установи, че продажбата на захар, немалка част от която без издаване на фактури, е ставало чрез фирмите \"Симек\" ЕООД, \"Никдоналд Комерс\" АД и \"Лозев\" ЕООД.  ", "date": "2019.04.15", "title": "Спецсъдът гледа делото срещу Гриша Ганчев и сина му"}
{"url": "https://www.actualno.com/europe/rusija-nabludava-voennomorski-razrushitel-na-sasht-news_739780.html", "text": "  Руският Черноморски флот непрекъснато следи американския унищожител “Рос“, който навлезе във водите на Черно море на 14 април, съобщи руското Министерство на отбраната.     \"Силите и активите на Черноморския флот извършват непрекъснат мониторинг на американския разрушител от военноморските сили, който влезе в Черно море на 14 април\", се казва в изявление на руското Министерство на отбраната, цитирано от Спутник.   Според министерството, при влизане в Черно море корабът на американския флот е бил проследен и поставен под постоянно наблюдение от крайбрежното радиооборудване на флота, предаде БГНЕС.\r\nБеше отбелязано, че на Черноморския флот „Василий Биков“ и разузнавателният кораб „Иван Хърс“ са натоварени с мониторинг на дейността на американския разрушител.  По-рано американските военноморски сили обявиха в прессъобщение, че американският самолетоносач „Ейбрахам Линкълн“ и придружаващата го бойна група са започнали разполагането на 6-ия флот на САЩ, който отговаря за Европа и западния бряг на Африка.", "date": "2019.04.15", "title": "Русия наблюдава военноморски разрушител на САЩ "}
{"url": "https://www.actualno.com/sofia/deloto-za-mrysnija-vyzduh-v-sofija-ne-trygna-ima-li-provokacija-s-procedurata-news_739786.html", "text": "  Софийският градски съд (СГС) не даде ход по същество на делото за , заведено от \"Група за чист въздух\" срещу Столична община (СО). Причината – неявяване на двама от ищниците. Става въпрос за две физически лица, които са се присъединили към колективния иск.     СГС отложи старта за 20 май, от 11:30 часа. А адвокатите на \"Група за чист въздух\" изразиха съмнение пред съда, че е възможно тези хора да са се присъединили към иска, за да може след това да влияят по процедурата. Юридическите представители на \"Група за чист въздух\" поискаха от съда да вземе под внимание тази възможност и да не се допускат повече отлагания поради същата причина.\r\nСъдът трябва да се произнесе по твърдението на защитата, че всеки присъединил се към делото има статут на участник, а не е страна по делото и не би следвало неговото неявяване да пречи на хода на делото.   Ищците от \"Група за чист въздух\" \"Това са молби (за присъединяване към иска срещу СО), които са подадени съвсем наскоро. Присъединилите се към делото трябва да имат статут на участници, а всякакви нередовности около призоваването им не би трябвало да пречат на хода на делото\", обясни единият от адвокатите на ищците Александър Коджабашев.\r\nТой изрази надежда всички процедурни пречки да бъдат остранени преди следващото заседание.    Адвокатите на СО отказаха коментар пред медиите, но пред съда настояха да бъдат изпратени всички необходими документи по делото, тъй като не са достигнали до Столична община.   \"Искаме 3 неща. Първото е съдът да установи, че в периода от 2015 г. до средата на 2017 г. е имало замърсяване на въздуха в София, което е по вина на Столична община. Така всеки, който се е разболял от нещо в този период, ако докаже, че заболяването му е свързано със замърсяването, може да осъди общината.\r\nВторото, което искаме, е да се преустанови нарушаването на нормите за замърсяването на въздуха в София. Столична община трябва да предприеме адекватни мерки в съответствие с директивата за чистия въдух и в най-кратки срокове да се достигнат посочените норми. Ако общината реши, тя може да вземе необходимите мерки, докато приключи делото.\r\nТретата ни цел е СО да вземе мерки, с които да компенсира обществеността – например да финансира безплатни прегледи при пулмолог или алерголог, или да създаде система за ранно предупреждение при мръсен въздух, да им бъдат осигурени маски в метрото, безплатен градски транспорт и т.н.\", обясни пред другият адвокат на ищците Димо Господинов.\r\n\"По закон ние имаме право на тези неща\", категоричен бе Господинов.   По думите му неправителствените организации, които съдят общината, от години водят битката за чист въздух в София. Те са предлагали много конкретни мерки на общината, но тя е останала глуха за призивите им.", "date": "2019.04.15", "title": "Делото за мръсния въздух в София не тръгна, има ли провокация с процедурата?"}
{"url": "https://www.actualno.com/curious/6-znaka-che-ste-losh-slujitel-i-dori-ne-go-znaete-news_739816.html", "text": "  Някои служители са по-добри от другите, но какво става, ако вие сте „проблемният” във вашия офис? Да бъдеш лош служител не означава непременно, че сте мързелив и неспособен. Може би просто не сте типът, подходящ за компанията или пък сте в неправилната индустрия.     Ако смятате, че не вършите добра работа, е важно да обмислите защо и след това да предприемете стъпки за коригиране на ситуацията. Преди да можете да направите това обаче, трябва да сте в състояние да определите дали сте лош работник, или не.       Независимо дали забравяте важни крайни срокове, влизате в срещи със закъснение или пък удължавате обедната си почивка, всяко закъснение сякаш крещи на другите, че просто не уважавате ценното им време.    Има латински поговорка, която до голяма степен обобщава това: \"Онзи, който се извинява, обвинява себе си.\" Не разчитайте на извинения, за да оправдаете некомпетентността си.     Правите достатъчно, за да избегнете уволнението и това е всичко. Ако шефът ви иска да ви възложи нещо по-сложно и отговорно, вие реагирате с раздразнение. ", "date": "2019.04.15", "title": "6 знака, че сте лош служител и дори не го знаете"}
{"url": "https://www.actualno.com/starazagora/poredno-sybarjane-na-nezakonni-kyshti-v-stara-zagora-snimki-news_739800.html", "text": "  Тази сутрин започна събарянето на в местността Карасиврия край кв. „Лозенец\" в Стара Загора. Предизвестията за това са връчени на собствениците преди половин година и някои от тях вече изнасяха покъщнина и строителни материали от тях. Електроснабдителното и ВиК дружеството също са били предупредени, за да прекъснат тока и водата на имотите. Част от обитателите на незаконните масивни постройки твърдяха, че са се върнали от чужбина, където работят, за да помогнат на близките си. Някои от тях показваха снимки на документи за платени данъци. На тях се виждаше обаче, че платените суми са за недвижим имот и такса смет, каквито се дължат и за терени без постройки в тях. Поредната акция на община Стара Загора за събарянето на незаконни сгради е част от твърдото намерение на администрацията да се справи с незаконното строителство в тази част на града. Някои от сградите са строени доста отдавна и са свързани с електроснабдителната и ВиК мрежата, за което няма обяснение как точно се е случило при положение, че сградите са незаконни. Според кмета Живко Тодоров целта на акцията е да се покаже, че не може да се строи незаконно. “Да има превантивен ефект към онези, които тепърва се канят да строят незаконно да знаят, че ще загубят парите и времето си. Много по-добре е за тях, и финансово, да си закупят терен с отстъпено право на строеж и да си построят законни къщи и да живеят в тях”, каза той. Образуването на гето в тази част на града заради незаконни постройки не е част от дългосрочната визия за града, обясни още кметът. Както и че не може в XXI век да има постройки, за които не са спазени всички законови процедури и не отговарят на никакви изисквания.      Според него те са опасни и, ако паднат, администрацията трябва да отговаря на въпроса защо не е предприела мерки. По Общия устройствен план на Стара Загора тази част е зелена площ и трябва да остане такава и в бъдеще, и администрацията е твърдо решена да следва тази своя политика. С 54-те незаконни сгради, чието събаряне започна днес, премахнатите от администрацията на Живко Тодоров незаконни къщи в ромския квартал “Лозенец” и в “Кольо Ганчев” ще станат общо 226. Ако някой от обитателите на тези постройки реши, има места, които могат да се откупят и да се строи законно, увери кметът. Общината има готовност и да ги настани в общински жилища, ако подадат заявление. Те обаче трябва да са жители на Стара Загора и да отговарят на изискванията на наредбата за настаняване в общински жилища. Засега обаче подадени молби няма. На следващ етап ще бъдат съборени още 93 незаконни сгради, но то ще е през 2020 г., защото процедурата от връчването на заповеди през обжалването до окончателното й финализиране трае година и половина, разясни Живко Тодоров.   ", "date": "2019.04.15", "title": "Поредно събаряне на незаконни къщи в Стара Загора (СНИМКИ) "}
{"url": "https://www.actualno.com/viewpoint/bsp-na-krystopyt-s-mladite-ili-v-nebitieto-news_739796.html", "text": "  Вътрешните борби в БСП са основната тема в политическото пространство през последното денонощие. След десет часа дебати и таен вот Националният съвет на БСП напълно размести предложената от лидера Корнелия Нинова за евродепутати на изборите на 26 май.     В ябълката на раздора се превърна предеседателят на Партията на европейските социалисти (ПЕС) Сергей Станишев, който тясното ръководство на партията искаше да отстрани. В крайна сметка той ще бъде кандидат за евродепутат, но на пето място в листата. Това показа няколко много важни неща, които ще бъдат определящи за бъдещето на партията. \r\nНедвусмислено се доказа, че изборът на листата в БСП е демократичен, а не авторитарен. Корнелия Нинова недвусмислено показа, че не иска Сергей Станишев в листата. Изборът обаче показа още нещо много важно - вътрешното противопоставяне на Нинова в БСП е сериозно и тя още не е овладяла собствената си партия. А как се очаква да управляваш държава, когато има такава вътрешна съпротива в собствената ти партия? Тази демократичност в БСП е нож с две остриета. Тя идва в абсолютен противовес на лидерското управление на ГЕРБ от страна на Бойко Борисов. Само си представете в листата на ГЕРБ да се прокрадне човек, когото Борисов не иска там. Това просто няма как да се случи. \r\nВъпреки че гласуването на Националния съвет беше тайно, съвсем ясно е кои са противниците на Нинова в редиците на социалистите, в символ на които се превърна Станишев. Някои от тях са част от силните олигархирхични кръгове, гравитиращи около БСП, а другите са стари партийни кадри, които също не искат да изпуснат кокала. Сред тях са Гергов, Дърева, Миков, Мерджанов, Пирински и т.н. Те са добре известни с изявите си в публичното пространство. Едно нещо е сигурно - с тези хора БСП няма бъдеще. Те по никакъв начин не биха привлекли млади избиратели и с тях в редиците си БСП ще остане партия от миналото. За тях биха гласували единствено възрастни носталгици.  Това интуитивно беше усетено от червената лидерка Корнелия Нинова, която започна тежки промени в партията. Както се вижда от избора на Националния съвет на партията, те са далеч от своя край. Самият факт, че голяма част от приближените на Нинова са част от гражданската квота е показателен. БСП носи тежко бреме от миналото - влизането в срамната тройна коалиция, изборът на Пеевски за шеф на ДАНС и т.н. Като воденичен камък на врата на Нинова е и нейното собствено приватизационно минало. \r\nДори и БСП да бъде първа политическа сила на предстоящите избори за Европейски парламент, това не бива да заблуждава ръководството на партията. Това би било по-скоро загуба на ГЕРБ, заради скандала \" \", лобистките закони на управляващите, хаосът с електронните винетки, несправянето с битовата престъпност, поклоните пред Турция и всички други камъни в двора на ГЕРБ. Точно както се получи на президентските избори и победата на Румен Радев над Цецка Цачева.   Сценариите за предстоящите избори за БСП най-вероятно са два. \"Новата вълна\" може се активизира и да размести листата, посредством преференциален вот за фигурите зад Станишев и в крайна сметка водачът на ПЕС да остане извън Европарламента. Възможно е и преориентирането на част от избирателите към друга партия.    Каквото и да се случи на предстоящия евровот, БСП трябва да направи още много промени, за да има шанс да бъде припозната като реална алтернатива за управлението на България. Единственият шанс за това е обръщането към младите хора и бъдещето. В противен случай Столетницата ще продължи да се топи, докато се превърне в периферна партия и част от миналото. \r\nТова впрочем важи и за всички останали партии в България. С \"добавки\" като Александър Йорданов от СДС, ГЕРБ също извади \"скелетите от гардероба\" и показа остра липса на млади и подготвени кадри. Едно нещо обаче е сигурно - на избирателите отдавна им омръзна от \"по-малкото зло\". Затова водещите партии в България трябва да си дадат ясната сметка, че вече могат да се надяват единствено на \"последен шанс\". Ако изобщо го получат.  Тодор Беленски ", "date": "2019.04.15", "title": "БСП на кръстопът  - с младите или в небитието"}
{"url": "https://www.actualno.com/healthy/bls-pokaza-klip-nasochen-sreshtu-agresijata-nad-medici-video-news_739770.html", "text": "  Инициативата „Добрата дума лекува“ - част от Националната кампанията на БЛС срещу насилието над лекари продължава.      продължава с клип против над медици. В него участват актьорът Владимир Карамазов и председателят на БЛС д-р Иван Маджаров. А самото видео е снимано в УМБАЛ „Св.Анна“, съобщиха от БЛС.   Владимир Карамазов, който е лице на кампанията на БЛС и безвъзмездно се включва във всички инициативи, включително и в снимките на клипа заяви: „Недопустимо е да стават заложници на собственото си призвание и докато се борят да спасят човешки живот, да бъдат принуждавани да защитават своя собствен. Аз уважавам и ценя труда на лекарите“.\r\nВъв видеото председателя на БЛС призовава да се даде път на доброто. „Снимайте се с лекарите на които искате да кажете Благодаря.  Изпратете снимките до Български лекарски съюз, за да ги включим в изложба и покажем, че заедно можем с добра дума да преборим агресията“, заявява д-р Маджаров.  Снимките могат да се изпращат на фейсбук страницата на Български лекарски съюз и на мейла на съсловната организация Pr@blsbg.com.\r\nИзпратените материали ще се публикуват на сайта на БЛС, на ФБ страницата на организацията и във вестник Quo Vadis. Жури в състав ръководството на БЛС и фотограф, ще определят най-въздействащите фотографии, а  с тях ще бъдат направени редица изложби.   БЛС благодари на екипа, включил се безвъзмездно в реализирането на видеото, както и за съдействието на УМБАЛ „Св.Анна“.     ", "date": "2019.04.15", "title": "БЛС показа клип, насочен срещу агресията над медици (ВИДЕО)"}
{"url": "https://www.actualno.com/europe/es-dade-zelena-svetlina-na-tyrgovskite-pregovori-s-sasht-news_739792.html", "text": "  Страните от Европейския съюз дадоха окончателно разрешение за започване на търговски преговори със САЩ след месеци на забавяне поради съпротива от страна на Франция.     Мнозинството от правителствата на ЕС гласуваха в подкрепа на мандатите за преговори, предложени от Европейската комисия, като Франция гласува против, а Белгия се въздържа, предаде Спутник.   Според докладите, Европейската комисия иска да започне преговори по две предложения; първото е да се намалят тарифите за промишлени стоки, а второто е да се улеснят компаниите в представянето на своите продукти в съответствие със стандартите на ЕС и САЩ.\r\nНа 11 април Европейската комисия получи първоначално разрешение от представителите на държавите-членки за започване на преговори, целящи да подобрят търговските отношения между САЩ и ЕС.  Докато други държави-членки подкрепиха мандатите, Франция се противопостави. Париж искаше да изключи земеделието от преговорите и да обсъди разпоредбите за изменението на климата.\r\nТарифната война между САЩ и Европейския съюз избухна миналата година, когато американският президент Доналд Тръмп наложи по-високи мита върху вноса на стомана и алуминий. Европа отговори с контратарифи върху редица американски стоки.   ", "date": "2019.04.15", "title": "ЕС даде зелена светлина на търговските преговори с САЩ  "}
{"url": "https://www.actualno.com/europe/navyrshvat-se-30-godini-ot-tragedijata-na-hilzbyro-news_739804.html", "text": "  Ливърпул ще запази минута мълчание в 15:06 часа днес, за да отбележи 30 години от трагедията на „Хилзбъро“, когато 96 мъже, жени и деца намериха смъртта си по време на полуфинала за ФА Къп между мърсисайдци и Нотингам.     Годишнината идва 12 дни, след като журито в Престънския върховен съд не успя да се произнесе по обвинението в непредумишлено убийство срещу Дейвид Дъкънфийлд.   Съдът обяви, че ще има повторно дело срещу него на 24 юни. Присъда получи Греъм Макрел – отговарящият за сигурността на стадиона. Той е отворил едва седем въртящи се врати за 10 100 привърженици с билети, които да седят прави на Leppings Lane terrace на „Хилзбъро“. Самият Макрел ще бъде осъден на 13 май. Очаква се на минутата мълчание в 15:06 часа, фериботите да спрат своето движение в тунелите на река Мърси, а камбаните да ударят 96 пъти в памет на загиналите.   Най-младият фен, който почина тогава, бе 10-годишният Джон-Пол Гилхули. Братовчед на Джон-Пол е Стивън Джерард – една от клубните легенди на Ливърпул, който бе и капитан на „червените“ и националния отбор на Англия. Най-възрастният привърженик, който намери смъртта си, бе 67-годишният Джерард Барън. Той имаше седем деца и бе определен като „християнин, спортсмен, съвестен работник, семеен човек и гражданин“ от своя син Джерард-младши, който отиде с него на мача тогава. „Никога не сме си представяли, че може да ни се случи нещо подобно – особено на такива футболни срещи. Никой от нас не си представяше ада, който ни сполетя“, спомня си с болка синът на Барън.\r\nОт 96-мата, които починаха, 37 бяха тийнейджъри, повечето от които още ученици и отиващи за първи път на мач на Ливърпул. Седем от жертвите бяха жени и деца, включително и една майка – Ингер Шах, чиито деца Беки и Даниел били тийнейджъри по онова време. 25 от починалите били бащи – общо 58 души загубили свой родител в трагедията. Маргарет Аспинал, президентът на групата за подкрепа на семействата, пострадали на „Хилзбъро“, чийто син Джеймс, 18, бе един от загиналите, сподели, че 30-годишнината от трагедията ще бъде помрачена от текущите съдебни процеси. „Загубихме най-близките си на стадиона и вече 30 години живеем в миналото. Тази трагедия срина нашите семейства. Родиха се деца от тогава, дори внуци, и всичко, което те знаят, е „Хилзбъро“, завърши тя.", "date": "2019.04.15", "title": "Навършват се 30 години от трагедията на „Хилзбъро“ "}
{"url": "https://www.actualno.com/bgfootball/sybirat-sredstva-za-lechenie-na-legendarnija-napadatel-vladimir-stojanov-news_739826.html", "text": "  Футболен турнир и търг с фланелки на стадион \"Славия\" събраха 10 300 лв. за лечението на бившия легендарен нападател Владимир Стоянов.     Той бе диагностициран с белодробен дребноклетъчен карцином през 2013 година, като след няколко линии химиотерапия и моментно подобряване, болестта отново прогресира, пише .   Владимир, който има участия в националния тим и се е състезавал за отбори като Черноморец (Бургас), Локомотив (София), Ботев (Пловдив), Спартак (Пловдив) и испанския Депортиво (Ла Коруня), се нуждае от терапия със специален медикамент. Този медикамент обаче не се прилага в България за това заболяване, а стойността на терапията е 44 500 лв.\r\nВ проведения благотворителен футболен турнир се включиха деца (родени 2010 и 2011 година) от различни клубове от София и Пловдив. Бяха обособени цели 26 отбора, които участваха в блиц турнир, като за всеки отбор имаше определена регистрационна такса.  Състоя се и благотворителен търг с фланелки с автографи, предоставени от различни професионални тимове, бивши и настоящи играчи, включително и фланелка на Красимир Балъков от престоя му в Щутгарт с негов автограф. Каузата беше подкрепена и от министър-председателя на Република България Бойко Борисов.\r\nТурнирът и търгът бяха организирани от Георги Стоянов – бивш вратар на Черноморец (Бургас) и настоящ треньор на вратарите в школата на Славия, който се е състезавал и под ръководството на Владимир Стоянов.   От 28 март стартира кампания за набиране на средства, която може да бъде намерена в интернет .    Средствата се набират чрез абонаменти от 2 и 5 лв., ePay, банкова сметка в ОББ и изпращане на SMS-и на единен дарителски номер 17 777 с текст DMS VLADIMIR.\r\nНалична е и дарителска сметка: Владимир Русев Стоянов/ BG10TTBB94001524198551\r\nНека да помогнем на Владимир Стоянов в най-тежкия му мач.", "date": "2019.04.15", "title": "Събират средства за лечение на легендарния нападател Владимир Стоянов"}
{"url": "https://www.actualno.com/crime/obraha-detskija-lager-na-jazovir-iskyr-news_739809.html", "text": "  Детският лагер \"Шаварите кемп\" на язовир Искър е бил обран през почивните дни. За това съобщи във Facebook природозащитникът Патрик Смитьойс.     \"Всичко което представлява някаква парична стойност е най-нагло натоварено в един камион. Даже са ни свалили соларите от покрива! Косачки, генератори, инструменти, трактор и прикачен инвентар - всичко\", разказва той. По думите му най-емблематичното нещо, което е било откраднато, е трактор \"Хонда\" на 35 години. \"Със сигурност има само една такава косачка в България. Ако знаете къде се намира, моля пишете на лични\", призовава още Патрик Смитьойс.  ", "date": "2019.04.15", "title": "Обраха детския лагер на язовир Искър"}
{"url": "https://www.actualno.com/ruse/krasimir-vylchev-otkri-renovirana-detska-gradina-v-ruse-news_739855.html", "text": "  В Русе гостува министърът на науката и образованието . Той откри реновираната с европейски средства детска градина „Пинокио 1“, на ул. „Димчо Дебелянов“ №78, в променящия облика си в положителна посока кв. „Родина“. Сред гостите бяха и градоначалникът Пламен Стоилов, депутатът Пламен Нунев, началникът на РУО – Русе Росица Георгиева, директори на детски градини в града и др.     Министърът и кметът приветстваха домакините и изпълнителите за красивата придобивка, където децата ще учат всичко, що е българско и родно. Малчуганите трогващо изпълниха патриотични песни и народни танци, а свещеници от Русенска митрополия благословиха реновирания дом на малките българчета. Министър Вълчев бе любезен да сподели успехите и проблемите на родното образование с медиите.  „ “, заяви Вълчев. „Вече имаме ученици в XI клас в дуална форма на обучение и всяка година те се увеличават. Формата е много подходяща за ученици и е полезна за компаниите, които  привличат от рано работна сила. Така се връща част от загубената репутация на професионалното образование, в криза през последните 20 години. Малко компании бяха, предлагащите такива места. Все повече стават високодоходните работни места в производството“, допълни министърът.\r\n„През следващите 10-15 години проблем ще бъде недостигът на специалисти във всички сфери. В системата на образованието трябва да се направи всичко възможно да се обезпечи този недостиг. Това, което може да направим е минимум отпаднали от системата и структура, която да е пригодна към потребностите на обществото“, каза Вълчев.\r\nМинистърът сподели тревогата си, че се увеличават децата от проблемни семейства и често се налага учителят да изпълнява ролята и на родител. За част от родителите образованието не е ценност и това трябва да се реши със съвместните усилия на институциите.    „Учителката не може да се справи сама, но когато отиде екип, респектът е по-голям. Записването в училище е еднократен акт, трудна е ежедневната работа, многогодишната работа“, обобщи Вълчев. Процентът на проблемните деца преди 20-30 години е бил около 10%, а сега е над 20%.\r\nПо-късно през деня Красимир Вълчев ще открие XII национална научна конференция за предучилищно образование „Водим бъдещето за ръка“, която ще се състои в „Канев център“ на Русенския университет.\r\nВ 17.30 часа в зала „Европа“ на Доходното здание министърът ще участва в гражданския диалог „Европа в нашият дом“ на тема образование.", "date": "2019.04.15", "title": "Красимир Вълчев откри реновирана детска градина в Русе"}
{"url": "https://www.actualno.com/help/blagotvoritelna-vecher-s-vjara-za-toni-news_739829.html", "text": "  Малките Бети и Вальо, и кметът на Община Кюстендил с дълбоко уважение Ви канят на благотворителна вечер „С ВЯРА ЗА ТОНИ!“ на  от в Художествена галерия „Владимир Димитров - Майстора“.     Добре дошъл е и Всеки човек с добро сърце, който има желание да закупи картина, книга или икона, осветена в Рилския манастир.\r\nТони Костов е на 20 години от Кюстендил. Слънчево момче с огромен талант борещо се с остра лимфобластна левкемия (prо-B ALL), поради което е необходима костно – мозъчна трансплантация. Сумата необходима за лечението е 440 000 лв,  от която остават да бъдат събрани около 140 000 лв.   IBAN BG25 SOMB 9130 1066 1562 01\r\nBIC SOMBBGSF\r\nОбщинска Банка    титуляр: Тони Тончев Костов\r\nPay Pal Желаещите да дарят картини, книги или икони могат да го направят в срок до 19 април петък 14:00 ч. в сградата на Художествената галерия.\r\nВсеки спомоществовател може да си закупи и покана за благотворителната вечер с цена 100 лв - от Анелия Димитрова, Елица Димитрова, Община Кюстендил, Драматичен театър - Кюстендил, Художествена галерия „Владимир Димитров - Майстора“, Регионален исторически музей – Кюстендил. ", "date": "2019.04.15", "title": "Благотворителна вечер „С ВЯРА ЗА ТОНИ!“"}
{"url": "https://www.actualno.com/healthy/15-mln-bylgari-stradat-ot-svryhnadnormeno-teglo-news_739761.html", "text": "   . Това показват данни на Европейската асоциация за , цитирани от .     Въпреки тенденциите на затлъстяване на населението, до момента в България не съществуваше структура, която да се ангажира цялостно и дългосрочно с грижата за пациентите с болестно затлъстяване и чийто екип да избира оптималния терапевтичен подход за всеки индивидуален случай.   УМБАЛ „Александровска“ се превърна в първата болница със статут на акредитиран център за лечение на затлъстяването, съобщиха междувременно от лечебното заведение. Кандидатурата ѝ беше одобрена от Асоциацията. , посочват от болницата. В тази връзка през 2016 г. в УМБАЛ „Александровска” е сформиран екип от експерти - ендокринолог, кардиолог, пулмолог, диетолог, гастроентеролог, психолог и хирург.  Медиците са създали протоколи за поведение и лечение при пациенти със затлъстяване, подлежащи на бариатрична хирургия. Това включва промяна на хранителните навици, диетичен режим, физическа активност, поведенческа психотерапия, медикаменти и като крайна мярка - бариатрична хирургия.   ", "date": "2019.04.15", "title": "1,5 млн. българи страдат от свръхнаднормено тегло"}
{"url": "https://www.actualno.com/art/ivan-shopov-i-nasimo-v-unikalna-kolaboracija-news_739830.html", "text": "  Две от най-познатите български имена не само на родната артистична сцена, но и в международен план - геният на електронния звук и продуцент Иван Шопов и емблематичният стрийт арт художник Насимо, обединяват творчески сили за една уникална колаборация по случай новите си самостоятелни проекти. Това са албумът \"Kanatitsa - Remixed\" на Иван Шопов и фолклорна формация \"Авигея\", в който се включват повече от 25 местни и чуждестранни електронни артисти, и изложбата \"LIfe is a Study\" по случай новата книга \"25 Years of Nasimo: Sketchbook\" на известния художник.     Иван Шопов, познат още като Cooh или Balkansky и Станислав Трифонов - Насимо, са  добри приятели, които са работили заедно през годините и продължават да го правят и до днес. Въпреки че творят и се развиват в две различни сфери на изкуството, те не спират да си помагат и да продължават да намират пресечна точка между музиката и изобразителното изкуство, обединявайки двете направления по оригинален нов начин.\r\nВ случая, Познат като един от пионерите на източноевропейската графити култура, Насимо е един от най-популярните съвременни български художници по света. Известен е с това, че платната му често са с размерите на цели сгради, но и не само. На 15-ти май от 19:00 в столичната галерия \"2.0\" Насимо ще открие своята нова изложба \"LIfe is a Study\", както и ще представи книгата \"25 Years on Nasimo: Sketchbook\".  Книгата-албум ще включва работни етюди и маслени платна, събирани от художника през годините, като части от нея ще проследяват процеса по създаването на някои от неговите най-емблематични творби, от скици до завършени монументални стенописи. Включените автобиографични текстове, от своя страна, ще разкрият любопитни факти, свързани с неговото професионално и личностно развитие. Едно от платната, които ще видим на \"LIfe is a Study\" е именно великолепната визия на новия музикален проект на мултижанровия артист и продуцент Иван Шопов \"Kanatitsa - Remixed\". Кирил Станоев     Само три дни по-късно, на 18-ти май в столичния клуб \"Music Jam\" (ул. \"Пиротска 5\", София), международно признатият Иван Шопов, изявявал се на някои от най-елитните музикални форуми в света, пък ще бъде домакин на официалната премиера на \"Kanatitsa – Remixed\": мащабен 8-часов маратон с над 12 артиста в двете зали: в основната Иван Шопов и \"Авигея\" ще представят на живо композициите от албума, а майсторите на електронния звук Nocktern, 1000 names, Kliment и The Science ще се погрижат за загряване на атмосферата. В основната зала ще се изявят още LQ, Ogonek и Cooh, които ще поддържат високия парти градус до ранни зори.\r\nПаралелно, във втората зала, уменията си зад пулта ще демонстрират изявените електронни музиканти The Third Man, Betafuture, Smyah и Mytrip.\r\nСъбитието е очаквано с огромен интерес, тъй като е първото съвместно участие на Иван Шопов и \"Авигея\" в София от година насам и скоро след завръщането им от САЩ и Канада, където музикантите представиха творчеството си на няколко лайва в Торонто, Чикаго, Лос Анджелис и Сан Диего и други. ", "date": "2019.04.15", "title": "Иван Шопов и Насимо в уникална колаборация "}
{"url": "https://www.actualno.com/crime/promjana-ivancheva-i-petrova-otnovo-otivat-v-aresta-news_739912.html", "text": "  Отстранената от поста си кметица на район \"Младост\" в София Десислава Иванчева и заместничката ѝ Биляна Петрова отиват в ареста. Мярката им за неотклонение \"домашен арест\" беше изменена в \"задържане под стража\". Новата мярка влиза веднага в сила, т.е. не беше позволено първо да бъде обжалвана от защитата на двете обвиняеми.     Телевизионни кадри показаха, а репортер на видя как бившият пиар на \"Младост\" Петър Кърджилов беше изведен от заседателната зала насила. Майката на Иванчева коментира, че не вижда защо дъщеря ѝ следва да бъде отново вкарана в ареста.   Преди да настъпи истински вербален хаос, бяха произнесени присъдите и новите мерки за неотклонение. Буквално стана \"едно малко меле\", като дойдоха полицаи, за да въдворят ред, предаде репортер на .\r\nПрипомняме, че двете жени получиха много тежки присъди - 20 години затвор за Иванчева, 15 години за Петрова. Те прекараха месеци наред в следствения арест, като чак от трети опит бяха пуснати - малко преди Нова година.  Първоначално на Иванчева и Петрова им беше разрешен - на 18 октомври 2018 година, но на втора инстанция и без те фактически да излязат. на 16 ноември 2018 година, като тогава още преди фактическото обжалване от прокуратурата, заради което имаше , която , а нечувано от Апелативния наказателен съд да не позволява достъп до данните по делото на проверяващите от ВКС.    Кметът на столичния район „Младост“ Десислава Иванчева в центъра на София на 17 април 2018 година. Повод за нея бе разследване за подкуп, даден ѝ от строителен предприемач, а по информация на разследващите Иванчева е била задържана със 70 000 евро, които са част от по-голяма сума, поискана за издаване на строително разрешително.    Над 5 часа тя бе държана с белезници до автомобила си, паркиран пред сградата на Министерството на спорта, докато разследващите извършваха обиск. Освен Иванчева, задържани бяха още заместникът ѝ Биляна Петрова, както и бившият кмет на община „Младост” Петко Дюлгеров. Обвинения бяха повдигнати и на тримата. През август миналата година Иванчева, Христова и Дюлгеров бяха дадени на съд.", "date": "2019.04.15", "title": "Промяна - Иванчева и Петрова отново отиват в ареста"}
{"url": "https://www.actualno.com/crime/i-shefyt-na-specsyda-se-pojavi-s-imoti-na-niski-ceni-v-bankja-news_739818.html", "text": "  Два парцела в Банкя по 12 евро на кв. м. е закупил шефът на Специализирания апелативен наказателен съд Георги Ушев през 2017 г., пише сайтът за разследваща журналистика .     Става ясно, че имотите са урегулирани за ниско строителство - в центъра на Банкя. Справка в сайтовете за продажба на имоти показва, че УПИ в Банкя много трудно може да се намери на цена под 50 евро.   Освен това в декларацията на Георги Ушев липсва малка жилищна сграда от 19 кв. м., която впрочем липсва и във вписването в Имотния регистър.\r\nПарцелите на Ушев са съседни, като единият от тях е с лице към ул. \"Стефан Стамболов\". В съседство има луксозна къща с басейн, която обаче липсва в кадастралната карта.  Припомняме, че наскоро Ушев взе отношение по темата със скандалните имотни сделки, като заяви пред bTV, че няма как да коментира , \"тъй като няма как аз да извършвам такива проверки. Не знам детайлите по тези случаи. Нека да изчакаме да завършат проверките. Нито средствата, нито апартаментите на колегите мога да коментирам\".", "date": "2019.04.15", "title": "И шефът на Спецсъда се появи с имоти на ниски цени в Банкя"}
{"url": "https://www.actualno.com/cars/bivshijat-shef-na-volkswagen-e-obvinjaem-po-skandala-dizelgejt-news_739917.html", "text": "  Бившият главен изпълнителен директор на Volkswagen е обвинен в Германия заради участието си в скандала \"Дизелгейт\" с дизеловите емисии на компанията, съобщава BBC.     Прокурорът в Брауншвайг обвинява Мартин Винтеркорн и още четирима управители в измама.   Винтеркорн вече има повдигнати криминални обвинения в САЩ, но е малко вероятно да бъде изправен пред съда, тъй като Германия не екстрадира своите граждани.\r\n71-годишният бивш  шеф на Volkswagen подаде оставка скоро след избухването на скандала през септември 2015 г.  Обвиненията срещу Винтеркорн са за \"особено сериозна\" измама, съобщава германската прокуратура.\r\nДопълва се, че той е трябвало да предупреди собствениците на автомобили и властите в Европа и САЩ за манипулирането на тестовете за дизелови емисии.   Ако бъде признат за виновен, бившият изпълнителен директор може да получи присъда до 10 години затвор. Прокурорите не назовават останалите четирима висши ръководители, които са обвинени.    През септември 2015 г. VW първа призна, след което гръмна и грандиозен скандал, че е използван нелегален софтуер в 11 милиона автомобила, който прикрива реалните стойности на изхвърляните в атмосферата отработени газове.\r\nДосега скандалът струва на Volkswagen около 28 милиарда евро.\r\nПрез 2016 г. германската прокуратура започна разследване срещу председателя на съвета на директорите на Volkswagen Ханс Дитер Пьоч, за пазарни манипулации.   ", "date": "2019.04.15", "title": "Бившият шеф на Volkswagen е обвиняем по скандала \"Дизелгейт\""}
{"url": "https://www.actualno.com/asia/10-godishen-vryh-na-bezraboticata-v-turcija-news_739870.html", "text": "  Броят на безработните в се е увеличил през януари до близо 10-годишен връх от 14,7%, което е ясно доказателство, че по-дълбоката икономическа рецесия се отразява негативно на пазара на труда в страната.     Броят на безработните турци се е увеличил през януари 2019 г. от 1 259 млн. на 4 668 млн. в сравнение с началото на предходната година, като по този начин равнището на безработица е скочило до почти 10-годишен връх от 14,7% в сравнение с 10,8%. година по-рано и в сравнение с 13,5% през декември 2018 година, предаде БГНЕС.   Безработицата сред младите хора (на възраст между 15 и 24 години) е нараснала през последните 12 месеца до януари от 6,8% на 26,7%, а безработицата сред хората на възраст между 15 и 64 години се е увеличила от 3,9% на 15%.", "date": "2019.04.15", "title": "10-годишен връх на безработицата в Турция "}
{"url": "https://www.actualno.com/showbusiness/bivshata-na-djoni-dep-dokaza-sys-snimka-che-ja-e-prebival-snimkivideo-news_739924.html", "text": "   Те са контраатака срещу неговия иск за клевета. Деп иска от Хърд 50 млн. долара и се опитва да докаже в съда, че тя е измислила историята с домашното насилие заради самореклама.      Хърд уточнява, че той е правил това под въздействието на наркотиците и алкохола. . Наричахме го \"чудовище\". Когато изтрезняваше, той забравяше за дивашкото си поведение… Аз го обичах, вярвах в обещанията му да стане по-добър и грешах\", признава актрисата.\r\nТя описва няколко случая от 2015 година. Единият от тях е бил в жилището им в Лос Анджелис. \"Джони отново налетя да ме бие. Хвърли по мен графа, разхвърля всички вещи в стаята и удари с юмрук по стената. Опитвах се да успокоя Джони… Всеки път, когато ме събаряше на земята, аз ставах и го гледах в очите… Казах, че повече не мога да търпя поведението му и се махам. В отговор Джони ме хвана за гърлото и ме повали на земята\", описва Хърд един от предполагаемите побои на Деп.    . Амбър се оплака, че след скандалния бракоразводен процес много хора са я обвинявали в лъжа, че тя е изфабрикувала синините на снимките, предоставени на съда.\r\n\"Хората ме наричаха лъжкиня. Изключиха ме от рекламната кампания на моден бранд. Загубих роля във филм. . Хората ме обвиняваха в клеветничество. Никога не съм нападала Джони, само се защитавах… Стараех се да се боря на страната на доброто в света – открито да действам срещу насилието в семейството. Стремях се да използвам известността си, за да се изказват публично срещу насилието\", разказва още актрисата.    Откакто започна между двамата, в медиите се появяват все повече подробности за техния нещастен живот. Актрисата илюстрира разказа си със снимки, която трябва да докажа агресията на Джони Деп.  Тогава с мен бе сестра ми Уитни, която стоеше на горната площадка на стълбите. Уплаших се, че тя ще пострада от ръцете на Джони и го ударих по лицето. Това беше единствения път, когато ударих Джони. Охраната ни раздели\", разказва Хърд за случая от 2015 г.\r\nАктрисата публикува и копия от преписката на сестра си с домоуправителя, а също кадри на съборените шкафове и закачалки с дрехи. Хърд твърди, че този хаос е дело на бившия й мъж. . Той спретвал скандалите от ревност към колегата й по филм Джеймс Франко. Веднъж искал да изрита сестра й по стълбите. Хъд твърди, че той неведнъж я биел с ръце и ритници и тя се страхувала за живота си. Освен това Деп заявявал, че тя нямала право да му забранява екстазитата.   Актрисата твърди, че заради любовта много пъти му прощавала и вярвала, че поведението му ще се промени към по-добро. Тя предостави също бележки, в които Деп й се извинява и нарича себе си дивак.\r\nДжони Деп и Амбър Хърд сключиха брак през февруари 2015 година. През май 2016 г. . Източник: БГНЕС", "date": "2019.04.15", "title": "Бившата на Джони Деп доказа със снимка, че я е пребивал (СНИМКИ+ВИДЕО)"}
{"url": "https://www.actualno.com/society/ekspert-trjabva-da-se-podobri-imunnata-sistema-na-romite-news_739867.html", "text": "  Трябва да се подобри „имунната система“ на ромите – да се научат сами да се справят, а не да им се дава наготово. Това каза за \"Фокус\" доц. д-р Михаил Иванов – експерт по етническите въпроси, съветник по етническите въпроси на президента Желю Желев.     Той обърна внимание, че да се дават пари за жилищно благоустрояване на ромите не означава да им се строят къщи, което естествено поражда недоволство сред обществото. Необходими са медиатори, които да са връзката с ромите по теми като здравеопазване, семейно планиране и просвета, уточни доц. Иванов. Дисциплината не е лоша дума, а крайно необходима, особено по проблема с етническото напрежение и що се касае до образованието на ромите, допълни експертът. „Това е резултат от процеси, които продължават вече 30 години. Големи групи от хора се маргинализираха. Стабилно съществуват гета, особено в по-големите градове.   Неграмотността силно се увеличи. Всички тези хора, които нямат никакви умения и са тотално неграмотни, а са млади и пълни с енергия – естествено е да се очаква, че при тях ще се увеличи агресията. Резултатите са налице – тази маргинализация се засили при живеещите в гетата хора. И в следствие на това случаите на нападения, включително на полицаи, се увеличават“, коментира експертът по етническо напрежение.\r\nДоц. Михаил Иванов прогнозира, че тези тенденции ще продължават да са налице, като обърна внимание, че напрегнатостта сред обществото се увеличава. Малкото възможности за реализация превръща младите хора в „тесто“, от което идва подкрепа за национал-популистки и други крайни движения, допълни експертът. Той уточни, че се засилва и словото на омразата, включително и от страна на ключови политически лица. За съжаление обаче държавата продължава да не намира решение, отчете доц. Иванов, като обясни това със страха на управляващите от етническия проблем.  ", "date": "2019.04.15", "title": "Експерт: Трябва да се подобри \"имунната система на ромите\""}
{"url": "https://www.actualno.com/africa/atentat-sreshtu-rykovoditeljat-na-slujbata-za-borba-s-terorizma-v-libija-news_739838.html", "text": "  Ръководителят на службата за борба с тероризма към Министерството на вътрешните работи на базираното в Тобрук либийско правителство, е ранен при взрив на кола-бомба в , съобщи източник в министерството за Спутник. Понастоящем правителството е подкрепено от Либийската национална армия (ЛНА).     \"В Сиди Халифа, близо до източния вход на Бенгази, е избухнала кола-бомба. Взривът е бил предназначен за ръководителя на службата за борба с тероризма към вътрешното министерство\", каза източникът.   Пострадалият служител е транспортиран в болница, а състоянието му е стабилно, предаде БГНЕС.\r\nВзривът идва на фона на неотдавнашните сблъсъци между подкрепяното от ООН Правителство на националното споразумение (ПНС) и силите на ЛНА. В неделя Световната здравна организация (СЗО) заяви, че броят на загиналите след новите сблъсъци в либийския Магреб между ЛНА, водена от фелдмаршал Халифа Хафтар и ПНС, се е увеличил на 147.  В същия ден говорител на Либийската национална армия обвини силите на ПНС, че са атакували жилищни райони в Триполи с военни самолети. Четирима души са били убити по време на въздушните удари, според доклади.\r\nКонфронтацията между двете правителства ескалира на 4 април с неочакваната офанзива на силите на Хафтар срещу Триполи.   ", "date": "2019.04.15", "title": "Атентат срещу Ръководителят на службата за борба с тероризма в Либия "}
{"url": "https://www.actualno.com/crime/osydiha-uslovno-myj-prichinil-smyrt-po-nepredpazlivost-news_739903.html", "text": "  Окръжен съд – Пловдив осъди подсъдимия Димитър К. на четири години лишаване от свобода, като на основание чл. 58а от НК намали размера на така наложеното наказание с една трета и наложи наказание в размер на две години и осем месеца лишаване от свобода. Това съобщиха от пресцентъра на съдебна палата – Пловдив. Съдът отложи изпълнението на наложеното наказание лишаване от свобода с изпитателен срок от пет години, считано от влизане на присъдата в сила.     Със същата присъда  Димитър К. е лишен от право да управлява моторно превозно средство за срок от три години.   Окръжният съд призна подсъдимия  за виновен в това, че на 28 септември 2018 г. в Пловдив, на кръстовището на ул. „Победа“ и ул. „Полк. Сава Муткуров“ при управляване на моторно превозно средство – лек автомобил марка „Фолксваген Лупо“, е нарушил правилата за движение и по непредпазливост е причинил смъртта на Л. Н. (на 67 г.).\r\nПрисъдата подлежи на протест и обжалване в 15-дневен срок пред Пловдивския апелативен съд.  ", "date": "2019.04.15", "title": "Осъдиха условно мъж, причинил смърт по непредпазливост"}
{"url": "https://www.actualno.com/health/moje-li-da-pipnem-cistit-ot-prijatelka-i-7-syveta-kak-da-se-predpazim-ot-nego-news_739107.html", "text": "  Циститът е изключително неприятно заболяване, което вгорчава живота. По правило от него страдат жените, като причините са две. Те имат един анатомичен недостатък в сравнение с мъжете: уретрата на дамите е по-къса. Освен това анусът и уретрата са разположени по-близо и това спомага за пренасяне на инфекцията, която в над 80% от случаите е с бактерията Ешерихия коли. Отслабена имунна система, каквато е тя често в края на зимата, както и някои грешки в начина на живот също имат вина за .      Има ли риск да прихванем микробите, ако ползваме например една и съща тоалетна в службата или у дома, където някой друг е болен?\r\nПренасянето на бактериите е възможно, но няма опасност да се заразим чрез тоалетната седалка, коментират експерти, цитирани от сайта . Любопитното е, че обикновено става дума за индиректна инфекция.  Възможно е жена с цистит да не измие добре ръцете си, след като е ползвала тоалетната. След това прехвърля бактерии на други предмети - кърпи, дръжки на вратите. Оттам патогените могат да достигнат до ръцете на друга жена, която се заразява, докосвайки гениталната област, докато ходи в тоалетната.\r\nОпасността да пипнете цистит от мръсни ръце е много по-голяма, отколкото от капки урина на друг човек в общата тоалетна, предупреждават лекарите. Затова основният съвет за профилактика е да си мием по-често и грижливо ръцете със сапун.\r\nОсвен бактерии, които обитават червата, други възможни причинители на възпалението на пикочния мехур може да са някои гъбички, определени вируси и бактерии като стафилококи или Proteus mirabilis.    Циститът може да се активира и от полово предавани патогени, макар това да става по-рядко. Те включват гонококи (причиняват гонорея) и хламидия. Хламидиите може да предизвикат хронично възпаление на матката, фалопиевите тръби и яйчниците. Ако инфекцията на пикочния мехур се дължи на полово предавани патогени, важно е да се лекува и сексуалният партньор. По този начин може да се избегне повторно заразяване. В много случаи обаче човек не се заразява от други хора с цистит. В червата на всеки човек живеят нормално различни бактерии, които там не причиняват вреди. Ако обаче попаднат в уретрата поради анатомичната близост, може да започнат да се размножават усилено и да се придвижат нагоре по пикочните пътища. Там вече причиняват възпаление.\r\nТялото ни има естествени механизми, за да се справи с пикочна инфекция. Киселата среда на влагалището пречи за проникване навътре на бактериите. При уриниране пък бактериите се изхвърлят по естествен начин навън. Тази естествена защита може да не сработи понякога, а причините обикновено са:\r\n•\tОтслабена имунна система (поради диабет, стрес, медикаменти или физическо претоварване);   •\tХормонални промени. Ниският естроген (например около менопаузата) намалява броя на лактобацилите, които осигуряват киселинната защитна функция във влагалището;\r\n•\tПрестараване с интимната хигиена. Прекалено много сапун или интимен лосион може да отслаби естествената защитна функция на лигавиците;\r\n•\tНедостатъчен прием на течности. Ако не пиете достатъчно вода, чай, сокове, няма как пикочните пътища да се прочистят по естествен път;\r\n•\tПовече секс. Този тип цистит се нарича още “цистит на медения месец”. Прекаленото дразнене на вагиналната лигавици намалява естествената им защитна функция. Този тип цистит често се среща в началото на връзката, затова го наричат \"цистит на медения месец\".\r\n•\tОсновни заболявания (камъни в бъбреците) или малформации на пикочните пътища (твърде къса или прекалено стеснена уретра).\r\nБактериите, които причиняват цистит, може да попаднат на ръцете ви и на много обществени места:\r\n•\tКоличката в супермаркета;\r\n•\tОбществени дисплеи - например на банкоматите;\r\n•\tДръжките на вратите или вътре в градския транспорт.\r\nСлед като бактериите са попаднали вече на ръцете, пренасянето им в интимната област е лесно при следващо ползване на тоалетната. Има обаче различни мерки, които могат да помогнат да се предпазите от възпаление на пикочния мехур, особено ако то често ви навестява.\r\n1. Най-важният съвет е да пиете достатъчно течности, най-добре вода, чай или пресни сокове. Така промивате пикочния мехур и е по-малко вероятно патогените да се задържат там.\r\n2. Помислете за подходящи контрацептиви. Ако имате склонност към цистит, използвайте презервативи. Те са доста добра защита от патогени. Механични контрацептиви като диафрагми и спирали, както и спермицидни кремове, не са подходящи в случая.\r\n3. Не отлагайте ходене по малка нужда! Задържането на урината е особено вредно, с оглед на инфекциите. Не чакайте пикочния мехур да се препълни, ходете до тоалетната горе-долу веднъж на два часа. Винаги уринирайте след полов контакт, така промивате по естествен начин микробите и рискът от инфекция пада.\r\n4. Спазвайте добра хигиена в интимната област! Не използвайте сапуни или дезинфектиращи, парфюмирани продукти. Само вода е достатъчно за всекидневното измиване. След ходене по голяма нужда винаги се бършете отпред назад. Така бактериите от стомашно-чревния тракт няма да попаднат в пикочните пътища.\r\n5. Пазете се от простуда! Избягвайте преохлаждане и простуда, независимо за коя част от тялото става дума. Най-вече пазете корема и кръста добре затоплени.\r\n6. Избирайте подходящо бельо. Купувайте бельо от памук, което може да се пере и на висока температура (60 градуса). Гледайте то да не е прекалено впито, за да не дразни чувствителната кожа в гениталиите. В този смисъл бельото тип “прашка” е крайно неподходящо за жени, които страдат от цистит.\r\n7. Предпазване с лечебни растения. Остър цистит няма да мине само с билки. Лекарят ще ви препоръча подходящ антибиотик, ако възпалението и болката са твърде силни. След това се правят контролни изследвания за бактерии в урината и ако процесът е овладян, може да се продължи с прочистване на пикочните пътища за около месец с помощта на билки и добавки. Тази природна терапия може да се ползва и за профилактика.\r\nБилките, които се препоръчват за целта, са енчец, очиболец, полски хвощ, дръжки от череши, коса от царевица, листа от бреза, хвощ, брош, гръмотрън и други. Много хвалена е и червената боровинка, макар специалистите спорят за ефекта от нея. Някои я препоръчват като част от терапията, а други смятат, че от нея няма кой знае каква полза.", "date": "2019.04.15", "title": "Може ли да пипнем цистит от приятелка и 7 съвета как да се предпазим от него"}
{"url": "https://www.actualno.com/crime/pusnaha-ot-aresta-lutvi-mestan-news_739911.html", "text": "  Лидерът на ДОСТ Лютви Местан беше освободен от ареста срещу гаранция от 10 000 лева, предаде . Той престоя там 24 часа заради с негово участие край „Маказа”.     При пътния инцидент вчера , а майка му, 10-годишният ѝ син и бащата пострадаха.   Пред телевизията вчера (14 април) Местан заяви: \"Единственият шанс да не се бе случило това е да не бях там\". Лидерът на партия ДОСТ отбеляза, че е спрял на знака \"Стоп\". Пътният инцидент стана малко след 13:30 ч. в неделя на главния път за ГКПП „Маказа” - на няколко километра след Момчилград. влиза в главния път от разклонение на село Загорско и засича движещ се автомобил, в който е пътувало семейство. Колата изхвърча на 50 метра в близкото дере и се прекатурва няколко пъти. Загива шестмесечно бебе. Майката, 10-годишно момченце и бащата са в болница.  Общинският лидер на ДОСТ Мустафа Исмаил, който е шофирал след Лютви Местан, обясни, че лидерът на ДОСТ е спрял на знак „Стоп”, преди да излезе на главния път.    Междувременно от Института за пътна безопасност  съобщиха, че започват независимо изследване на тежкото произшествие. Експертите посочват, че от страна на стопанина на пътя е налице \"недопустимо безхаберие относно избраните пътни знаци за обозначаване на разклони и въвеждане на ограничения в зоната на тези разклони. Ограничения на скоростта няма. От 2013 г. до момента на този пътен участък са станали множество тежки пътнотранспортни произшествия, като по-голямата част от тях са на кръстовища\", пишат още от Института.    ", "date": "2019.04.15", "title": "Пуснаха от ареста Лютви Местан"}
{"url": "https://www.actualno.com/europe/isljamska-dyrjava-vse-oshte-moje-da-organizira-ataki-v-germanija-news_739734.html", "text": "  Ръководителят на германската национална разузнавателна агенция предупреди да не се подценява заплахата от \" \" въпреки очевидното поражение на групировката в Сирия и Северен Ирак, цитира думите му германската медия Deutsche Welle.     В интервю за германския вестник Welt am Sonntag Томас Халденванг, ръководител на Федералната служба за защита на Конституцията (BfV) - германската национална разузнавателна агенция - предупреди за нарастваща заплаха от завръщането на джихадисти от \"Ислямска държава\" от Сирия и Северен Ирак, предаде агенция Фокус.   Халденванг заяви, че броят на радикалните ислямисти в Германия е нараснал до 2240 през 2018 година.\r\n\"Не мога да кажа, че всичко е приключено с „Ислямска държава“, каза Халденванг. \"Те могат да започнат нападение в Германия по всяко време\", добави той.  Президентът на BfV каза, че „Ислямска държава“ все още съществува с акцент върху \"виртуалния кибер-халифат\", който все още може да привлече сътрудници за атаки.\r\nХалденванг, обаче, призна, че не е възможно властите да наблюдават всички заподозрени в тероризъм. - Ще са ни необходими поне четирима души, за да наблюдаваме един такъв човек. Ние се фокусираме само върху тези, които биха могли да бъдат изключително опасни.   Ръководителят на BfV призова за правна промяна за наблюдение на децата на връщащите се в ЕС. \"Ако ни е позволено да вземем техните данни, можем да дадем информация например на службата за социално подпомагане \", каза Хелденванг, добавяйки, че тези деца са сами по себе си жертви.    Президентът на BfV каза, че някои от тези деца са били свидетели на насилието с „Ислямска държава“ и че те се покланят на бащите си като герои.\r\n„Питаме се: това ли е новото поколение терористи?“ - каза Халденванг.\r\nГерманският федерален служител също защити предложението за мониторинг на платформите за съобщения: „Можем да наблюдаваме редовни телефони за повърхностни признаци макар, че терористите зная как да общуват по между си без да бъдат забелязани“   Халденванг също подчерта, че Германия трябва да „обърне повече внимание на крайно десния екстремизъм“. Той каза, че агенцията е забелязала, че крайно десните групи са все \"по-взаимосвързани\" и че границите между тези групи и обикновени \"недоволни граждани\" са все по-неясни.", "date": "2019.04.15", "title": "Ислямска държава все още може да организира атаки в Германия"}
{"url": "https://www.actualno.com/cite/bravo-bravo-okovete-gi-v-prangi-tezi-korumpeta-bravo-na-sydijata-ot-specializiranija-syd-news_739949.html", "text": "  \"Бравоооо! Бравоооо! Оковете ги в пранги тези корумпета! Браво на съдията от Специализирания съд!\" Това написа в своя Facebook профил водещият на предаването \"Документите\" по телевизия \"Европа\" Антон Тодоров по повод на Десислава Иванчева и Биляна Петрова.      Припомняме, че Тодоров от ГЕРБ през 2017 г. след негова реплика към журналиста от Нова телевизия Виктор Николаев, че употребява много силни думи, които могат да му изядат хляба. \"Вече изядоха хляба на колежката ви - и тя беше тръгнала малко в някаква посока, но нещо виждам, че липсва столчето ѝ\", каза тогава още в интервюто си Тодоров.", "date": "2019.04.15", "title": "Браво! Браво! Оковете ги в пранги тези корумпета! Браво на съдията от Специализирания съд!"}
{"url": "https://www.actualno.com/europe/v-ukrajna-iskat-syzdavaneto-na-raketa-sposobna-da-dostigne-pone-do-ural-news_739948.html", "text": "  Украинският генерал Игор Романенко, който е бивш заместник-началник на Генералния щаб на въоръжените сили на Украйна, обяви, че за да се противопостави на Русия, Киев се нуждае от ракети, които ще \"достигат поне до Урал\", съобщават украинските медии.     След сключването на Будапещенския меморандум през 1994 г. между САЩ, Русия, Великобритания и Украйна, Киев беше лишен не само от ядрени, но и от ракетни оръжия, оплака се Романенко.   \"Разполагаме само със старата Точка-У с обхват от 120 км. И сега жънем плодовете на такъв подход\", отбеляза той.\r\nВ момента изпитанията на подобни оръжия \"успешно се движат напред\", но Киев все още има ограничения, свързани с радиуса на действие на ракетите.  \"Украйна се нуждае от ракети, които биха, като минимум, достигали до Урал и покривали цялата територия на Руската федерация. Такива ракети могат да се разглеждат като възпиращо оръжие\", заключил Романенко.\r\nТова не е първото амбициозно изявление на украински военни и политици. По-рано военният експерт Валентин Бадрак заяви, че Украйна е в състояние да създаде ракета с обхват от 1500 км, която \"може да достигне до Москва\".   Президентът на Украйна Петро Порошенко миналата седмица заяви, че Киев има крилати ракети с радиус на поражение над хиляда километра. Според военния експерт Алексей Подберезкин \"нови\" ракети заплашват повече самата Украйна, отколкото всяка друга страна.    ", "date": "2019.04.15", "title": "В Украйна искат създаването на ракета, способна да достигне поне до Урал"}
{"url": "https://www.actualno.com/bgfootball/levski-podgotvja-transferen-udar-news_739907.html", "text": "  „Меридиан Мач“. Досега той водеше разговори с шефовете на “канарчетата” за подписване на нов договор и дори наскоро заяви, че няма проблем и скоро ще преподпише. Настоящият му контракт изтича през лятото и от Ботев бързат да го подновят.     Сега обаче ситуацията коренно се е променила. Полякът сам се е отдръпнал от преговорите и е признал пред шефовете, че има и други предложения от България.   Проблемът в разговорите между Ботев и Кайзер се появиха заради мениджърската агенция на футболиста. Тя настоява да получи солидна комисиона на ръка при подписване на новия договор.\r\nПловдивчани не са съгласни с подобен вариант и предлагат парите да бъдат разсрочени във времето. Агентите обаче стоят твърдо на своята позиция.  От това развитие на нещата може да се възползват на “Герена”. “Сините” са застрашени да останат без качествен вратар през новия сезон, ако клубът не успее да задържи Николай Михайлов. Ники има договор до края на първенството, който може да бъде удължен с още две години.\r\nДвете страни обаче все още не са седнали на масата за преговори. Дори и Михайлов да остане, Левски пак ще има нужда от още един качествен вратар, който да бъде негов равностоен конкурент за мястото под рамката.   В момента на “Герена” резерви са Николай Кръстев и Петър Иванов. Първият от тях обаче почти сигурно ще бъде продаден през лятото. Иванов пък все още е твърде млад и неопитен.    Вижте какви са другите варианти за нов вратар на \"Левски\" в .", "date": "2019.04.15", "title": "\"Левски\" подготвя трансферен удар "}
{"url": "https://www.actualno.com/ruse/vokalna-shkola-ot-ruse-sys-zaslujeno-priznanie-na-konkurs-v-stara-zagora-news_739955.html", "text": "  На 13 април, в Драматичен театър в Стара Загора се проведе VI издание на Националния конкурс за вокални формации „Хармония“. В надпреварата участваха над 320 деца и младежи, разпределени в 40 вокални формации от: София, Пловдив, Добрич, Хисаря, Севлиево, Шумен, Русе, Силистра и Стара Загора.     Професионалното жури бе съставено от: доц. Алис Боварян - вокален педагог и преподавател в Национална музикална академия, Милена Добрева – вокален педагог, композитор, аранжор и диригент на Вокален ансамбъл „Фортисимо“ и Жанина Янкулова - вокален педагог и композитор. Участва и Младежко жури от Вокална студия „Усмивки“ при читалище „Родина“.\r\nВокална школа „Приста“ към ОМД- Русе, с ръководител Доротея Бальовска спечели две награди. „Приста джуниър“ бе удостоена със Специалната награда на организаторите НЧ „Родина“ за изпълнението си във втора възрастова група на песните „Пустоно лудо и младо“ и „Боряно, Борянке“ в съвременни аранжименти. Вокална формация „Приста“ се класира втора в състезание с оспорвана конкуренция на вокални групи от Пловдив, София, Севлиево и Добрич. Изпълнението  на хитовите български песни „Хора и улици“ и „Моя любов“ бе бурно аплодирано от публиката.", "date": "2019.04.15", "title": "Вокална школа от Русе със заслужено признание на конкурс в Стара Загора"}
{"url": "https://www.actualno.com/curious/sedmichen-luboven-horoskop-za-15-21-april-news_739748.html", "text": "        През тази седмица ще се почувствате напълно удовлетворени от любовния си живот – ценени, обичани и независими. Благодарение на тези емоции, чувствата ви ще се задълбочат. Ако ви е липсвал социалният живот последно време, тази седмица е идеална да наваксате. Половинката ви няма да има нищо против да се забавлява с вас.   Някои Близнаци ще се чувстват напрегнати, защото копнеят да разкрият истински душата си пред някого. За щастие, тази седмица ще имате достатъчно възможности да превърнете това желание в реалност.     Това, от което има най-голяма нужда, е да закрепите връзката си на духовно ниво. Помислете за интересен начин, по който да го направите – кратка почивка в планината или пък съвместен курс. ", "date": "2019.04.15", "title": "Седмичен ЛЮБОВЕН хороскоп за 15 - 21 април"}
{"url": "https://www.actualno.com/politics/rumen-radev-gnevyt-na-horata-v-gabrovo-e-razbiraem-news_739946.html", "text": "  Гневът на хората от Габрово е разбираем – цели поколения в България израснаха с чувство за безнаказаност. Това каза президентът Румен Радев във връзка с след нападението на продавач от група роми, предаде „Фокус“.     „Що се отнася до Габрово мисля, че в България цели поколения израснаха с чувство за безнаказаност, затова и се вихри този произвол, затова и мисля, че гневът на хората от Габрово е разбираем. Основният проблем е в беззаконието и това е всеобщ проблем за държавата. Според мен трябват два паралелни подхода в този случай.   „Първият това е безкомпромисно и твърдо прилагане на закона, а вторият много важен и стратегически подход е да се води борба със социалните причини, които водят до престъпност: ниското образование, липсата на трудова заетост, липсата на чувство за отговорност пред обществото. Ето там трябва да работим“, посочи Радев.", "date": "2019.04.15", "title": "Румен Радев: Гневът на хората в Габрово е разбираем "}
{"url": "https://www.actualno.com/europe/v-belgija-zadyrjaha-zapodozrjan-za-terorizym-news_739730.html", "text": "  Млад мъж бе задържан в белгийския град Уавър, региона Валония,  по подозрение, че е планирал терористична атака. Това съобщи белгийският всекидневник \"La Derniere Heure\", като цитира говорителя на федералната прокуратура.     Младият мюсюлманин, който вече е идентифициран, е отишъл в дома на баба си на 13 април, за да се сбогува преди да извърши нападение през уикенда.   Говорителят Ерик ван Дер Сют потвърди пред агенция Белга, че 22-годишен е задържан от полицията за борба с тероризма и скоро ще се изправи пред съд, който ще реши дали да остане в ареста.\r\nПри операцията бяха конфискувани лаптоп и мобилни телефони. Говорителят на прокуратурата не коментира какво или кога заподозреният възнамерява да атакува.  През последните години страната взе сериозни мерки срещу тероризма след серия атаки на джихадисти.", "date": "2019.04.15", "title": "В Белгия задържаха заподозрян за тероризъм"}
{"url": "https://www.actualno.com/bgfootball/legendata-na-levski-aleksandyr-kostov-pochina-na-81-g-news_739735.html", "text": "  Легендарният футболист на „Левски” Александър Костов почина на 81-годишна възраст, предаде Нова телевизия.     Костов има 301 мача и 78 гола в \"А\" група (281 мача с 65 гола за „Левски\" и 20 мача с 13 гола за Ботев). С отбора на \"Левски\" е трикратен шампион на България през 1965, 1968 и 1970 и шесткратен носител на Купата на Съветската армия през 1956, 1957, 1959, 1967, 1970 и 1971 г. Има 7 мача и 1 гол за \"А\" националния отбор (1962-1967), 7 мача с 2 гола за \"Б\" националния, 3 мача за младежкия и 5 мача с 1 гол за юношеския национален отбор. Участва на СП-1962 в Чили (в 3 мача) и на СП-1966 в Англия (в 1 мач).   Завършва ВИФ \"Георги Димитров\". \"Заслужил майстор на спорта\" от 1982 г. За \"Левски\" има 9 мача и 1 гол в евротурнирите (3 мача за КЕШ и 6 мача с 1 гол за КНК). Притежава отлична техника, бързина и изобретателност. Известен е със своя финт, наречен \"финтът на Сашо\".\r\nСлед края на състезателната си кариера е треньор на Хасково и Монтана, както и на отбори в Кипър, Тунис и Индонезия. През 70-те години е помощник-треньор на \"Левски\", а по-късно е член на спортно-техническата комисия на клуба.  ", "date": "2019.04.15", "title": "Легендата на \"Левски\" Александър Костов почина на 81 г."}
{"url": "https://www.actualno.com/crime/mestan-moje-da-poluchi-do-6-g-zatvor-vyzmojno-e-i-da-pridobie-imunitet-news_739743.html", "text": "   Семейство Ахмед продължава да бъдe в болница, след като вчера пострада при катастрофа с участието на лидера на ДОСТ Лютви Местан. При инцидента загина бебе на шест месеца.      Междувременно , пише .   „Състоянието на семейството е стабилно. Майката и детето се намират в хирургично отделение, а бащата в травматологично отделение. Бащата е с контузия в областта на кръста и съмнение за спукан прешлен, но общото му състояние е добро, той е в съзнание. Същото се отнася за майката и детето – те имат повърхностни контузии”, заяви проф. д-р Тодор Черкезов, изп.-директор на МБАЛ „Д-р. Ат. Дафовски” в Кърджали.\r\nОт болницата допълниха, че майката има наранявания в областта на главата, при жената се е наложила хирургична намеса. При детето има рани в областта на глезена.  Припомняме, че стана на разклона за Загорско и Джебел. Към момента разследващите не посочват кой е бил виновен за инцидента. Фактите показват, че колата на излиза на път с предимство, а другият автомобил се е движел с висока скорост.\r\nВчера Местан беше задържан за 24 часа. Срещу него няма повдигнато обвинение. Първоначално той беше в болницата под полицейско наблюдение, след което беше откаран с патрулка в ареста на полицията в Кърджали. „Беше му направено пълно изследване – рентгенография на шийни прешлени, на китката на ръката. Състоянието му е добро, не са установени здравословни проблеми”, коментира още проф. д-р Тодор Черкезов.   В социалната мрежа Facebook Лютви Местан коментира накратко случилото се.     \" Покрусен съм! Изразявам най-дълбоките си съболезнования към близките \", пише лидерът на ДОСТ.", "date": "2019.04.15", "title": "Местан може да получи до 6 г. затвор, възможно е и да придобие имунитет"}
{"url": "https://www.actualno.com/balkani/partijata-na-erdogan-iska-novi-mestni-izbori-v-istanbul-news_739728.html", "text": "  Управляващата в Турция Партия на справедливостта и развитието (ПСР) се подготвя да поиска от Върховната изборна комисия на страната да се повторят местните избори в Истанбул.     \"Казахме преди, че бихме желали да поискаме да се (състоят) отново изборите в Истанбул\" с позоваване на правото на възражения заради нередности, посочва заместник-председателя на партията Али Ихсан Явуз пред в. Hurriyet Daily News.\r\nРезултатите от досегашното преброяване в Истанбул наклониха везните в полза на кандидата на опозиционната Републиканската народна партия (РНП) - Екрем Имамоглу. След като ПСР изгуби кметските места в повечето големи градове на страната, а разликата между Имамоглу и бившия премиер Бинали Йълдъръм (кандидат на ПСР) бе по-малко от 1 процентен пункт, управляващите оспориха победата и поискаха повторно преброяване в някои окръзи.   Досегашните резултати сочат, че Имамоглу води с малко над 21 хил. гласа - той е получил общо 4.71 млн. бюлетини, докато за Йълдъръм са гласували 4.149 млн. души в най-големия турски град.  В някои окръзи като Малтепе повторното преброяване продължава след обжалване на ПСР. Изборната комисия обяви по-рано тази седмица, че по-късно ще реши дали да анулира вота в Бююкчекмедже, където също печели РНП.\r\nСпоред управляващите в Бююкчекмедже изборният процес е бил съпътстван от нередности, свързани с адресната регистрация на над 11 000 души.\r\nНе е известно кога ще бъде внесен искът за повторни избори в Истанбул. Според други турски медии ПСР ще изчака решението на комисията дали да бъде анулиран вотът в Бююкчекмедже.    ", "date": "2019.04.15", "title": "Партията на Ердоган иска нови местни избори в Истанбул"}
{"url": "https://www.actualno.com/politics/manolova-pisa-na-kolegite-si-v-evropa-da-sprat-dvojnite-standarti-pri-hranite-i-napitkite-news_739916.html", "text": "  Омбудсманът Мая Манолова прати писма до колегите си – омбудсманите от Европейския съюз, с молба да призоват депутатите в Европейския парламент от тяхната държава да подкрепят забраната за двойните стандарти при храните и напитките, която е част от пакета промени за засилване на защитата на потребителите на европейско ниво. Това съобщиха от пресофиса на Омбудсмана на Р България. Новите текстове, предложени от еврокомисаря по правосъдие, потребители и равнопоставеност Вера Юрова, ще бъдат гласувани в сряда, 17 април 2019 г., след като на 2 април т.г. беше постигнато споразумение между Европейския парламент и Съвета за по-ефективна защита на потребителите в Общия пазар на ЕС.     До приемането на забрана за двойния стандарт при храните и напитките от едни и същи марки се стигна след повдигане на темата от страните от Вишеградската четворка, които се противопоставиха на тези дискриминационни практики, прилагани в държавите от Източна Европа.   У нас от 2017 г. омбудсманът Мая Манолова провежда активна кампания в защита на гражданите срещу нелоялни търговски практики на разпространяване на продукти от едни и същи марки, но с по-ниско качество съставки.\r\nТя акцентира, че институцията на омбудсмана се бори от три години за припознаване на проблема както от българските институции, така и от европейските, за петицията, инициирана заедно с български общественици до Комисията по петициите в ЕП, за форума, организиран от институцията на омбудсмана в рамките на българското европредседателство, на който еврокомисар Вера Юрова обяви края на двойните стандарти при храните чрез Новия търговски механизъм за потребителите. Така намерението на ЕК да пристъпи към промени в законодателството една година по-късно вече е факт.  Промените ще забранят разпространението на храни и напитки от едни и същи марки с различен състав в рамките на ЕС и ще позволят налагането на санкции за нарушителите (не по-малко от 4% от годишния оборот на производителя).\r\n„Обръщам се към Вас с молба да се свържете с Вашите евродепутати и да ги призовете да подкрепят пакета за засилване на защитата на потребителите, с който ще бъде сложен край на тази дискриминационна и обидна практика“, пише Манолова на своите колеги.   Според омбудсмана това ще бъде доказателство, че европейските институции работят в интерес на гражданите, като застават на страната на потребителите, когато става дума за огромни икономически интереси.    ", "date": "2019.04.15", "title": "Манолова писа на колегите си в Европа да спрат двойните стандарти при храните и напитките"}
{"url": "https://www.actualno.com/europe/makron-smjata-da-reshi-problemite-s-jyltite-jiletki-news_739749.html", "text": "  Френският президент има за цел да отвори нова глава в президентството си в понеделник с поредица от политически изявления, основани на най-голямото проучване в отговор на бунта на предава AFP.     Макрон ще изнесе реч в 18:00 часа местно време (19 часа българско време), посочвайки \"първите конкретни мерки\", които ще бъдат предприети в отговор на оплакванията, излъчени на над 10 000 срещи между януари и март или публикувани онлайн, допълва агенция Фокус.   Един от помощниците на Макрон каза пред AFP, че страната може да очаква с нетърпение \"нов акт\" в неговото почти двегодишно президентство, белязано от \"дълбоки промени\", целящ да сложи черта на продължилите пет месеца често насилствени антиправителствени протести.\r\nЗадачата да се опитат да задоволят многото, понякога конкуриращи се искания, произтичащи от „Големия национален дебат“, ще бъде трудна за 41-годишния лидер, чиято реформаторска кариера беше внезапно отклонена от „жълтите жилетки“.  Обобщавайки тежестта на очакванията на раменете на Макрон, лидерът на Сената Жерар Ларше, член на опозиционните републиканци, каза пред вестник Le Figaro в събота: \"Той няма да получи втори шанс.\"\r\nПрез януари Макрон стартира поредица от дебати, за да се опита да извади топлината от протестите.   Между 15 януари и 15 март почти 500 000 души взеха участие в 10,134 срещи в обществени дебати в цялата страна, като стотици хиляди попълниха въпросници или предлагаха различни предложения на официалния уебсайт на дебата.    ", "date": "2019.04.15", "title": "Макрон смята да реши проблемите с \"жълтите жилетки\""}
{"url": "https://www.actualno.com/asia/trymp-pritisnal-netanjahu-da-ogranichi-vryzkite-na-izrael-s-kitaj-news_739662.html", "text": "  Американският президент Доналд Тръмп е поискал от израелския премиер Бенямин Нетаняху да ограничи връзките на Израел с Китай. Според медийни спекулации искането е направено минути след като Вашингтон за част от Израел.     Според информация на руската пропагандна медия \"Спутник\", Тръмп е поискал от Нетаняху да прекъсне връзките си с Китай, заплашвайки да намали сътрудничеството за сигурност с Тел Авив.   \"Ако не ограничите проникването на Китай в Израел, сътрудничеството със САЩ в сферата на сигурността ще бъде засегнато\", заявил Тръмп, според израелския телевизионен \"Канал 13\".\r\nТова обаче не е първото подобно искане, съобщиха израелските медии. През януари съветникът по националната сигурност на Тръмп Джон Болтън заяви, че е поискал същото - държавният секретар на САЩ Майк Помпео също многократно е повдигал въпроса през последните шест месеца.  Според неназовани израелски служители, интервюирани от израелската агенция Axios, има две основни неща в сътрудничеството между Тел Авив и Пекин, които най-много засягат Вашингтон. Един от тях е голям проект за изграждане на инфраструктура в пристанището на Хайфа, където 6-ти американски флот оперира от десетилетия. Освен това Тръмп има за цел да попречи на китайските технологични компании и най-вече Huawei да развият израелската комуникационна 5G мрежа.\r\nВъпреки че според съобщенията Нетаняху няма проблем да прекъсне преговорите за 5G мрежата,  то проектът в Хайфа ще бъде много по-труден за спиране, тъй като строителството в пристанището вече е започнало. Отмяната на този проект ще предизвика огромна криза с Китай, която Нетаняху би искал да избегне, отбелязаха правителствени служители.   Според слуховете Нетаняху е уверил Болтън и Помпео, че неговият кабинет за сигурност ще вземе решение за формиране на нов правителствен механизъм, който ще наблюдава китайските инвестиции в Израел. Кабинетът е провел две срещи, но поради разногласията между израелските правителствени агенции постигнатият напредък е незначителен.    ", "date": "2019.04.15", "title": "Тръмп притиснал Нетаняху да ограничи връзките на Израел с Китай"}
{"url": "https://www.actualno.com/balkani/bylgarski-tirove-sa-blokirani-na-turskata-granica-news_739721.html", "text": "  На българо-турската граница все още има блокирани български камиони. Това заяви изпълнителният директор на Съюза на международните превозвачи Йордан Арабаджиев пред БНР.     Вчера стана ясно, че стотици български камиони са блокирани на ГКПП \"Капъкуле\". До ситуацията се стигна, след като преди дни турските власти въведоха допълнителен контрол и не пускат нито един шофьор да продължи, ако има неплатени пътни глоби или такси за територията на Турция.   От Министерството на външните работи съобщиха, че Генералното консулство в Одрин е готово да съдейства при оплаквания във връзка с новата система за плащания на ГКПП в южната ни съседка.\r\nОчаквахме след въвеждането на тази нова система да бъдем информирани по-рано и всеки наш превозвач да провери на сайта какви глоби има и респективно да бъдат подготвени водачите, обясни Арабаджиев. Това обаче така и не случило. Той посочи и проблем с интегрирането на системата.  \"Налице са много случаи, при които в сайта фигурира сума - да речем от 50 или 100 лири, а когато шофьорът отиде да плати глобата, му се казват съвсем други цифри - 2000-3000 лири. В крайна сметка, за да премине един шофьор, трябва да плати глобата\", посочи Арабаджиев.\r\nОт генералното консулство на България в Одрин съобщиха, че до момента не са получавали оплаквания от български превозвачи, но са готови да съдействат при необходимост.   Арабаджиев подчерта, че турските превозвачи също осъзнават проблема и са на мнение, че проблемът е в интегрирането на самата система - понеже пътните такси се събират от други органи, а сега са прехвърлени към Министерство на търговията и митниците.    Той призова родните превозвачи да запазят всички документи при подобни случаи, за да може след това да се подаде обжалване.", "date": "2019.04.15", "title": "Български тирове са блокирани на турската граница"}
{"url": "https://www.actualno.com/america/kmeticata-na-siatyl-otvyrna-burno-na-trymp-zaradi-migrantite-news_739658.html", "text": "  Кметът на Сиатъл Джени Дъркан отговори в писмена форма на постингите в Twitter на президента на САЩ Доналд Тръмп, да изпрати мигранти без документи в някои големи американски градове - главно такива, които са под контрола на демократите и такива, които не одобряват миграционната политика на Белия дом. Дъркан подчерта, че Сиатъл - за разлика от сегашния американски държавен глава - не се страхува от имигранти и бежанци.     \"Ето едно послание към президента Тръмп: Сиатъл не се страхува от имигранти и бежанци\", заяви кметицата.   \"Всъщност винаги сме приветствали хора, които са изправени пред огромни трудности по целия свят. Имигрантите и бежанците са част от културното наследство на Сиатъл и те ще продължат да ни правят град на бъдещето\", пише Дъркан във вестник The Washington Post - една от медиите, които Тръмп постоянно обвинява във фалшиви новини.\r\n\"Какво да ни плаши? Президент и федерално правителство, които се стремят да превърнат в оръжие една правоприлагаща агенция, за да накажат политическите си врагове\", написа Дъркан, добавяйки, че Тръмп действа като \"деспот, който смята, че върховенството на закона не е приложимо спрямо него. \"  Популярната кметица от западния бряг на САЩ отбеляза също, че Тръмп \"демонизира имигрантите и бежанците, за да подбужда страх и да разсейва американската общественост, отклонявайки вниманието ѝ от собствените му неуспехи\".", "date": "2019.04.15", "title": "Кметицата на Сиатъл отвърна бурно на Тръмп заради мигрантите"}
{"url": "https://www.actualno.com/politics/stanishev-ne-vijda-blamirane-na-ninova-no-kaza-da-e-po-smirena-news_739690.html", "text": "  Националният съвет на БСП показа, че чува гласът на партията. Така влезлият в крайна сметка в евролистата на БСП Сергей Станишев коментира вчерашните събития в Столетницата и .      . Никога не е имало такова напрежение при подредбата на листата, каза още бившият председател на червените и настоящ на европейските социалисти (ПЕС) и не потвърди, че цялата бъркотия е станала заради вътрешната опозиция на Нинова, която се е оказала достатъчно силна, за да я спре в желанието ѝ как да изглежда червената евролиста. \"Всеки допуска своите грешки, надявам се да се поучи от тях\", коментира Станишев и , защото не било актуално. Той обаче напомни, че след победата на Румен Радев на президентските избори БСП не спечелила предсрочните парламентарни избори, защото е била възприета твърде агресивна тактика и били \"пренавити гайките\". . \"Благодарен съм ѝ за подкрепата\", заяви Станишев и припомни, че Йончева на предишния пленум предложила да бъде гласувано кой да е водач на листата. \"Политиците трябва да бъдем по-смирени – хората не ги интересуват вътрешнопартийните разправии, хората искат да разберат какво можем да направим и ще направим за тях\", подчерта председателят на ПЕС.\r\nЗа Станишев е несериозно и как Нинова казала, че сега Националният съвет на БСП носи отговорност за резултата от евроизборите и повтори, че политиците трябва да са по-смирени. \"Дали ще бъда в Европарламента, ще решат хората, това не е най-важното\", добави бившият премиер, уточнявайки, че било по-важно как е направен изборът за листата и че сега всеки трябва да работи за успеха на БСП на евроизборите.  Знаех, какво ще направят ГЕРБ и това щеше да се използва в цялата кампания, каза Станишев пред Нова телевизия във връзка с веднага след като стана ясно, че в листата да го няма председателят на ПЕС. И призна, че ако не беше в листата, е щяло много да затрудни работата му като председател на ПЕС. \"Тръгваме да спечелим тези избори. Искам да кажа на ГЕРБ, които тръгваха да се радват – малко е рано\", предупреди Станишев. и хората щели да го приемат.\r\nИскаме с общи усилия да променим Европа, защото ЕС не е това, което искаме да виждаме. Не трябва да има Европа на няколко скорости, защото това означава изтласкване на България в периферията. \"Европа на нациите\" означава силните да огъват и мачкат слабите – това го видяхме с , обобщи Станишев социалистическата гледна точка. Ще акцентирам върху това какво се случва в Европа, настоя председателят на ПЕС и определи Европейската народна партия (ЕНП), в която влиза ГЕРБ, за \"статуквото\".", "date": "2019.04.15", "title": "Станишев не вижда бламиране на Нинова, но ѝ каза да е по-смирена"}
{"url": "https://www.actualno.com/dobrich/s-nad-10-namaljavat-mesechnite-zagubi-na-voda-v-dobrich-v-rezultat-na-vodnija-cikyl-news_739746.html", "text": "  Загубите от подадената вода в Добрич от местното ВиК бележат значителен спад след включването към новия водопровод, . Това съобщи на редовната оперативка в общината кметът Йордан Йорданов, предаде кореспондентът на .     Според предоставените данни от изпълнителния директор на ВиК – Добрич АД инж. Тодор Гигински през януари 2018 г. в земята са изтекли 83,67% от водата в тръбите, докато за същия месец на 2019 г. загубите са 75,11 на сто. За февруари 2018 г. тези данни са 84,49% срещу 73,48% за втория месец на тази година.   В резултат на водния цикъл вече се подава и по-малко количество от питейната течност. През януари 2019 г. са подадени , което е с 35% по-малко в сравнение с година по-рано. А спадът на подадените количества вода през февруари на годишна база е 39,5 на сто или 1 452 596 кубика.\r\nОчакванията са след приключване на проекта загубите на вода и подадените количества значително да бъдат намалени.  Реализацията на проекта ще има и друг положителен ефект, убеден е кметът. По думите му течащата в земята вода досега е подкопавала уличната инфраструктура, но с подмяната на тръбите това ще остане в миналото. Вече са и доста по-малко ВиК авариите, заради които се налага разкопаване на улици и спиране на водата. В много части на града преди действията по водния цикъл не е имало нормално налягане на водата, докато този проблем вече е отстранен, каза още градоначалникът.", "date": "2019.04.15", "title": "С над 10% намаляват месечните загуби на вода в Добрич в резултат на водния цикъл"}
{"url": "https://www.actualno.com/healthy/medsestri-postaviha-srok-za-ostavki-zaplashiha-da-sprat-rabota-news_739752.html", "text": "  Медицински сестри в Пазарджик искат незабавната оставка на ръководството на Българската асоциация на професионалистите по здравни грижи, предаде БНР.     Те се обявиха твърдо против участието на организацията в предстоящите преговори на 10 май в Министерството на здравеопазването.   Координаторът на протестиращите медици Димитрия Димитрова заяви, че те не са съгласни с договорените условия на последната среща с министър Кирил Ананиев. По тази причина остават в стачна готовност.\r\nДимитрова отрече твърдението на Ананиев, че Здравното министерство заедно с БАПЗГ и част от протестиращите заедно са стигнали до решението да се започне с 950 лева стартова заплата.  Тя увери, че след срещата с министъра на 10 май, на която трябва да бъде представена окончателно методиката, и след националния протест на медицинските сестри на 15 май ще започнат ефективни стачни действия със спиране на работа\r\n\"Разберете, докато не се спре източването на здравната каса, няма да има спасение\", отсече Димитрова.   Припомняме, национален протест на медицинските сестри имаше и на първи март. Те излязоха пред сградата на Министерството на здравеопазването с настояване за достойни условия на труд, адекватно стартово заплащане от поне две минимални заплати в размер на 1120 лв. и допълнително заплащане за работа в интензивно и спешно отделение.    Тогава министър Ананиев увери, че ще съдейства за изпълнението на исканията им.\r\nВ свое становище Българският лекарски съюз обяви, че уважава медсестрите, но не искат да получават повече от лекарите, защото искането на част от специалистите по здравни грижи за 1120 лева начална основна заплата не е съпоставимо с реалните условия в част от лечебните заведения у нас.\r\nПреди дни здравният министър увери, че няма да има медицински сестри със заплати под 950 лева. Той обаче беше категоричен, че няма да допусне лекарите да получават по-ниски заплати от тези на медсестрите.   ", "date": "2019.04.15", "title": "Медсестри поставиха срок за оставки, заплашиха да спрат работа"}
{"url": "https://www.actualno.com/chronicles/v-london-se-provejda-pyrvijat-konkurs-mis-svjat-news_738919.html", "text": "        Мис Свят е първия най-стар ежегоден конкурс за красота в света. Конкурсът с британски корени е създаден от британеца Ерик Морли и стартира за първи път през 1951 г. в Англия. След смъртта на Ерик Морли през 2000 г., съпругата му Джулия Морли наследява форума и става официален собственик на конкурса. Към момента Мис Свят е най-големият международен благотоворителен телевизионен формат за красота. Конкурса се излъчва наживо в над 280 държави от цял свят. Ежегодно във форума участие заемат над 130 представителки, победителки от националните селекции на държавите си. Мис Свят се нарежда като един от най-престижните конкурси за красота. Конкурса и се явява конкуренция на американския форум: Мис Вселена.   ", "date": "2019.04.15", "title": "В Лондон се провежда първият конкурс \"Мис Свят\""}
{"url": "https://www.actualno.com/society/predpraznichno-zapochvat-masovi-proverki-na-jajca-kozunaci-i-agneshko-meso-news_739597.html", "text": "  Българската агенция по безопасност на храните (БАБХ) ще извърши извънредни тематични проверки в цялата страна по повод предстоящите официални празници Великден и Гергьовден, съобщиха от БАБХ.      ще стартират на 15 април и ще продължат до 6 май, включително. Инспекторите от отделите „Контрол на храните“ при съответните областни дирекции по безопасност на храните (ОДБХ) ще проверяват обекти за производство и търговия с храни, пакетиращи центрове за яйца, складове за търговия на едро с храни, заведения за обществено хранене и търговски обекти за търговия на дребно с храни, пазари и тържища, находящи се на територията на съответната област.\r\nИнспекциите са извън плановия контрол и ще се фокусират върху производството и търговията на традиционно предлаганите храни за празничната трапеза – агнешко месо, козунаци, яйца, включително боядисани яйца, пресни зеленчуци и др., както и на боите за яйца.\r\nВ рамките на тематичните проверки в търговската мрежа и заведенията за обществено хранене ще следят за правилното съхранение на храните, спазване на сроковете на съхранение, наличие на здравна маркировка на трупното месо, правилното етикетиране и маркиране на яйца, включително недопускане на яйца от клас „B“ в търговската мрежа, спазване на Системата за управление безопасността на храните, както и за наличие на документи за произход и безопасност.  В производствените обекти ще се проверява за произхода, сроковете и условията на съхранение на използваните суровини и храни, наличие на технологична документация за произвежданите храни, правилното етикетиране на храните и придружаващите храните документи и съответствието им с нормативните изисквания на българското и европейското законодателство.\r\nТази година, с цел по-добра информираност на потребителите за страната на произход на дребни преживни животни (ДПЖ), ще се поставя здравна маркировка на трупно месо в различни цветове. Тя ще обозначава произхода на месото в конкретни два цвята – син и червен с мастило за хранителни цели. За месото от ДПЖ с произход България здравната маркировка ще е със син цвят. При месо с произход различен от български (заклано в българска кланица, но с чужд произход) маркировката ще е в червен цвят. При поставянето ѝ и в двата случая трябва да се спазва изискването да е на външната повърхност на кланичния труп, по такъв начин, че ако той се разреже на половини или четвъртини всяко парче да има здравна маркировка.\r\nПредвиждат се и на пазарите на живи животни. На тях ще се следи за идентификацията на живите животни, включително паспорти, ветеринарномедицински свидетелства за придвижване на животни към и от пазара и отразяването им в Интегрираната информационна система на БАБХ – ВетИС, съответствието на транспортните средства, с които се придвижват животните, както и ветеринарно-санитарните изисквания и водената документация от собственика или управителя на пазара.    При необходимост в проверките ще оказват съдействие и представители на Икономическа полиция към областните дирекции на Министерството на вътрешните работи (ОДМВР), които ще се включат в рамките на тяхната компетентност.\r\nЦелта на извънредните тематични проверки е да се осигури безопасност на предлаганите храни, да се гарантира сигурността и здравето на потребителите при увеличеното търсене и предлагане на определени стоки и хранителни продукти по време на празниците Великден и Гергьовден, както и да се предотврати всеки опит за злоупотреби от недобросъвестни производители и търговци, собственици на заведения, за да могат потребителите спокойно да посрещнат празничните дни.\r\nДежурни инспектори към Българската агенция по безопасност на храните ще проверяват обектите по време на празниците и в почивните дни. Те ще извършват проверки по сигнали на потребители.", "date": "2019.04.15", "title": "Предпразнично: Започват масови проверки на яйца, козунаци и агнешко месо"}
{"url": "https://www.actualno.com/america/venecuela-cenzurira-deutsche-welle-news_739651.html", "text": "  Германското държавно обществено радио Deutsche Welle съобщи, че регулаторната власт във Венецуела е блокирала канала на испански език на медията и го е \"изхвърлила\" от кабелните мрежи в страната, предаде БГНЕС.     Генералният директор на Deutsche Welle Петер Лимбург призова агенцията за радиоразпръскване на Венецуела \"Конател\" \"незабавно да възобнови възобнови разпространението на сигнала на Deutsche Welle. Говорителка на германското външно министерство призова Каракас да  продължи предаването на испански език на немската обществена медия.  \"Очакваме това достойно за съжаление решение бързо да бъде отменено\",  каза тя.   Венецуелското министерство на информацията, което контролира \"Конател\" не коментира.\r\nDeutsche Welle неотдавна стартира 15-минутна специална програма в отговор на нарастващата криза във Венецуела, като докладва в канала си на испански език за събитията там и интервюира ключови служители, включително обявилият се за временен президент на страната Хуан Гуайдо.  \"Разбира се, ще направим всичко възможно да информираме зрителите и потребителите във Венецуела\", се казва в изявление на Лимбург. Програмата на Deutsche Welle, наречена \"Noticias Extra Venezuela\" ще остане достъпна на уебсайта на медията, каза Лимбург.\r\nDeutsche Welle има 17 милиона зрители в Латинска Америка всяка седмица с 24-часовото си програма, заяви медийният оператор, отбелязвайки, че видеоклип, публикуван в Twitter, в който германският канцлер Ангела Меркел призова за нови избори, е изтеглен повече от 112 000 пъти.   Германия, Съединените щати и повечето други западни страни считат, че  изборите във Венецуела, в които успех постигна Никола Мадуро са  нелегитимни и признаха лидера на опозицията Хуан Гуайдо за временен  президент на страната. На свой ред Мадуро отхвърли Гуайдо като  марионетка на САЩ.    ", "date": "2019.04.15", "title": "Венецуела цензурира Deutsche Welle"}
{"url": "https://www.actualno.com/politics/gerb-objasni-za-kakvo-shte-se-bori-v-sledvashtija-evropejski-parlament-news_739675.html", "text": "  Повече евросредства за бизнеса, създаване на силна програма за развитие на селските райони, развитие на кохезионната политика, еврозоната, газовата връзка с Гърция, засилване на отбранителния съюз, борба с фалшивите новини, увеличаване на учителските заплати и борба с неграмотността, равен достъп до здравеопазване. Това са основните приоритети в платформата на ГЕРБ и СДС за предстоящите европейски избори, предаде в. \" \".     Лидерът на листата Мария Габриел обобщи визията на ГЕРБ така - премахване на фалшиви акаунти, включване на медийна грамотност в учебните програми, както и обучения за безопасност онлайн, създаване на европейска платформа за борба с дезинформацията, подобряване на достъпа до високоскоростен интернет, изграждане на система за безплатен безжичен интернет навсякъде в страните от ЕС за по-добра свързаност между бизнеса и хората, както и създаване на европейски център за киберсигурност и европейски суперкомпютър.   Евродепутатът Андрей Новаков пък не се съгласи, че след 2020 година евросредствата за България ще намалеят - заради ограничаване на кохезионните фондове, тъй като се предполага, че българската икономика вече трябва да е настигнала средноевропейското ниво. Бюджетът на България ще е 18 млрд. лева и ще бъдат увеличени средствата за земеделие, а малките населени места ще разполагат с 5 млрд. лв. за развитие на селските райони, посочи Новаков.\r\nС 85% да се увеличи финансирането от ЕС за най-бедните райони изтъкна като приоритет Лиляна Павлова. Обединяване на енергийните пазари и създаване на газова борса посочи Жечо Станков. По-голяма подкрепа на младите фермери обеща Марин Захариев. България в Шенген, засилен обмен между полицейските служби, общоевропейска стратегия за борба с корупцията, увеличение на парите за отбрана са сред приоритетите в областта на отбраната, обобщи евродепутатът Емил Радев. А друг евродепутат - Андрей Ковачев, обяви присъединителния процес на Западните Балкани, доброто сътрудничество с Турция и защитата на българските общности зад граница за приоритети.  ", "date": "2019.04.15", "title": "ГЕРБ обясни за какво ще се бори в следващия Европейски парламент"}
{"url": "https://www.actualno.com/balkani/pochina-jenata-na-miloshevich-news_739673.html", "text": "  Съпругата на бившия сръбски диктатор е починала в руския курорт Сочи на 77 години.     Според информация на Нова телевизия, Миряна Маркович е починала в болница на 77 години.   Маркович избяга от Сърбия в Русия през 2003 година, за да се спаси от съдебните процеси срещу нея. Срещу Маркович беше издадена и международна заповед за арест. Медиите в Сърбия твърдят, че през последните години тя е имала сериозни здравословни проблеми и на няколко пъти е била оперирана. През изминалите седем дни положението ѝ рязко се е влошило.\r\nМиряна Маркович е родена на 10 юли 1942 година в село Брежане, недалеч от Пожаревац. Тя бе създател и първи лидер на политическата партия Югославска левица.  Маркович не се върна в Сърбия дори и за погребението на съпруга си Слободан Милошевич през март 2006 година. Милошевич почина в ареста на Международния Трибунал в Хага, където бе разследван за извършването на военни престъпления по време на войните в Хърватия, Босна и Херцеговина и Косово.", "date": "2019.04.15", "title": "Почина жената на Милошевич"}
{"url": "https://www.actualno.com/america/njakolko-dushi-zaginaha-zaradi-tornado-v-sasht-video-news_739674.html", "text": "  Броят на жертвите на торнадо и бурни ветрове в южните щати на САЩ вече е 8 души, предаде БГНЕС, позовавайки се на информация на USA Today. По-рано бе съобщено за две мъртви деца в Тексас.         Според вестника основната част от смъртносно торнадо преминава през щатите Тексас, Луизиана, Мисисипи и Алабама. Медиите продължават да съобщават за десетки пострадали и ранени.\r\nВ един от градовете на Тексас ранени са поне 25 души, от които 8 са в критично състояние. Други 19 души бяха ранени в Мисисипи.  ", "date": "2019.04.15", "title": "Няколко души загинаха заради торнадо в САЩ (ВИДЕО)"}
{"url": "https://www.actualno.com/society/sybirat-li-se-otkrito-v-bylgarija-naj-znachimite-neonacistki-organizacii-news_739696.html", "text": "  Предупреждение за организация на международна среща на неонацистки организации в България отправя мрежата \" \".     Мрежата твърди, че Българският национален съюз (БНС), създаден от и традиционен организатор на Луковмарш, организира срещата на 20 април – датата, когато е роден Адолф Хитлер и е поканил \"едни от най-крайните нацистки групи от Германия, Франция, Полша, Унгария и Чехия\". А на 21 април, в Project Lab, в центъра на София, за първи път публична конференция, на която всеки може да се запознае с идеите насъмишлениците им. В нея ще участват открити екстремисти и участници в редицадейности, прекрачващи европейските закони, както и законите на съответните държави, твърди \"Антифашистко действие – България\".  Пред     Всъщност на самия сайт на БНС има обявление кои ще са гостите. Например – (\"Десните\"), които са били част от крайнодясната , създадена през 1964 година в Берлин и отдавна известна като наследник на хитлеризма.   Друга организация, която дори , че ще гостува, е френската Les Nationalistes, която използва като символ стилизиран клетски кръст – забранен неонацистки символ в някои държави. Основателите на Jeune Nation – сайтът на Les Nationalistes, са известните скрайнодесните си убеждения Александър Габриак (Alexandre Gabriac) и Иван Бенедети (Yvan Benedetti), с вдигнати десни ръце в характерен поздрав могат лесно да бъдат намерени онлайн.\r\nОт Унгария пък ще дойдат , която открито използва келтския кръст за символ – особено когато отдават почит на \"отрядите на смъртта\" на Хитлер, Waffen SS. Очакваният полски представител са т.нар. \"Щурмоваци\", а чешкият - Národní a sociální fronta (\"Народен и социален фронт\"), като директно е написана псувня по адрес на антифашизма.     Антифашисткото действие изразява и опасение, че някой от гостите на събитието може да се окаже \"следващият крайнодесен атентатор\" – като , в новозеландския град Крайстчърч при нападения над две джамии.", "date": "2019.04.15", "title": "Събират ли се открито в България най-значимите неонацистки организации?*"}
{"url": "https://www.actualno.com/showbusiness/sher-se-objavi-v-podkrepa-na-trymp-news_739681.html", "text": "  Поп иконата Шер написа в Twitter, че Лос Анджелис и щата Калифорния \"не могат да се погрижат за собствените си жители, какво остава да направят това за новопристигнали законни и незаконни мигранти.\" Това съобщи изданието \"Брайтбарт\", зад което стои бившият главен съветник на Тръмп .         Шер сподели в микроблог мрежата, че не разбира как Лос Анджелис може да си позволи да признае и да се погрижи за повече имигранти, когато градските власти не са се погрижили за бездомните, ветераните и бедните американци, предава БГНЕС.\r\n\"Разбирам да помагам на изпадналите в затруднение имигранти, но моят град (Лос Анджелис), не се грижи за собствените си хора. Ако моята държава не може да се погрижи за собственото си население (много от тях са ветерани от войните), как може да се погрижи за повече хора\", пише Шер.  Постът беше пуснат, след като президентът , че ще прати незаконни чужденци в щати като Калифорния, ако законите за предоставяне на убежище в САЩ не бъдат променени. Прессекретарят на Белия дом Сара Сандърс потвърди, че Белият дом обмисля такъв план. В отговор на това, кметовете-демократи в цялата страна, в това число на Ню Йорк и Калифорния, приветстваха идването на нелегални чужденци в техните градове.\r\nФакт е, че Лос Анджелис е с второто по големина бездомно население в страната след Ню Йорк. Около 50 000 жители на Лос Анджелис са бездомни, а около 7,5% от американските военни ветерани в щата Калифорния също са бездомни.   Тъй като в града нараства броят на бездомните хора и рязкото увеличаване на разходите за жилища, районът на метрото в Лос Анджелис се е превърнал във второто по големина място с незаконно чуждо население - с близо милион незаконни чужденци, живеещи в района.    ", "date": "2019.04.15", "title": "Шер се обяви в подкрепа на Тръмп"}
{"url": "https://www.actualno.com/crime/advokatyt-na-ivancheva-vaklin-e-iskal-da-dade-podkup-tja-go-e-izgonila-ot-kabineta-si-news_739685.html", "text": "  Продължавам да се притеснявам за присъди за мои клиенти – защото правосъдието не е съвършено, но имам и голяма доза оптимизъм. Няма доказателства, че Десислава Иванчева е искала и е взела подкуп. Това заяви адвокат Марин Марковски, един от защитниците на отстранената от поста си кметица на район \"Младост\" в София, която е заплашена от – заедно със заместничката ѝ Биляна Петрова. Днес, 15 април, в 15:30 часа ще бъдат прочетени присъдите на първа инстанция!     Пари в колата на Иванчева и Петрова има (70 000 евро), но прокуратурата се основава и на това, че Иванчева е искала 500 000 евро, продължи адвокатът. И подчерта – не е вярно, че ръцете на Иванчева са светнали (бел. ред. – ръководителят на Спецпрокуратурата , срещу който Иванчева и Петрова ще заведат дело за клевета, говореше как при проверката Иванчева светнала като коледна елха, защото пипала белязаните пари, с които ѝ е направен капан, за да бъде уличена в намерението ѝ да вземе подкуп ) – намерено е флуоресциращо вещество по устата и веждите ѝ, категоричен е юристът, като добави, че няма как . И изрази хипотеза, че някой от проверяващите, броял парите, е пипнал Иванчева по лицето.   Относно на друг бивш кмет на \"Младост\" и сочен за посредник в сделката с подкупа - Петко Дюлгеров, Марковски също видя категоричен сигнал – че е имало първоначално обяснения, които сега са оттеглени и в хода на делото не потвърди нищо от тези обяснения. Дюлгеров дори не потвърди, че е познавал Иванчева добре. , каза пред Нова телевизия Марковски, като поясни, че имало запис как Ваклин се оплаквал на Дюлгеров, че кметицата го изгонила, а уж всичко било уредено. , категоричен беше Марковски, аргументирайки се защо - защото са спрели колата преди тя да стигне до крайната дестинация и преди двете евентуално да тръгнат да разтоварват парите. И добави, че става въпрос за \"сложен комплекс от интереси\", като от Асоциацията на строителните предприемачи срещу Иванчева и как тя им искала озеляняване на \"Младост\".  Марковски каза и, че специалните разузнавателни средства (СРС) по делото са включени като доказателства. Той обаче определи като „много сложни” нещата с бъдещо дело срещу Иван Гешев – трудно ще издържи едно такова дело за клевета, защото прокурорът смята, че те са виновни, завърши юристът.", "date": "2019.04.15", "title": "Адвокатът на Иванчева: Ваклин е искал да ѝ даде подкуп, тя го е изгонила от кабинета си"}
{"url": "https://www.actualno.com/sofia/velikdenski-bazar-deca-darjavat-na-deca-v-stolichna-biblioteka-news_738991.html", "text": "  Столична библиотека, народно читалище „Бели брези 2007“ и 99 ЦДГ „Брезичка“ Ви канят на 17 април 2019 г. от 16:00 ч. в Мраморното фоайе на Столична библиотека да открием заедно благотворителния Великденски базар „Деца даряват на деца“. Със специалното участие на възпитаници на 99 ЦДГ „Брезичка“.        ", "date": "2019.04.15", "title": "Великденски базар \"Деца даряват на деца\" в Столична библиотека"}
{"url": "https://www.actualno.com/society/novini-ili-novini-kartinata-na-pechata-za-15-april-news_739629.html", "text": "   Политически и криминални теми - така започва седмицата за родния печат. Вестниците обръщат внимане на задържането на лидера на ДОСТ Лютви Местан заради тежката катастрофа, при която загина шестмесечно бебе. Освен това по страниците на ежедневниците ще откриете още за партийните противоречия в БСП и още от сагата с делото \"Иванчева и Петрова\". Добро утро с краткия преглед на печата, подготвен от екипа на .       Изданието обръща внимание на катастрофата с жертва и ранени, участник в която е Лютви Местан. Медията пише, че за 24 часа. При инцидента загина шестмесечно бебе, а трима души са пострадали. Местан не е сред ранените, отбелязва още \"Сега\".   Всекидневникът коментира водещата политическа тема вляво - листата на БСП. \"24 часа\" посочва, че пленумът на левицата е бламирал лидера на партията Корнелия Нинова, като е предложената от нея листа за предстоящите евроизбори. Ето и окончателните имена, на които столетницата ще заложи: Елена Йончева, Петър Витанов, Цветелина Пенкова, Иво Христов, Сергей Станишев, Иван Кръстев, Деница Златева, Румен Гечев, Момчил Неков, Велизар Енчев, Димитър Данчев, Янаки Стоилов, Тодор Стоилов, Валери Жаблянов, Антон Кутев, Мариела Модева, Емил Христов. Изданието поставя акцент върху нова идея - лепенка с чип за електронна идентификация да има всеки автомобил, преминал през годишен технически преглед. Става ясно, че той ще е подобен на чиповете, които сега ветеринарите слагат на домашните кучета. Новата концепция е част от промяна на наредба на Транспортното министерство, която е публикувана за обществено обсъждане.     Всекидневникът коментира състоянието на гръцката икономика, като отбелязва, че кризата е орязала доходите на свободните професии и търговци в Гърция с 14 млрд. евро. Става ясно, че от 2010-та до края на 2017-та. броят на самонаетите в южната ни съседка е намалял от 1 милион на 610 хиляди, а доходите им са се свили от 24 млрд. евро на 10 милиарда. Общо за годините на кризата са загубени 27 млрд. евро, добавя изданието и определя периода като армагедон за свободните професии и търговци.", "date": "2019.04.15", "title": "Новини или Novini - картината на печата за 15 април"}
{"url": "https://www.actualno.com/society/zapochvat-chestvanijata-za-140-godini-tyrnovska-konstitucija-news_739668.html", "text": "  Днес, 15 април, ще започнат честванията на по повод на от приемането на Търновската конституция.     За Ден на Българската конституция се счита 16 април - тогава професионалният си празник отбелязват всички юристи, но празничната програма във Велико Търново започва ден по-рано. От 17:00 часа в залата на Учредителното събрание тържествено заседание ще проведе Конституционният съд на България, на което слово ще произнесе държавният глава Румен Радев. Час по-късно Радев ще връчи почетен плакет „Св. св. Кирил и Методий“ на Народно читалище „Надежда-1869“ по случай 150 години от създаването на културната институция.   В пленарната зала в София пък ще се проведе финалната дискусия от Националното състезание по водене на парламентарен дебат за ученици и студенти. Началото е от 11:30 часа, а темата на разискванията е „Лисабонският договор успешно замества договора за европейска конституция и не пречи на задълбочаването на европейската интеграция“. Победителите ще бъдат наградени лично от председателя на парламента Цвета Караянчева.\r\nПо-късно през деня Караянчева също ще отпътува за старопрестолния град, където от 16:00 часа ще открие изложба в музей „Възраждане и Учредително събрание“, реализирана с помощта на Държавна агенция „Архиви“ и посветена на кръглата годишнина.   Предвижда се изказвания да направят председателят на Народното събрание Цвета Караянчева и председателите на парламентарните групи. Народните представители ще приемат Обръщение към българския народ по повод 140-годишнината от Учредителното събрание и приемането на Търновската конституция.\r\nТържественото честване на годишнината ще започне с молебен в Катедрален храм „Рождество на Св. Богородица“ в 09:00 часа.   В 12:30 часа депутатите ще поднесат венци и цветя на паметника „Майка България“ и ще наблюдават спектакъла „Искри“ на Националната гвардейска част и изпълнения на младежите от Детско-юношески фолклорен ансамбъл „Българче“.    Тържествената заря-проверка по повод 140-годишнината от Учредителното събрание и приемането на Търновската конституция ще започне в 20:30 часа на площад „Цар Асен I”, обобщава БГНЕС. Присъстващите ще наблюдават и аудио-визуалния спектакъл „Царевград Търнов - звук и светлина“.", "date": "2019.04.15", "title": "Започват честванията за 140 години Търновска конституция"}
{"url": "https://www.actualno.com/crime/mestan-tvyrdi-sprjah-na-znak-stop-news_739671.html", "text": "  Бившият лидер на ДПС и настоящ на протурската партия ДОСТ Лютви Местан е казал, че е спрял на знак \"Стоп\" преди да навлезе в главния път за \"Маказа\", на няколко километра от Момчилград - при село Загорско. Припомняме, че , при която загина бебе.     \"Единственият начин да не се беше случило това, е да не бях там\", гласи кратък коментар на Местан пред bTV и Нова телевизия, но не отговори какво точно е станало след като е спрял и би трябвало да е направил оценка на ситуацията - дали да се включи от разклона за Джебел и Загорско в главния път или не, тъй като идва от път без предимство.   Думите на Местан, че спрял и след това е тръгнал да влиза на главния път потвърждава и общинският лидер на ДОСТ Мустафа Исмаил. Той казва, че Местан се огледал, завил и тогава се чул трясък. По преценка на Исмаил другата кола се движела много бързо: \"Не мога да си представя дали 180, дали 200 км./ч\".\r\nПрипомняме, че Местан беше задържан и засега остава в ареста, след като мина медицински прегледи. При катастрофата загина 6-месечно бебе, ранени са бащата и майката на детето, както и 10-годишно дете. Бащата - Юсеин Ахмед, е с травма в кръста, а 10-годишното дете и 28-годишната майка са с комоцио, без опасност за живота. Колата, в която е пътувала семейството, изхвърча на 50 метра след удара - в близкото дере, и се прекатурва няколко пъти.  Окръжният прокурор на Кърджали посочи, че образувано досъдебно производстово за катастрофа по непредпазливост и причиняване на смърт на едно лице. Алкохолните проби и на двамата шофьори са отрицателни. Взета им е проба за употреба на наркотици.", "date": "2019.04.15", "title": "Местан твърди: Спрях на знак \"Стоп\""}
{"url": "https://www.actualno.com/celebrate/sv-mychenici-vasilisa-i-anastasija-news_739613.html", "text": "  Просветени в християнската вяра от светите апостоли Петър и Павел, свети Василиса и Анастасия посветили себе си в служба на Господа, като погребвали телата на светите мъченици, умъртвявани за Христа.     Когато доложили за тях на император Нерон*, по неговата заповед войниците ги заловили и ги заключили в тъмницата. После те претърпели много мъки за Христа: безмилостно ги били, стъргали ги с железа, горили ги със свещи, но те си оставали твърди и непреклонни в християнската вяра. Накрая им били отсечени главите**, и те заминали при Господа, за да застанат на небесата пред Него, в сонма на другите свети мъченици.    © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски. ", "date": "2019.04.15", "title": "Св. мъченици Василиса и Анастасия"}
{"url": "https://www.actualno.com/cite/ministrite-vyobshte-ne-hvyrchat-vyv-vyzduha-news_739694.html", "text": "   Това заяви министърът на младежта и спорта Красен Кралев пред bTV в коментар за на България, Румъния, Гърция и Сърбия за домакинства на Европейско и Световно първенство по футбол.     ", "date": "2019.04.15", "title": "Министрите въобще не хвърчат във въздуха "}
{"url": "https://www.actualno.com/crime/zapochva-po-syshtestvo-deloto-za-mrysnija-vyzduh-sreshtu-stolichna-obshtina-news_739667.html", "text": "  Днес, 15 април, в Софийски градски съд ще се състои първото заседание по същество на делото, заведено от \"Група за чист въздух\" срещу Столична община (СО).     \"Група за чист въздух\" твърди, че с начина си на управление СО има вина за високите нива на и че не изпълнява задължението си за коректно информиране на гражданите за нивата на замърсяване, съответно не предприема адекватни мерки за справянето с проблема.   Очаква се по време на съдебното заседание да бъде обсъдено какви експертизи са необходими, както и сумата, която трябва да се внесе от \"Група за чист въздух\" за тяхното обезпечаване. Към момента са събрани малко над 7 хил. лв. от очакваните поне 10 хил. лв. Предстои да бъдат изслушани експерти, свидетели и потърпевши.\r\nОт \"Група за чист въздух\" информират, че с последното си становище по делото СО се опитва да покаже на съда, че е свършила много по отношение на качеството на въздуха през годините. Но при по-внимателен прочит на посочените мерки се вижда, че е заложено на количеството примери за сметка на тяхното качество и ефективност. В същото време за двата основни източника на замърсяването – транспорта и битовото отопление с твърди горива, или липсват мерки, или са посочени такива, чиито резултат би бил несъществен. Такива мерки са например обновяването на паркови пространства в централните градски части и изготвянето на проекти за повишаване енергийната ефективност на общински сгради.  Важно е да се отбележи, че след завеждането на иска от страна на \"Група за чист въздух\" бяха инициирани мерки от страна на СО, макар и недостатъчно на брой, пише БГНЕС. Например стартиране на програмите за подмяна на неефективни уреди за отопление на дърва и твърдо гориво, които се подготвят през последните 1-2 години. Това показва, че колективният иск започва да дава резултат, дори преди да е приключило делото, заявяват от \"Група за чист въздух\".\r\nПо време на съдебното заседанието представителите на \"Група за чист въздух\" ще предложат мерки за подобряване ситуацията с въздуха в София.   ", "date": "2019.04.15", "title": "Започва по същество делото за мръсния въздух срещу Столична община"}
{"url": "https://www.actualno.com/healthy/narastvat-sluchaite-na-hora-s-trudno-zazdravjavashti-rani-news_739633.html", "text": "  Пациентите с трудно заздравяващи рани нарастват лавинообразно в последно време. Това заяви пред за Радио\"Фокус\" – Пловдив д-р Веселина Кабакчиева, хирург в Център за лечение на хронични рани в града. Според нея, случаите се увеличават, защото болните не провеждат съвременно лечение, не търсят консултации със специалист и разчитат, че ще се справят с йодасепт и кислородна вода. Много от пациентите не си дават изобщо сметка, че трудно зарастващите язви са доста опасни, особено когато са в резултат на диабет и могат да доведат дори до ампутация на крайниците.      Те могат да бъдат причинени от съдова недостатъчност, от диабет, от залежаване и обездвижване – декубитални, или като усложнения след оперативни интервенции.   \"Засегнати от тях са мъже и жени след 60-годишна възраст и в повечето случаи с лош контрол върху захарната болест\", посочи д-р Кабакчиева. Тя посочи, че след преглед лекарите решават според сложността на случая какво лечение да назначат. На пациента се правят кръвни и микробиологични изследвания, за да се установи причината, довела до трудно зарастващата рана. Най-често това е венозен застой. С помощта на различни специалисти се първичното заболяване – кардиолози, ендокринолози, съдови хирурзи. След това се отстранява инфектираната тъкан, овладява се възпалението, овлажнява се и се покрива с различни мехлеми, ползват се и спрейове. В зависимост от етапа на лечението се поставя определен вид съвременна превръзка – хидроколоидни, калциево-алгинатни, сребърни, с водорасли, с мед, хемоглобинови, компресивни.\r\n\"Пациенти, за които е подходящо, се включват и на апарат за вакуум терапия, чрез който по специална технология се изтеглят секретите от раната. Той стимулира кръвообръщението и ускорява образуването на нови кръвоносни съдове, нови клетки, резултатът е видим за няколко дни\", обясни д-р Кабакчиева. Тя подчерта, че лечението с апарата не е болезнено, а на пациентите не се налага да лежат през цялото време – могат да се придвижват сами в болничната стая. За пълноценното обаче е необходимо стриктно да спазват терапевтичния болничен режим.  ", "date": "2019.04.15", "title": "Нарастват случаите на хора с трудно заздравяващи рани"}
{"url": "https://www.actualno.com/society/prognoza-za-vremeto-15-april-ponedelnik-news_739606.html", "text": "  Днес времето ще е предимно облачно, максималните температури ще са между 11° и 16°. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ).     През нощта облачността се задържа значителна и на места в източните и планинските райони преваля. Минималните температури ще са между 3° и 8°. Днес още преди обяд валежите в Източна България ще спрат, а през деня и облачността там временно ще се разкъса. Над останалата част от страната ще се задържи предимно облачно и на места, главно в Югозападна България ще има превалявания. Ще духа до умерен североизточен вятър. Максималните температури ще са между 11° и 16°. Атмосферното налягане ще се повиши и след обяд малко ще надвиши средното за месеца.   Над Черноморието сутринта ще е облачно, все още на места със слаби валежи. До обяд валежите ще спрат и до края на деня ще има разкъсвания на облачността, на много места до предимно слънчево. Ще духа до умерен северен вятър. Остава хладно с максимални температури между 10° и 13°. Температурата на морската вода е 11-12°. Вълнението на морето ще е 2-3 бала.\r\nНад планините отново ще е предимно облачно. Превалявания от дъжд ще има на места в масивите от Западна България, на височина над 1800 м ще са от сняг. Ще духа до умерен вятър от изток-североизток. Максималната температура на височина 1200 метра ще е около 6°, на 2000 метра – около 0°.  Във вторник и сряда незначителни превалявания ще има само на изолирани места. Ще има и временни разкъсвания и намаления на облачността, на повече места и по-продължителни първия ден. Вятърът ще се ориентира от северозапад. Сутрешните температури ще се понижат и на отделни места в Североизточна България и по високите полета при изясняване в нощните часове ще се образува слана. Дневните температури слабо ще се повишат. В четвъртък вероятността за валеж отново се повишава. Вятърът ще стане североизточен, в Източна България ще е умерен и температурите ще се понижат.", "date": "2019.04.15", "title": "Прогноза за времето - 15 април (понеделник)"}
{"url": "https://www.actualno.com/books/neobichajnite-zapodozreni-vi-kanjat-na-ludo-pytuvane-do-berlin-news_739615.html", "text": "  Преподавателят по английски език в Англо-американското училище в София с първи роман, преведен на български език.     На 17 април 2019 г. на български език излиза романът „Необичайните заподозрени“ – от преподавателя по английски език в Aнгло-американското училище в България  Доминик Карильо. От него ще разберете колко смел може да бъде един тийнейджър и колко безразсъдно може да бъде едно старче. И че приятелството между поколенията е абсолютно възможно… стига човек да е достатъчно готов за разни… необичайности!   Четиринайсетгодишната Ния оставя зад гърба си елитното си училище, родния си град София и студените си, безразлични родители и се качва на първия международен влак към Берлин. Причината? Добре планирано отмъщение към бившето ѝ гадже. По пътя тя случайно се запознава с възрастния американец Кърт, който има собствени причини да пътува към Берлин… а също и таланта да убива хора, без да иска.\r\nПреплитащите се пътища на младото момиче и стареца ги водят към приключения и финални дестинации, които никой не е очаквал. Но дали всеки ще изпълни първоначалния си план? Или някои планове са правени, за да се провалят?  Ден по-късно, на 18 април 2019 г., от 19:00 часа ви каним да се качите с нас на влака за Берлин и да отпътувате към старо отмъщение и нови приключения.\r\nНа премиерата на „Необичайните заподозрени“ ще говорим за пътешестването, силата на книгите, музиката и любовта, мъничко за „Граф Монте Кристо“ и повече за истинския смисъл на приятелството.   Приготвили сме ви незабравима вечер, стига да сте готови да смените дестинацията в последния момент. И да не ви е страх от истински rock‘n’roll.    ", "date": "2019.04.15", "title": "\"Необичайните заподозрени\" ви канят на лудо пътуване до Берлин"}
{"url": "https://www.actualno.com/society/severozapadnijat-rajon-e-naj-slabo-razvitijat-v-celija-es-news_739697.html", "text": "  Най-бързо се в Северозападна България, а най-бавно в Югозападна. Северозападният район е най-слабо развитият в целия ЕС. Там имаме най-лошите демографски показатели – най-висока смъртност, най-ниска раждаемост, най-висока миграция. Това каза Магдалена Костова от Националния статистическия институт (НСИ).     Населението в България продължава да намалява и застарява, задълбочава се дисбалансът в териториалното му разпределение, средната продължителност на живота остава непроменена, а новородените са по-малко, показва данните към 31 декември 2018 г.   В края на миналата година сме малко над 7 милиона, но вероятно вече сме по-малко. Мъжете са 48.5%, а жените - 51.5% - на 1000 мъже се падат 1060 жени.\r\n\"Жените са повече, като те преобладават във възрастите над 53 години. Смъртността при мъжете е по-висока и тяхната продължителност на живот е по-кратка.Основният демографски проблем е застаряването на населението. Той се дължи на ниската раждаемост и високата смъртност през последните 30 години. Друг фактор, който влияе върху застаряването, са емиграционните процеси. Последните години наблюдаваме емиграция предимно на млади хора, жени във фертилна възраст. Почти всеки втори емигриращ е на възраст 20 - 39 години, което влошава още повече демографската структура на страната\", допълни още тя.  ", "date": "2019.04.15", "title": "Северозападният район е най-слабо развитият в целия ЕС"}
{"url": "https://www.actualno.com/cosmos/netanjahu-objavi-vtora-misija-na-izrael-do-lunata-news_739649.html", "text": "  Израелският премиер Бенямин Нетаняху обеща държавна подкрепа за нова мисия до Луната, само дни след като първия такъв проект на Израел претърпя неуспех, предаде БГНЕС.     Израелският космически апарат \"Берешит\" се удари в повърхността на Луната след критична повреда на двигателя. Досега само три държави са осъществили успешно кацане на Луната: Съветския съюз, САЩ и Китай.   Израелският премиер похвали мисията, заявявайки, че е \"поставила Израел в историческите книги\" като една от седемте страни, които имат апарат, обикалящ около Луната. \"Това е огромно постижение за SpaceIL и възнамеряваме да пуснем \"Берешит 2\". Държавата ще участва в изграждането на този нов проект, доказвайки нашите възможности\", добави той.\r\nКосмическият апарат на стойност 100 милиона долара беше проектиран от частната компания SpaceIL в сътрудничество с държавната Israel Aerospace Industries (IAI) и изстрелян чрез ракетата SpaceX Falcon 9.  Нетаняху лично посети контролната зала на \"Берешит\" за очакваното кацане. Въпреки това, нещата се объркаха, когато \"технически бъг\" по време на кацането насочи космическия кораб в погрешна посока с около 500 км/ч., според екипа, осъществил проекта.\r\nМеждувременно основателят и президентът на SpaceIL Морис Кан съобщи, че организацията ще започне подготовката си за \"Берешит 2\" още през този уикенд. Ако успее, това ще бъде първият частно изграден космически кораб, който ще се приземи на Луната.", "date": "2019.04.15", "title": "Нетаняху обяви втора мисия на Израел до Луната"}
{"url": "https://www.actualno.com/interview/mitropolit-joan-chovek-i-bog-vyrvjat-edin-kym-drug-news_739688.html", "text": "   Става ли българинът по-религиозен и обръща ли повече внимание на духовното - Варненският и Великопреславски митрополит Йоан сподели своето мнение по въпроса преди Великденските празници пред .       Има съществена разлика през последните 30 години от онова, което е било преди това. Но ако трябва да говорим реално, има прекъсване на духовната приемственост десетилетия наред, но и по царско време българската интелигенция не е била в пълнотата си християнска. Тя е била малцинствено християнска. Винаги е имало някакви събития, които препятстват това. Сега има обръщане към християнската църква. Доста млади хора се отвориха, кръстиха се, извършиха тайнството венчание, има свобода в религиозно отношение. Разбира се, сега има много сложни други перипетии, които също отдалечават човек от Бог. Човек запозна да материализира ситуацията, да изхожда от прагматизма си.   Когато човек има своята вяра и разбира защо е в Божия дом, той не би имал такъв подход. Проблемът е, че човек може да не отрича съществуването на Бог, но да го поставя в периферията на своя живот. Така че, това малко или много също е проблем. Човек трябва да е умерен оптимист. Трябва да видим съвременните предизвикателства – възпитанието, това, което е на улицата, в медиите. Родителите имат много важна роля за възпитанието на детето. Ролята на българското училище е грандиозна. Но не бива да търсим винаги виновни. Всеки, който си тежи на мястото, има своите отговорности и трябва да ги изпълнява, в това число и в християнския смисъл.\r\nБог по различен начин се докосва до човека. Разбира се, вярата по принцип е път, по който човек и Бог вървят един към друг, но първата крачка винаги прави Бог. Човек трябва да може да усеща Божието присъствие и Божия знак. Трябва да има сетивността да усети това и като го усети да може да го осъзнае и да се променя в областта на вярата.     Не са малко, има и големи, има и по-малки, но е трудно да кажа броя им. Ремонти текат постоянно. Трябва да се оправи покривът на митрополитския катедрален храм, да се завърши „Св. Прокопий“ във Варна. В Шумен има нов храм. В Патлейна трябва да се предприемат някои действия чисто документално по оформянето на проект за ремонт на сградата. Патлейна е едно нещастно място, за съжаление. Това е прекрасно място, но в исторически план са се случили някои неща в ущърб на манастирския живот. Там има една голяма сграда, която е върната на митрополията, благодарение на това, че митрополията е дала доста средства, за да си върне този манастир като собственост. Но това сега е една разбита сграда, която дълги години е била почивна станция.   Той винаги е бил със статут на манастир, не му е променян статутът. Но бил превърнат в почивна станция. Искам да пожелая на всички да усетят радостта от Христовото възкресение. Това е много важно, уникално събитие, което промени целия свят и е нашата надежда. ", "date": "2019.04.15", "title": "Митрополит Йоан: Човек и Бог вървят един към друг"}
{"url": "https://www.actualno.com/showbusiness/izbraha-naj-populjarnata-pesen-na-alla-pugachova-news_739686.html", "text": "  Руснаците избраха популярната и в България песен „Милиони червени рози” за най-популярна в репертоара на Алла Пугачова.         Това съобщи РИА Новости, във връзка с резултатите от проучване на изследователския сайт Research@mail.ru.\r\nВтората най-популярна песен е \"Призови ме при себе си.\" Следващи в списъка са композиции като “Този свят не е измислен от нас”, “Любов, като сън” и “Айсберг”.  Сред паметните песни на Пугачова анкетираните споменават и хитът „Арлекино“, с който певицата се представи на българският конкурс за популярна песен „Мелодия на годината през миналото столетие.\r\nВ проучването са участвали 2,4 хил. руснаци навършили 12 години.   Алла Пугачева празнува 70-годишния си юбилей си на днешния 15 април.    ", "date": "2019.04.15", "title": "Избраха най-популярната песен на Алла Пугачова "}
{"url": "https://www.actualno.com/starazagora/zapochva-sybarjaneto-na-romski-postrojki-v-stara-zagora-news_739600.html", "text": "  Днес (15 април) багери ще започнат събаряне на ромски къщи в местността „Карасиврия“ в Стара Загора, предаде БГНЕС.     в 09:30 часа сутринта ще започне събарянето на първите три незаконни постройки. Общо незаконните постройки там са 54. Собствениците им са получили предизвестията си преди 6 месеца и са били длъжни да ги премахнат в 30-дневен срок. Даденият срок е изтекъл.   Процедурата е обжалвана пред ВАС, но е потвърдена от съда. В края на 2018 г. и след зимния сезон Община Стара Загора пристъпва към премахване на незаконното строителство. Шест от собствениците на къщи започнаха премахването им доброволно.\r\nОт общината съобщиха, че от началото на мандата на настоящия кмет Живко Тодоров досега са премахнати 172 незаконно построени ромски къщи в кварталите \"Лозенец\" и \"К. Ганчев\".  ", "date": "2019.04.15", "title": "Започва събарянето на ромски постройки в Стара Загора"}
{"url": "https://www.actualno.com/actualno/gabrovo-kakvo-vsyshtnost-iskash-news_739448.html", "text": "  Вече половин седмица всяка вечер в Габрово има протести. Те избухнаха след като продавач в малък хранителен магазин.     Какво обаче искат протестиращите всъщност? И имам предвид конкретно, а не просто ей така, по принцип. Искат правосъдие ли? Виновниците бяха задържани и то за постоянно още след първия протест т.е. в крайна сметка гневът в тази посока свърши работа. Оттук-нататък следва съд – всичко друго би било посока линчуване.\r\nА всъщност съдия Линч ли искаме? Всички цигани на сапун? Е няма да стане, макар че точно жената на габровския герберски кадър Томислав Дончев - Светлана, пуска едни такива провокативни изказвания във : \" Габровци искат да видят града си чист от придошлите цигани \". Няколко часа по-късно обаче се усети накъде вървят нещата или мъжът ѝ ѝ каза накъде могат да идат, та дойде и това: \" С насилие на насилието не се отговаря! Тогава, каква е разликата между едните и другите? Габрово няма нужда от размирици, погроми и кръв \". Но точно това поведение всъщност показва от какво трябва да недоволстваме.\r\nЦиганите се превърнаха в проблем заради такива като Дончев. Той всъщност минава за един от ерудираните в ГЕРБ, но реално в какво управляващата партия като поведение прилича на публичното поведение на Дончев? Ето това е проблемът – просто тези, които управляват – независимо ГЕРБ или БСП, да не говорим ДПС, доказаха години наред, че няма да стане с тях. И е време да искаме сметка от тях – не всеки път да се залъгваме по последствия от политическите провали, какъвто е циганският проблем. Време е да потърсим сметка на предизвикалите го – тези, които нарочно съсипаха образованието, за да има една все по-голяма неграмотна маса, която да лъжат по избори с която да отиват на власт, за да крадат. Тези, които унищожиха правосъдието и всеки да е равен пред закона, за да могат да са на власт - и да прилапват апартаменти с тераси като за още един апартамент! Това ни е проблемът – проблемът на проблемите! Него първо трябва да решим - иначе другите проблеми просто ще бъдат притъпявани и след време пак ще се изострят.  И един въпрос накрая – КОЙ каза на полицията в Габрово да пусне трима души, за които има видеозапис как извършват престъпление?  Ивайло Ачев ", "date": "2019.04.15", "title": "Габрово, какво всъщност искаш?"}
{"url": "https://www.actualno.com/smartguide/amazon-shte-pusne-bezplatna-usluga-za-audio-strijming-news_739717.html", "text": "  Може би най-популярната платформа за аудио стрийминг Spotify, изглежда, вече ще си има още един конкурент, извън приложението на Apple. Световните агенции вече пишат, че Аmаzоn плaниpa дa пycнe cвoя ycлyгa, пoдoбнa нa Ѕроtіfу. Tя ce oчaĸвa дa бъдe бeзплaтнa и oтнoвo дa ce зaxpaнвa oт peĸлaми. Hoвaтa плaтфopмa вероятно ще дебютира нaй-paнo през cлeдвaщaтa ceдмицa.     Става ясно, че първоначално ще бъде активен \"ограничен каталог\", който ще е на разположение в няколко държави. Кои ще са те - също е въпрос на догадки. Засега.\r\nТехнологичните сайтове, цитирани от , отбелязват, чe Аmаzоn плaниpa дa плaщa нa ĸoнĸpeтни бpaндoвe oпpeдeлeнa cyмa зa вceĸи eдин изпълнeн cтpийм. Tя нe зaвиcи oт тoвa ĸaĸвo ĸoличecтвo peĸлaми гo cъпpoвoждaт.\r\nЗa мoмeнтa Аmаzоn нe жeлae дa ĸoмeнтиpa въпpoca. Ho oпpeдeлeнo издaвaнeтo нa бeзплaтнa ycлyгa зa cтpиймвaнe нa мyзиĸa би ѝ пoмoгнaлo. Πлaтфopмитe ѝ, изиcĸвaщи aбoнaмeнт (Рrіmе Мuѕіс и Мuѕіс Unlіmіtеd) ca cpaвнитeлнo пoпyляpни cъc cвoитe 20 милиoнa peгиcтpиpaни пoтpeбитeли. Oт минaлaтa гoдинa oбaчe нe e яcнo ĸaĸвa чacт oт тяx дeйcтвитeлнo пoлзвaт ycлyгитe. Oщe пoвeчe, чe Рrіmе Мuѕіс идвa пo-cĸopo ĸaтo пoдapъĸ. Дopи и бeзплaтнaтa плaтфopмa c oгpaничeн ĸaтaлoг би имaлa пoвeчe ycпex oт Мuѕіс Unlіmіtеd. Tя би ce xapecaлa нa пoвeчe пoтpeбитeли, пoмaгaйĸи нa Аmаzоn дa пpoдaвa xapдyep, пoдxoдящ зa acиcтeнтa Аlеха.  ", "date": "2019.04.15", "title": "Amazon ще пусне безплатна услуга за аудио стрийминг?"}
{"url": "https://www.actualno.com/sofia/startira-kampanijata-za-priem-na-pyrvoklasnici-v-stolicata-news_739718.html", "text": "  От днес започва кампанията за прием на първокласници в София. Тя ще продължи до 15 май включително. В този период родителите могат да подават документи, като няма да е необходимо да се редят на опашки, тъй като редът на подаване на документите не се отразява на класирането, пише Агенция \"Фокус\".     Втора подред година при определяне на класирането ще важи принципът на 3-годишната уседналост. Най-много точки получават децата, които живеят в района на училището от 3 или повече години.\r\nЗа първи път обаче с предимство ще бъдат деца с братя и сестри до 12-годишна възраст, които учат в същото учебно заведение. В този случай децата ще получават максимален резултат при класирането, независимо колко време са пребивавали на съответния адрес.\r\nБлизо 57 000 първолаци тръгват на училище наесен. Около 12 000 от тях са от столицата.  ", "date": "2019.04.15", "title": "Стартира кампанията за прием на първокласници в столицата"}
{"url": "https://www.actualno.com/blagoevgrad/mejdunaroden-den-na-aviacijata-i-kosmonavtikata-v-blagoevgrad-news_739753.html", "text": "  Ученици от основно училище \"Димитър Благоев\" в Благоевград се включиха в . беше отбелязан в училището с поредица от инициатива, направени както от най-малките, така и по-големите им ученици.     Третокласници от училището, които са сформирали клуб \"Ние и природата\", посрещнаха гостите на празника с атрактивно облекло и презентация по теми за разделното събиране на боклука и неговото рециклиране. По-малките им съученици пък, премени в народни носии, също се изявиха. Освен това, учениците бяха разработили и макети на планетата Земя и на завод за рециклиране. Сред другите дейности на учениците бяха изложба и създаването на табла с елементи от живата и неживата природа. Всичките инициативи са подкрепени от община Благоевград и са насочени към насърчаването на интерактивността в обучението.\r\nМеждувременно, деца от Центъра за настаняване от семеен тип в града взеха участие в спортния празник \"Пролетни игри\". Събитието се проведе в спортната база на Американски университет и беше гледано от десетки жители, гости и студенти в града. Инициативата е организирана от студенти на университета и членове на \"Клуб за по-добро общество\" към АУБГ, които участваха заедно с децата в спортно-състезателни и образователни игри като \"Търсачи на съкровище\", щафетни игри, игри с топка и др. В края на събитието всички получиха лакомства.  ", "date": "2019.04.15", "title": "Международен ден на авиацията и космонавтиката в Благоевград"}
{"url": "https://www.actualno.com/curious/zakonite-na-shtastieto-koito-trjabva-da-spazvate-news_739768.html", "text": "  Щастието не е нещо, което можете да видите, преместите или приберете в чантичката си. Щастието е емоция, която прави дните ви по-прекрасни. То се крие в малките неща. То се крие в нас самите. Ние сме тези, които сме отговорни за своето щастие и за начинът, по който се развива живота ни. Но как да постигнем живота, който искаме, без да ни се налага да се мъчим и борим със зъби и нокти? Има няколко закона на щастието, които всеки един човек трябва да спазва.          не живейте в миналото, наслаждавайте се на момента. Това е един от най-важните закони. Най-правилният избор е да се наслаждавате на цялото пътуване, а не само когато достигнете крайната дестинация. Опитайте се да виждате позитивното във всяка ситуация, защото винаги има такова. не се съсредоточавайте само върху собственото си щастие. Помогнете на някого, направете добро. Когато някой се чувства добре заради вас и вие самите ще се почувствате добре. А когато давате, без да очаквате нищо в замяна, това непременно ще се върне многократно.   никога не правете така. Помнете, че стига да имате желание, можете да промените живота си и да го преобърнете напълно. Има хора, които от нулата, стигат до върха. Ако обстоятелствата са неблагоприятни, просто ги променете. От вас зависи да живеете живота на мечтите си. не забравяйте, че светът е прекрасен. Той няма нужда от промяна. Ако не се чувствате щастливи, може би е време да промените себе си, а не света. щастието ви не зависи от събитията, които се случват около вас. То зависи от начина, по който приемате тези събития. Преди да започнете да се самосъжалявате, се сетете, че след всеки неприятен период, следва нещо хубаво.        колкото по-леко приемате трудностите, толкова по-бързо ще се справите с тях. Все пак не всяко нещо, което ви ядосва, си заслужава яростта ви, нали така? Опитайте се да не обръщате внимание на по-незначителните проблеми. много хора мислят, че това е така, но всъщност не е. Щастието може да ви направи успешни, а не обратното. Когато сте щастливи сте по-продуктивни и мотивирани за работа. Първо постигнете щастието и успехът със сигурност няма да закъснее. колкото и малка стъпка да сте направили, награждавайте се, празнувайте. По този начин ще се мотивирате и ще се чувствате щастливи. Не очаквайте някой да оценява постиженията ви, оценявайте ги сами и се радвайте на всяко от тях. - ако искате да бъдете истински щастливи, определено трябва да сте запознати с тези думи. Не очаквайте нищо от никого, но ако все пак някой реши да ви подаде ръка, то нека го наречем бонус. В този случай, просто благодарете на човек и се радвайте на получения дар. в живота на всеки един човек има проблеми и трудности. Не очаквайте, че всичко ще бъде розово. Промопакета, който ни предлага света, включва всички емоции. Просто се радвайте на хубавите мигове и не обръщайте чак толкова много внимание на неприятните. Само тогава ще можете да се наслаждавате на живота в пълния му смисъл.      ", "date": "2019.04.15", "title": "Законите на щастието, които трябва да спазвате"}
{"url": "https://www.actualno.com/health/top-specialist-po-reproduktivni-problemi-predstavja-u-nas-inovaciite-v-invitro-procedurite-news_738531.html", "text": "  На 03 и 04 май 2019 г. в България ще гостува доц. Сабри Джавкайтар – един от топ специалистите на Здравна група „Бахчеджи“ (Bahçeci), известна с високата си успеваемост при инвитро процедури. Освен опита и авторитета на една от водещите клиники за инвитро оплождане в света, доц. Джавкайтар ще предостави на българските пациенти и информация за два съвсем нови теста, които повишават допълнително успеваемостта на инвитро процедурите, особено при двойки с повтарящи се неуспешни опити и спонтанни аборти. Те се прилагат в клиника „Бахчеджи“ отскоро и за първи път в Турция.     Доц. Сабри Джавкайтар ще консултира безплатно двойки с репродуктивни проблеми в София по покана на управителя на Здравен информационен център „Медикъл Караджъ“ - Звезделина Лютфи. Гостуването на доц. Джавкайтар ще се проведе в рамките на инициативата ни да предоставим достъп на българските пациенти до най-съвременните методи в медицината. Доскоро маточната среда се смяташе за напълно стерилна, но се установи, че в нея има микроорганизми. Някои от тях са полезни и позволяват да настъпи бременност, както и тя да продължи по здравословен начин. В матката има наличие на микроби, които наричаме лактобацили и които улесняват формирането и поддържането на бременността.  •\tС теста ЕММА се изследва стойността на лактобацилите и ако те са достигнали необходимото ниво, се преминава към извършване на ембриотрансфер, с цел повишаване шанса за бременност.\r\n•\tТестът ALICE, от своя страна, изследва стойността на вредните микроорганизми в маточната среда, с цел установяване на хроничен ендометрит или болест в матката, на които се дължи образуването на микробите. Около 25% от пациентите с повтарящи се неуспешни IVF опити имат хроничен проблем с ендометриума. Тестът ALICE се използва именно за откриване и лечение на този хроничен ендометрит. При наличие на проблем се провежда лечение, след което процентът на успеваемост за забременяване при тези пациенти се увеличава значително.     Здравна група „Бахчеджи“ обединява 12 клиники в 7 държави и е основана от един от пионерите на инвитро оплождането в Турция – проф. д-р Мустафа Бахчеджи. Всяка от клиниките отбелязва успех при репродуктивните процедури над средното за Европа, като постига впечатляващи резултати дори и при тежките случаи на безплодие. Работещите в „Бахчеджи“ над 400 специалисти обичат да казват, че са част от най-голямото семейство в Турция с над 50 000 бебета, в което на всеки 2 часа и половина се ражда един нов живот. За това допринася и бързото въвеждане на най-иновативните методи в тази скоростно развиваща се сфера, които позволяват все по-висока успеваемост дори и при двойки, за които до скоро се смяташе, че нямат шанс за бебе. За това допринасят генетичният скрининг, комплексният хромозомен скрининг, измерването на ендометриалната възприемчивост ERA и новите решения за увеличаване на вероятността за забременяване (MicroFilter-Fertile Ultimate, MitoScore и изображения на забавен кадър).\r\nПовече за Здравна група „Бахчеджи“, може да прочетете тук: Всички български двойки, които се интересуват от инвитро оплождане в Турция, могат да се консултират безплатно с доц. д-р Сабри Джавкайтар на 03 и 04 май 2019г., като си запишат предварително час на телефоните на : 0879 977 401 или 0879 977 402.", "date": "2019.04.15", "title": "Топ специалист по репродуктивни проблеми представя у нас иновациите в инвитро процедурите"}
{"url": "https://www.actualno.com/analysis/die-tageszeitung-novijat-pyt-na-koprinata-trjabva-da-otvori-ochite-na-es-news_739593.html", "text": "   Оправдана ли е критиката на европейците за новия китайски Път на коприната? Или вълнението е толкова голямо, защото те са проспали случващото се?       Възраждането на Пътя на коприната - което звучи романтично след Марко Поло - придобива бързо контури. Разбира се, последният няма нищо общо с древния търговски път, който някога свързваше Далечния изток с Европа. По-скоро китайците са подценени. Това, което Пекин предвиждаше и вече прилага, е гигантска и всеобхватна система за търговия, която трябва да достигне от Южна Азия до Африка, до Европа и Америка. Арктика и Южна Америка също трябва да бъдат включени, на практика целия свят. И всичко това под егидата на Китай, пише в анализ за германското издание , цитиран от БГНЕС. Преди три години китайското ръководство представи за пръв път своя проект. С милиарди долари икономическият гигант Китай вече е привлякъл 65 страни – последно дори основната за ЕС държава Италия. След като министър-председателят на Китай Ли Къцян започна срещата на върха между Китай и ЕС във вторник, Пекин ще бъде домакин на следващата среща на високо равнище по „Един пояс, един път“ в края на април.   Някои немски предприемачи вече също скочиха, за да прегърнат комунистическото ръководство в Пекин. Шефът на Siemens Джо Кесер вече вярва на китайците, че с тяхната инициатива в един момент \"ще станат по-важни от Световната търговска организация\". Кесер е известен със своите ласкави думи към Комунистическата партия. А пък Commerzbank организира тези дни конференция на новия Път на коприната във Франкфурт.  В същото време във Вашингтон и Париж, но също и в Брюксел и Берлин звънят аларми. Някои държави в Азия и Африка вече са , казват критиците. Федералният външен министър Хайко Маас предупреждава за злокобно пробуждане, че китайските инвестиции ще крият много опасности. ЕС нарича Китай \"системен съперник\". А правителството на САЩ на Доналд Тръмп вече обяви на китайците - не на последно място заради Пътя на коприната. Оправдано ли е това недоверие към Китай? Има ли някаква опасност да станеш прекалено зависим от милиардите долари на режим, който направил малко по пътя към демокрацията и правата на човека? Дали Китай ще се превърн дори в заплаха за Европа? Трябва ли Пекин да бъде спрян? Или пък оживената поява на китайците показва на европейците, че те са проспал не само развитието на нещата в Африка и Централна Азия, но и развитието на инфраструктурата на собствения им континент?    Всъщност китайските пари дадоха възможност в Централна Азия, в Африка, но също и и не на последно място в Гърция, за инвестиции в транспортна инфраструктура, които иначе не биха се случили в обозримо бъдеще, ав някои страни е съвсем мабко вероятно да се случат.   Това сега може да тормози някои компании в Германия и правителства в Европа. Китайците ги изпревариха. След като германските компании са инвестирали много в Китай през последните две десетилетия, сега те осъзнават, че са пренебрегнали задния двор, особено Югоизточна Европа. Но наистина ли е твърде късно? Ни най-малко. Специално за германската икономика, Китайският път на коприната скоро ще донесе много ползи.\r\nКитай е най-големият външнотърговски партньор на Германия извън ЕС. За разлика от американците, които са загубили голяма част от индустрията и работните места заради Китай, германците нямат никаква причина да се оплакват от бизнеса с Народната република. Напротив, никоя друга страна не се е възползвала толкова много от икономическия растеж на Китай през последните две десетилетия като Германия. Ако сега Китай разшири икономическото си присъствие в чужди страни, за да продължи да използва вътрешните си производствени мощности и вероятно да продължи да расте сериозно, това също ще гарантира продажбата на всички стоки, които германските компании продават на китайците. Освен това, благодарение на новите търговски пътища, Германия е само на единадесет дни път с влак от Китай. Контейнеровозът се справя за пет седмици. Разширяването на Пътя на коприната би трябвало още повече да сближи двамата световни лидери по износа.   Без съмнение Китай агресивно и целенасочено преследва своята . Че страната се интересува на първо място от собствените си облаги, САЩ и Европа не могат да обвинят другите. В продължение на десетилетия европейците са безмилостни в икономическата си експанзия, а САЩ в момента са повече от всякога. Европа също е правила това - да разширява своята експанзия.    Конкурент, дори системен съперник? Това е Китай с авторитарното си ръководство за свободния свят във всеки случай. Но това трябва да бъде повод за Германия и Европа да отстояват общи ценности и да ги защитават. Но това също трябва да означава инвестиране на милиарди в собствената ни европейска инфраструктура. Казано с други думи, насърчете по-енергично Югоизточна Европа.\r\nЗа Германия и останалата част от ЕС урокът от това може да бъде само разработването на собствена стратегия за международната общност, която се простира отвъд мандатите на две или три правителства. Необходима е и обща индустриална политика. Подобно на Китай, европейците също трябва да определят ключовите индустрии и да ги насърчават съответно.\r\nВсяка страна от ЕС сама по себе си със сигурност е твърде малка, за да се противопостави на конкурентите си в Далечния Изток и Северна Америка, включително Германия. Brexit и напъните за излизане на други страни от ЕС са отрова и са от полза за Китай.\r\nКитайският Път на коприната е не на последно място повод за събуждане - за обща дългосрочна европейска икономическа, финансова и индустриална политика, завършва анализът на автора.", "date": "2019.04.15", "title": "Die Tageszeitung: Новият Път на коприната трябва да отвори очите на ЕС"}
{"url": "https://www.actualno.com/showbusiness/poli-genova-stana-majka-snimka-news_739708.html", "text": "  Поли Генова роди. Синът й Даниел се е появил на бял свят на 12 април.     32-годишната певица сама сподели щастливата новина, като качи снимка, на която целува малката ръчичка на новородения си син. \" , написа Генова към кадъра във Facebook.  Бащата на сина й, Джоузеф Шардън се занимава с музика и работи като мениджър в компания за осветителни и  озвучителни тела. Двамата се запознават преди 2 години на наградите на  БГ Радио, но любовта между тях пламва 1 година по-късно на същото  събитие. Тъй като Поли твърдо иска да роди и отгледа детето си в  България, той се е преместил тук.", "date": "2019.04.15", "title": "Поли Генова стана майка (СНИМКА)"}
{"url": "https://www.actualno.com/healthy/ekspert-neka-ne-razglejdame-stradashtija-ot-shizofrenija-kato-ekzotichno-jivotno-news_739626.html", "text": "  \"Нека не разглеждаме страдащия от шизофрения като екзотично животно, което е избягало от зоопарка.\" Това каза в интервю за Радио \"Фокус\" – Варна ръководителят на Катедрата по психиатрия и клинична психология към Медицински университет – Варна и началник на специализирана Клиника в УМБАЛ \"Св. Марина\", проф. д-р Христо Кожухаров във връзка с отношението на обществото към хората, страдащи от тази болест. На въпроса какво трябва да направи човек, ако види някой със симптоми на шизофрения на улицата, професорът посъветва да се потърси от компетентните институции, за да може да се осигури правилното лечение и грижа за човека.     \"Това са болни хора, както са болни хората, които имат физически заболявания. Ако пациентът е опасен с поведението си за околните, примерно, ако вследствие на гласовете, вследствие на налудностите, които има, предприемe някакво защитно или нападателно поведение, тогава трябва да се уведоми прокуратурата. Но ако пациентът просто е откъснат в мислите си, несъответен, но непречещ на другите, ако познава близките му или районна психиатрична служба, психолози, социални работници, трябва да установят контакт с него, за да могат да му помогнат\", посочи проф. д-р Кожухаров. Той обясни, че обществото трябва да разбере факта, че на тези хора е сериозно, те нямат връзка с реалността и в повечето случаи не осъзнават, че имат някакъв проблем. За да може да бъде правилно разбрано състоянието на болните от шизофрения, професорът каза, че трябва да бъдат разбрани симптомите, които те проявяват.   \"Най-честите симптоми, които се срещат, това са така наречените положителни или позитивни симптоми т.е. появява се нещо със знак плюс. Нещо, която по принцип липсва в мисленето – появяват се налудности. Това са погрешни вярвания, които не са в съответствие нито с културалната среда на отделния индивид, нито с интелигентността му. И характерно е, че тези налудности не могат да бъдат разколебани чрез предлагане на логически доводи\", каза още специалистът.\r\nПо думите му, най-често подобни налудности са чувство за преследване, за отношение, за въздействие, за узнаване на мисли, за предаване на мисли и др. Професорът допълни, че пациентите могат да имат халюцинации, като те могат да бъдат визуални, слухови, обонятелни, вкусови или тактилни такива. Страдащите от болестта могат да чуват гласове, които им заповядват да извършват нещо или коментират върху това, което се случва около дадения човек. Проф. Кожухаров обясни, че друг тип симптоми при болните от шизофрения са негативните такива т.е. отпадат неща, които трябва да присъстват в нормалната психическа дейност на човек.  \"Примерно, пациентите са социално оттеглени, отдръпват се от социалните си дейности, спират да общуват с приятели и колеги, стават по-затворени в себе си, без да търсят социални контакти с другите. И важното е, че това не им пречи. Емоциите може да се притъпят – да не могат да ги изразят емоционално. Да има обратни емоции, когато говорят за нещо тъжно, да се смеят или обратното\", съобщи психотерапевтът. Според него, големият проблем при това заболяване е, че част от пациентите не осъзнават състоянието си и не търсят активно помощ, защото не смятат, че имат нужда от такава. Професорът допълни, че в такива случаи е важна ролята на техните близки и на обществото.", "date": "2019.04.15", "title": "Експерт: Нека не разглеждаме страдащия от шизофрения, като екзотично животно"}
{"url": "https://www.actualno.com/help/lukas-ima-nujda-ot-pomoshtta-ni-za-da-se-spravi-s-kovarno-zaboljavane-news_739769.html", "text": "  10-годишният Лукас има нужда от нашата помощ, за да се справи с коварно заболяване - спинална мускулна атрофия. Майката на момчето, Яна, разказва как бащата изоставил семейството, след като научил диагнозата. Сега майката на Лукас е принудена сама да се бори за живота на сина си.     \"Болестта е генетичен убиец номер едно при малки деца, а при Лукас тя се развива бързо и прогресивно. Вследствие на болестта, при Лукас се появиха редица тежки усложнения: силно изразена сколиоза, проблем с дишането, скъсени сухожилия и остеопороза\", споделя Яна.\r\n\"След като беше диагностициран, лекарите му даваха само 2 години живот, но Лукас е жив, защото се бори с всички сили. Диагнозата на Лукас изисква ежедневна животоподдържаща рехабилитация. За съжаление, никога не сме имали финансова възможност да си я позволим. Обръщаме се към вас за помощ, защото без нея състоянието му се влошава с часове\", разказва майката на детето.  Става ясно, че преди няколко години е открит медикамент  за неговата диагноза - спинраза. Инжекции, които се поставят на всеки 4 месеца, могат да спрат прогреса на болестта. \"За наше огромно щастие Лукас е едно от малкото деца, които има възможността да се подложат на това лечение безплатно в Испания. Досега са поставени 6 инжекции, а през юли му предстои да бъде поставена 7-тата подред. Резултатите се видими. Преди първата инжекция, Лукас нямаше сили да вдигне дори чаша вода. Днес той се чувства много по-добре, много по-силен и обнадежден.\r\nЗа съжаление, всичко това е свързано с много допълнителни парични разходи, които не можем да си позволим. През юли  ще му бъде поставена седмата животоспасяваща инжекция.\r\nОсвен това ни предстоят две тежки операции на крачетата - удължаване на сухожилията и операция на тазобедрените стави! Операциите са безплатни и ще бъдат извършени в Испания, но Лукас ще бъде целият в гипс и ще имаме престой в Испания от един месец, който трябва да заплатим сами. Освен това ще са ни необходими ортези и шини след операциите, за да постигнем максимален ефект от тях.    Вярваме, че с ваша помощ ще успеем да заминем отново за Испания и ще проведем така необходимите за Лукас операции. Лукас е едно много позитивно, умно и прекрасно дете, което иска да живее! Моля ви, нека му дадем шанс за живот и пълноценно възстановяване!\", завършва призивът на майката.  ", "date": "2019.04.15", "title": "Лукас има нужда от помощта ни, за да се справи с коварно заболяване"}
{"url": "https://www.actualno.com/politics/krasen-kralev-otreche-da-ima-nedeklarirani-imoti-news_739711.html", "text": "  Като непознаване на закона, определи спортният министър Красен Кралев твърденията, че има В интервю за bTV той заяви, че е проверяван многократно и подобни изказвания са лъжи.     \"Когато не познаваш закона може да интерпретираш фактите по всякакъв начин. Декларираш имуществото, което притежаваш, когато влезеш във властта, като излезеш го декларираш повторно. Аз съм всичко, което притежавам през 2014 г., когато напускам парламента през 2017 г. пак декларирам с какво излизам. Когато влизам наново отново правя такава декларация. През 2015 г. и 2016 г. се декларира, само ако са настъпили промени\", каза още Кралев.   Декларация на спортния министър от 2017 г. показва, че той има къща с двор в столичния квартал \"Драгалевци\", с площ от 815 кв. метра.\r\n\"Парцелът е закупен през 2005 г., до 2008 г. къщата се строи, затова е декларирана през 2014 г., през другото време имам Акт 16. Въведена е в експлоатация през 2013 г. Купих парцел, на който имаше стара постройка на 50 години, полуразрушена. През 2014 г. в декларацията ми присъства, къщата е подадена, подадена е и като излизам\", каза министър Кралев.  В последната декларация на Красен Кралев има пакет от акции. \"Имам портфейл от акции, който се мени постоянно, има инвестиционен посредник, който търгува с тях. Ти декларираш това, което притежаваш към момента\", допълни спортният министър.\r\nКрасен Кралев каза още, че има кредит. \"Аз съм проверяван като физическо лице от три правителства, имам ревизии на средствата от 2007 г. до 2012 г.\", заяви той и посочи, че не е продавал гараж в столицата.   ", "date": "2019.04.15", "title": "Красен Кралев отрече да има недекларирани имоти"}
{"url": "https://www.actualno.com/health/na-17-april-otbeljazvame-svetovnija-den-na-hemofilijata-news_739771.html", "text": "  Тази сряда, 17 април, отбелязва с кръгла маса на тема  „ свързана с условията за заплащане и прилагане в лечебните заведения на лекарствени продукти при живото застрашаващи кръвоизливи, спешни оперативни и инвазивни интервенции при пациенти с вродени нарушения на кръвосъсирването.      А на  за 4-та поредна година кани всички да се включат във Социално-спортното събитие стартира точно в едновременно в 5-те най-големи града у нас – , , , и Вижте и видеото с лицата на кампанията, което Асоциацията засне, вдъхновено от тазгодишния слоган :   По случай световния ден на хемофилията –  във вечерта на 17 април,  . Българска асоциация по хемофилия призовава всички      Пилоните НДК - бул. „Генерал Скобелев“ до петте кьошета, надясно по бул. „Христо Ботев“, надясно по бул. „Тодор Александров“, пл. „Независимост“, пл. „Княз Александър Батенберг“, бул.  „Цар Освободител“ наляво наляво по Ул. Георги Сава Раковски, надясно по Ул. Врабча до Паметник Васил Левски. Прави се кратка почивка. Надясно по Бул. Васил Левски, наляво по Цар Освободител до Орлов Мост и надясно по бул. „Евлоги и Христо Георгиеви“ до НДК, продължава се по бул. „Пенчо Славейков” надясно по бул. Витоша“ до входа на Южния Парк. За четвърта поредна година Асоциацията организира в подкрепа на хората, страдащи от това сериозно социално значимо заболяване. С тазгодишното послание „Движението е промяна“ Асоциацията призовава всеки един от нас да бъде двигател на позитивната промяна. Нашата мисия е да продължаваме да се движим ЗАЕДНО, надграждайки с нови сили и знания постигнатото до тук. Да споделяме информация и знание, да мотивираме публичния сектор и здравните институции да бъдат партньори в създаването на по-благоприятна среда с достъп до необходимите лекарства и съвременни методи за лечение на пациентите с хемофилия.", "date": "2019.04.15", "title": "На 17 април отбелязваме Световния ден на Хемофилията!"}
{"url": "https://www.actualno.com/cars/skoda-pokaza-naj-krasivija-si-model-news_739782.html", "text": "  Вече на второ голямо автомобилно изложение компанията Skoda показва своя концептуален модел Vision iV. Това не е случайно  - чехите подготвят пускането в серийно производство подобен модел, а освен това сериозно променят дизайна на всичките си бъдещи автомобили. Основната особеност на Vision iV е в това, че тя представлява така нареченото \"всъдеходно купе\". И ако доскоро подобни автомобили можеха да се забележат само при премиалните брандове, то сега те вече се появяват и при масовите марки. Очаква се, че при серийния модел ще има промени в някои детайли. Например, задните врати няма да се отварят срещу хода на движение, както е в случая. Съответно ще се появи и централна стойка на каросерията, която е доста важна от гледна точка на безопасността. Ще отпаднат и камерите, които в случая заместват външните огледала, но като цяло стилът ще си остане същият. В салона също вероятно ще има промени, тъй като в момента там има преден панел на две нива и волан със спици. При серийната версия те ще отпаднат, но пък възможностите за свързаност ще останат. Благодарение на тях, само с помощта на приложение на смартфона шофьорът ще може да отваря вратите, да настройва музиката и климатика, да си проверява електронната поща и т.н. Задвижването на Vision iV е поверено на два електромотора, развиващи сумарно 306 к.с. Те се захранват от батерия с капацитет 93 кВт/ч, която осигурява пробег с едно зареждане от 500 км. Ускорението от 0 до 100 км/ч отнема 5,9 секунди, а максималната скорост е 180 км/ч. При използване на специална зарядна станция батериите могат да се напълнят до 80% за 30 минути. Друга особеност на автомобила е автопилотът от трето ниво. Това означава, че машината ще може да се придвижва самостоятелно, но от време на време ще иска водачът да поеме управлението.     ", "date": "2019.04.15", "title": "Skoda показа най-красивия си модел"}
{"url": "https://www.actualno.com/burgas/muzikant-ot-polsha-prepodava-piano-na-mladi-burgaski-izpylniteli-news_739726.html", "text": "  Учениците от Националното училище за музикално и сценично изкуство „Проф. Панчо Владигеров” в Бургас участват в музикално събитие с чуждестранно участие.     Те са част от провеждащия се в училището семинар посветен на полската школа по пиано. Лекции по темата изнася пианистът Айхам Хаммур от Полша. Той е преподавател по клавирни инструменти в музикалното училище „Бронислав Рутковски” в Краков. Известният в музикалните среди артист е получил бакалавърска степен в Дамаск, след което завършва магистратура с отличие в Музикалната академия в Краков. Изнася концерти в Полша и в страни по целия свят.\r\nОсвен, че ще преподава своите артистични и професионални умения на младите музиканти, пианистът ще изнесе концерт. Айхам Хаммур ще свири на бургаска сцена произведения на Рахманинов, Дебюси, Шопен и Падаревски.\r\nСеминарът, който е под наслов „ ”, започва днес в музикалното училище.  ", "date": "2019.04.15", "title": "Музикант от Полша преподава пиано на млади бургаски изпълнители"}
{"url": "https://www.actualno.com/sofia/v-chast-ot-kv-kremikovci-se-nalaga-spirane-na-vodopodavaneto-news_739624.html", "text": "  „Софийска вода” временно ще прекъсне водоснабдяването в някои части на столицата на 15 април, съобщиха от пресцентъра на дружеството.     На 15 април 2019 г. (понеделник), във връзка с реконструкция на уличен водопровод на ул. „Свети Георги Победоносец“ кв. „Кремиковци“ се налага спиране на водоподаването от 09.00 до 19.00 часа на клиентите на „Софийска вода”, живеещи в района на:   ул. \"Свети Георги Победоносец\", ул. \"Райна Княгиня\", ул. \"Мургаш\", ул. \"Река Елешница\", ул. \"Ралица\", ул. \"Кремиковска\", ул. \"Възраждане\", ул. \"Стефан Караджа\", ул. \"Радивоя\".\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред читалището.  Във връзка с подмяна на сградно водопроводно отклонение на ул. „Лозарски път“ кв. „Кумарица“, се налага спиране на водоподаването от 09.30 до 14.30 часа на клиентите на „Софийска вода”, живеещи в района на:\r\nпо ул. „Лозарски път“ от ул. „Заводско шосе“ до ул. „Първа Шопска дивизия“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Лозарски път“ ъгъла с ул. „Заводско шосе“.    Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2019.04.15", "title": "В част от кв. \"Кремиковци\" се налага спиране на водоподаването"}
{"url": "https://www.actualno.com/varna/varnenski-pluvci-se-zavyrnaha-s-medali-ot-mejdunaroden-turnir-news_739932.html", "text": "  Талантливите плувци от ПСК \"Черно море\"- Калина Николаева и Дениел Нанков се представиха отлично на международния турнир „Мултинейшън“ в Австрия. Те си извоюваха един бронзов медал и две сребърни отличия от щафети.     Състезанието се проведе в австрийския град Грац. \r\nТам варненката Калина Николаева спечели бронза в дисциплината 400 м съчетано плуване, а съотборникът й от „Черно море“ Дениел Нанков гордо си извоюва два сребърни приза от щафетите - 4х100 смесена и 4 х100 м свободен стил. И двете щафети направиха национални рекорди за юноши старша възраст. \r\nВ състезанието по плуване взеха участие още: Жанет Ангелова, Калоян Левтеров, Йосиф Миладинов, Мария Митова, Иван Палигоров и Гергана Стоянова.  Националният селекционер и главен треньор на черноморците Никола Петров сподели своята радост от победите и заяви, че очаква с нетърпение следващите участия и предизвикателства.", "date": "2019.04.15", "title": "Варненски плувци се завърнаха с медали от международен турнир"}
{"url": "https://www.actualno.com/politics/mestan-za-katastrofata-sykrushen-sym-news_739966.html", "text": "  Лидерът на ДОСТ Лютви Местан, който участва в тежкия инцидент на пътя за ГКПП „Маказа“, при който загина 6-месечно бебе, заяви, че е Пред журналисти в Кърджали Лютви Местан каза, че има вяра в разследващите органи и очаква да се установи истината за тежката катастрофа, при която загина 6-месечно дете, а трима други бяха ранени, предаде „Фокус“.     Лютви Местан посочи, че при инцидента в района на село Загорско по главния път към ГКПП „Маказа” е бил ударен челно от другия автомобил, в който е пътувало семейството. Лютви Местан заяви, че е навлязъл в платното и е бил ударен от другата кола, което може да се види от разположението на автомобила му – в средата на платното, ударен само отпред, а не вляво или отзад.   ", "date": "2019.04.15", "title": "Местан за катастрофата: Съкрушен съм"}
{"url": "https://www.actualno.com/starazagora/v-konkurs-za-biznes-idei-chrez-klipove-se-vkluchvat-uchenici-ot-starozagorska-oblast-news_739945.html", "text": "  Онлайн конкурсът \"Имам бизнес идея” е провокация към ученици между 14 и 18 години от област Стара Загора. За да се включат в него, те трябва да представят идеята си в двуминутен клип, в който да я опишат по оригинален и увлекателен начин. Клиповете трябва да се изпратят до 12 май със съобщение на страницата на Областен информационен център - Стара Загора (ОИЦ) , във Фейсбук. С клипа младежите трябва да изпратят и декларация за информирано съгласие. След като бъдат публикувани на страницата в рамките на 10 дни - до 23 май, за тях ще се гласува с лайкване. Резултатите ще станат ясни на 27 май, а първите трима в класацията ще получат награди - мобилен телефон, таблет и слушалки. Учениците класирани на първо и второ място ще имат възможност да посетят София Техпарк на 1 юни.     Организатори на онлайн конкурса са дирекция \"Централно координационно звено\" в администрацията на Министерския съвет и мрежата от 27-те областни информационни центрове в страната. Дирекцията е осигурила “спийкъри” за участниците, класирали се от първо до десето място, и награди за всички включили се ученици за положените усилия за изработването на клиповете.", "date": "2019.04.15", "title": "В конкурс за бизнес идеи чрез клипове се включват ученици от Старозагорска област"}
{"url": "https://www.actualno.com/curious/ako-ste-edna-ot-tezi-4-zodii-moje-da-vi-chaka-razdjala-news_739777.html", "text": "   ... до края на годината. Наистина има възможност в любовта да се появят някои нерешими въпроси. Не бива да се тревожите, по-скоро трябва да приемете това мъдро и да разберете, че може би вашият човек не е бил вашата половинка.      Ето какво може да се случи във връзката ви, ако сте една от тези 4 зодии... Телец, Лъв, Везни и Козирог.    Не вярвайте на всички клюки, които ще чуете за половинката си, но и не забравяйте, че някои от тях не е изключено да са истина. Може би трябва да попитате някои от най-близките си приятели, защото те няма да ви излъжат, а ще имат усет, ако нещо не е наред в поведението на вашата половинка. Не можем да кажем дали става дума за вече извършена изневяра или такава, които тепърва се заражда. Но вашата половинка може да се влюби, без изобщо да го иска. От нея зависи дали ще ви излъже или ще ви каже истината в очите... ако наистина ви уважава.   Не се променяйте заради друг човек. Никога и за нищо на света. Вашата половинка може да започне да ви прави все по-сериозни намеци за това как иска да промените едно или друго нещо във вас. И не бива да го допускате. Ако човекът до вас не е щастлив с всичко, което притежавате като качества, външност и характер, това просто не е вашият човек. Бъдете вие човекът, който ще сложи край, за да излезете с достойнство от ситуацията. И си вземете поука... слушайте по-често интуицията си.        ", "date": "2019.04.15", "title": "Ако сте една от тези 4 зодии... може да ви чака РАЗДЯЛА   "}
{"url": "https://www.actualno.com/curious/3-te-zodii-koito-vinagi-ostavat-nedooceneni-news_739781.html", "text": "  Всички ние мечтаем да бъдем оценени, както в личния живот, така и на работното място. Често пъти това обаче не се случва по най-различни причини.          Изключително свестни хора, които дават всички от себе си за другите. Тяхната доброта обаче се разчита по грешен начин и хората се възползват от нея, а не я ценят истински. Дават много на другите и не очакват същото в замяна, защото за тях е важно да правят другите щастливи. Раците са много умни, но трябва да им се даде шанс да се докажат. Те умеят много неща и стават първенци на работното си място. В линия живот могат да са най-сигурните партньори, само ако някой ги допусне близо до себе си. Зодия Рак е истинска златна зодия, която заслужава много обич и похвали.       Стрелците са най-недооценени в любовния живот. Лошият им късмет все ги среща  с неподходящите хора в неподходящото време, които не могат да оценят какво съкровище имат до себе си. Но вината не е в Стрелците! Те са грижовни, добри, обичат силно и могат да ти дадат целия свят, стига да им позволиш. Чувстват се пренебрегнати от любовта и дълго търсят половинката си, преди да намерят истински добър човек, точно като тях. Представителите на тази зодия са едни от най-добрите партньори, които можеш да обичаш цял живот.     ", "date": "2019.04.15", "title": "3-те зодии, които винаги остават недооценени"}
{"url": "https://www.actualno.com/balkani/albanija-prodava-stari-mig-ove-za-deset-hiljadi-evro-news_739960.html", "text": "  Официалната Тирана реши да продаде и отпише по-голямата част от военните си самолети, датиращи от времето на социализма, предава македонската информационна агенция „Макфакс“, като подчертава, че музеи, училища и колекционери вече са дали заявка да станат нови собственици на старите машини.     Част от пенсионираната въздушна флотилия на Албания се намира зад стоманените врати на база, разположена в сърцето на планина в северната част на страната. В тези 600-метрови прокопани тунели се съхраняват десет остарели МиГ-ове. Три десетилетия след падането на комунизма, албанските власти се опитват да продадат остарелите самолети – съветско и китайско производство.   „Привеждаме оръжията си в съответствие със стандартите на НАТО\", обясни началникът на Генералния щаб Бардил Колзаку. „Що се отнася до МиГ-овете – заради носталгията ще запазим няколко в нашите музеи, другите ще ги предложим за продажба\", добави военният.\r\nМузеи, училища и колекционери проявяват интерес към покупката. Когато Албания за първи път обяви възможността за продажба на самолетите, правителството в Тирана получи предложения от музей във Франция и училище за пилоти в Германия.Досега продажбите не са реализирани поради бюрократични причини .  В списъка на чакащите има и ентусиасти-любители на самолети.\r\nПървоначалната цена на 15-те машини, които ще бъдат продадени, е 10 хил. евро.   ", "date": "2019.04.15", "title": "Албания продава стари МИГ-ове за десет хиляди евро"}
{"url": "https://www.actualno.com/crime/specsydyt-otkaza-da-otstrani-ot-dlyjnost-milen-penchev-news_739779.html", "text": "  Специализираният наказателен съд отстрани от длъжност началника на отдел \"Пенсии\" в НОИ-Силистра Стоянка Симеонова, обвинена от Специализираната прокуратура за участие в организирана престъпна група за изготвяне и използване на осигурителни документи с неверно съдържание, с което е ощетяван бюджетът на НОИ. Това съобщиха от пресцентъра на Прокуратурата.     Съдът отказа да освободи от длъжност директора на НОИ-Силистра Милен Пенчев с единствения мотив, че той е под домашен арест и няма как да повлияе на разследването или на свидетели по делото. Според съдебния състав обвинението може да внесе ново искане за отстраняването му при евентуална промяна в мярката му за неотклонение.   Специализираната прокуратура ще внесе протест срещу отказа за отстраняването на Милен Пенчев от длъжност, като делото в Апелативния специализиран наказателен съд ще се гледа на 23 април 2019 г. от 10 ч.\r\nПо отношение на Стоянка Симеонова, която в момента е на свобода с определена от Апелативния специализиран наказателен съд „Парична гаранция“ от 7000 лева, съдът реши, че може да попречи на изясняването на обективната истина. Тя има достъп до документацията, може да повлияе на свидетели или да извърши престъпление срещу правосъдието.  ", "date": "2019.04.15", "title": "Спецсъдът отказа да отстрани от длъжност Милен Пенчев"}
{"url": "https://www.actualno.com/america/google-razkrival-ubijstva-dokato-sledi-potrebitelite-si-news_739967.html", "text": "  Google редовно помага на американските правоприлагащи органи да улавят престъпници, като им дава информация за своите потребители, както и като разкрива тяхното местоположението, съобщава в. \"Ню Йорк Таймс\".     Според публикацията, полицаите и ФБР получават данни не само за заподозрени, но и за всички потребители на Google, които са близо до местопрестъплението.   Органите на реда в САЩ могат да поискат от Google данни за всички телефони, които са се намирали в района на престъплението.\r\nПървоначално Google разкрива само тяхното местоположение. След това полицията селектира тези потребители, които представляват интерес за разследването, и изисква информация за тяхното движение.  Едва след като полицията състави списък с потенциалните заподозрени и свидетели, Google трябва да разкрие пълната информация за тези потребители.\r\nСпоред публикацията полицията започна да използва услугата за проследяване на местоположението на потребителите на Google през 2016 г. Анонимен служител на компанията заявява пред вестника, че корпорацията получава 180 иска за разкриване на данни от органите на реда седмично.   Разкритията предизвикват притеснения, защото събраната от Google информация може да се използва не само срещу криминални престъпници, а и срещу щатски или чужди граждани, които са се оказали интересни за разузнавателните служби на САЩ.    Американските правоприлагащи органи обаче разкриват, че благодарение на технологията са се разкрили извършителите на множество престъпления, включително убийства.\r\nПоследният подобен случай става известен с това, че откриването на извършител на убийство от Аризона би било напълно невъзможно без помощта на Google.", "date": "2019.04.15", "title": "Google разкривал убийства, докато следи потребителите си"}
{"url": "https://www.actualno.com/asia/za-pryv-pyt-startira-izvajdane-na-jadreno-gorivo-ot-porazen-reaktor-vyv-fukushima-news_739682.html", "text": "  Операторът на японската ядрена централа \"Фукушима\" TEPCO започна да вади ядрено гориво от един от реакторите, които се стопиха при голямата трагедия със страховитото земетресение и цунами отпреди няколко години, информира Агенция \"Фокус\" по информация на AFP.     Това първи опит чрез деликатна операция TEPCO да извади гориво от централата.   Поради високите нива на радиация, техниците използват дистанционно контролирано оборудване, за да извадят горивото от \"резервоар за съхранение\" вътре в поразена от природните бедствия сграда. Според TEPCO ще са необходими около две години, за да се премахнат 566 единици ядрено гориво, повечето от които вече са изразходвани.\r\nИнженерите се нуждаеха от време, за да изчистят отломките от земетресението в сградата, докато преодоляват различни други технически предизвикателства, заяви говорителят на TEPCO Юка Мацубара.  \"Трябваше да действаме внимателно и трябваше да предприемем мерки, тъй като прахът щеше да се издигне и да се увеличат радиационните нива\", каза тя.", "date": "2019.04.15", "title": "За пръв път - стартира изваждане на ядрено гориво от поразен реактор във \"Фукушима\""}
{"url": "https://www.actualno.com/europe/jyldyrym-pri-povtorno-prebrojavane-na-glasovete-v-istanbul-psr-shteshe-da-spechel-news_739957.html", "text": "  Управляващата Партия на справедливостта и развитието (ПСР) щеше да спечели в Истанбул, ако всички гласове бяха преброени отново, заяви кандидатът за кмет на партията Бинали Йълдъръм.     „Разликата в гласовете между мен и Еркем Имамоглу спадна до 12 200 гласа, при само 10% от бюлетините, които бяха преброени отново”, каза той като отбеляза намаление от първоначалните съобщени от Върховния избирателен съвет на Турция - 28 000 гласа разлика, предаде БГНЕС.   „Убедени сме, че тази разлика щеше да бъде наваксана в наша полза ако всички гласове бяха преброени отново”, заяви Йълдъръм.\r\nМиналата седмица Върховния избирателен съвет на Турция отхвърли частично жалбата на управляващата ПСР за повторно преброяване на всички гласове в Истанбул с изключение на 51 урни в 21 избирателни района.  По-късно от управляващата партия заявиха, че са готови да предприемат действия за повторен вот в Истанбул. Жалбата, в която се обясняват нередностите в изборния процес, е почти готова.\r\nВ най-скоро време се очаква ПСР да подаде официално възражение, но за да стане това, първо трябва да приключи процеса по повторното преброяване на бюлетините в Истанбул. В жалбата политическата формация ще посочи списък с причини, от които ще стане ясно – въз основа на доказателства и документи, че провеждането на нов вот в турския мегаполис – е задължително. Според ПСР в избирателните списъци са били вписани хора с невалидно жителство или покойници, които са участвали в изборите.   Нещо повече – избирателните комисии в много райони не са били избрани според критериите, описани в закона. Имало е празни и дори неподписани избирателни списъци и дори нередности при отчитането на гласовете.    ", "date": "2019.04.15", "title": "Йълдъръм: При повторно преброяване на гласовете в Истанбул ПСР щеше да спечел"}
