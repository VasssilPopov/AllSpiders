{"url": "https://www.actualno.com/curious/kak-da-sportuvate-zaedno-s-domashnija-si-lubimec-news_713019.html", "text": "  Безспорно, разходките с домашния любимец са полезни и приятни колкото за него, толкова и за стопанина му. Компанията му е добре дошла, дори и когато искаме да го включим като наш партньор по време на тренировки. Съществуват много и различни начини, чрез които можеш да споделяш спортните си занимания заедно с твоя най-добър приятел. Не всички от тях обаче са подходящи за него.     Ето защо, преди да предприемеш интензивна активност, е необходимо първо да се консултираш с ветеринарен лекар и след като се посъветваш с него, да се съобразиш със следните фактори: - Каква порода е домашният ти любимец;      - На каква възраст е той;    - Какви са неговите физически възможности;        - Какви са твоите физически възможности;    - Какви са метеорологичните условия;      - Кои спортни дейности са най-подходящи за твоя домашен любимец според горните фактори.  Например, ако ти и твоето семейство отглеждате куче от порода корги или басет и сте на море или езеро, и искате да плувате с вашия любимец, трябва да сте наясно, че кучетата от тези породи не са най-добрите плувци. По време на водните забавления, за безопасността на вашия любимец, ще се наложи да му поставите спасителна жилетка. Ако имаш куче от порода като френски или английски булдог (кучета с брахицефална муцуна), трябва да знаеш, че активното спортуване с тях в горещите или студените дни и часове на денонощието не е препоръчително. Причина за това е именно брахицефалната муцуна, заради която имат проблеми с дишането. При активни игри на висока температура те могат много бързо да прегреят, а при ниски температури – да настинат. Ако имаш много активно куче като джак ръсел териер например – спортни активности като бягане, колоездене, аджилити или фризби са най-подходящи. Добре е обаче отново да се съобразиш с прекомерните горещини и ниските температури. Важно е да знаеш, че различните породи могат да започнат активния си спортен живот по различно време от своето развитие. Например, гигантските породи трябва да избягват прекомерни натоварвания приблизително до 8-10-ия месец след своето раждане. Това е периодът, в който ставите и костите им се развиват най-интензивно, и при прекомерни натоварвания могат да се получат изменения на крайниците.\r\nПрочетете цялата статия на ", "date": "2018.12.21", "title": "Как да спортувате заедно с домашния си любимец"}
{"url": "https://www.actualno.com/curious/dneven-horoskop-za-22-dekemvri-news_713016.html", "text": "        Тази събота се отдайте на мечти и фантазии. Колкото повече - толкова по-добре. Така поне една от тях ще може да се сбъдне. През този ден се пазете от съветите на другите. Може да са ви интересни, но не са приложими за вашия живот. Най-добре повече не се допитвайте.   Тази събота поспете повечко. Очакват ви много, много приятни приключения. В края на деня ще ви е трудно да поемете толкова много щастие - споделете го с друг.     Очаква ви напрегнат ден, независимо, че е почивен. Ще ви се наложи да наваксате много дейности, но по-добре днес, отколкото да отложите отново.    Чувствата ви днес ще са прекалено раними, за да се занимавате с решаването на сериозни въпроси. Оставете света да се оправя без вас. Вие имате нужда от почивка. Предстоят ви някои въпроси за решаване. Не си и помисляйте да ги отлагате, така само ще ви стане по-трудно. Затворете очи и се гмурнете в работа.   Днес няма да има нещо, с което да не успеете да се справите. Липсата на страх от провал ще бъде най-голямото ви оръжие - използвайте го.    Днес ви очаква преживяване, което ще изпитате за първи път. Ще се почувствате уникални и щастливи. Запазете чувството за по-дълго време. Това е ден, в който да помислите за целите си. Грехота е да пилеете енергията си напразно. Насочете я в правилната посока и ще спечелите толкова много.    Това е ден за преследването на реалистични желания. Извадили сте тигана, а рибата е още в морето. Приберете го! Тази събота няма да сте особено уверени в себе си, а нямате причина за това. Демонстрирайте самочувствие, колкото и да ви липсва. Това ден, в който емоциите ще са ви в повече - дори и на вас. Изненадайте се и се разправете с тях по най-хладнокръвния начин.", "date": "2018.12.21", "title": "Дневен хороскоп за 22 декември "}
{"url": "https://www.actualno.com/america/the-new-york-times-ostavkata-na-matis-pravi-trymp-prezident-bez-ogranichenija-news_712954.html", "text": "  Намерението на американския президент Доналд Тръмп да изтегли по-голямата част от силите на САЩ от Афганистан, е причина за подадената оставката на министъра на отбраната Джеймс Матис, твърдят американски медии. Подобно решение Тръмп взе във вторник, когато обяви от Сирия, с което отново не е съгласен Матис.     \"The Wall Street Journal\" посочва, че според решението на Тръмп, се предвижда изтегляне на 7 000 от общо 14-те хиляди американски войници от Афганистан, които са част от мисията на НАТО за подкрепа на афганистанските сили за сигурност в борбата срещу талибанските бунтовници и членовете на джихадистката групировка ИД.   Решението за намаляване наполовина на броя на американските войници в Афганистан, идва в момент, когато САЩ се опитват да постигнат мирно споразумение с талибаните. Според анализатори изтеглянето на американските сили от Сирия и Афганистан може да има сериозни геополитически последици в двата региона.\r\nПод влияние на Матис и други влиятелни военни съветници, миналата година Тръмп неохотно се съгласи да изпрати допълнително няколко хиляди американски войници в Афганистан, след като талибаните започнаха да постигат успехи на бойното поле и да надделяват над афганистанските сили.  Снощи Тръмп обяви, че на секретар по отбраната в края на февруари и че скоро ще назове наследника му. В своето писмо Матис посочва, че се оттегля, за да може Тръмп да се сдоби със секретар по отбраната, чиито възгледи ще бъдат близки до неговите.\r\nМатис добавя и че \"се е отнасял с уважение\" към съюзниците на САЩ и че е използвал средствата на американската мощ за осигуряване на обща отбрана.   Френският вестник \"Le Parisien\", цитиран от БГНЕС, оценява, че оттеглянето на Матис заради разногласия с новата военна стратегия за САЩ има по-голяма тежест от всички други оставки на членове на администрацията на Тръмп. Изданието посочва, че Матис и преди е имал разногласия с Тръмп, особено във връзка с отношението към американските съюзници и необходимостта от по-голяма бдителност към \"злонамерени държави и стратегически конкуренти\", като Русия и Китай, които \"искат да променят света според собствените си авторитарни модели\" .    В светлината на оставката на Матис \"The New York Times\" посочва, че по време на 23-месечното управление на държавата Тръмп се е опитвал да се освободи от всички, които \"ограничават неговия нестандартен лидерски стил\". Според вестника, с оставката на Матис Тръмп става \"президент без ограничения - вариант, който сериозно разстройва дори и някои републиканци\".\r\n\"Решението на Тръмп за изтегляне на около 7 000 войници от Афганистан предизвиква опасения в Азиатско-тихоокеанския регион, че САЩ се отказват от своята лидерска позиция в съюзите, изградени през последните десетилетия, които са от жизненоважно значение за стабилността и мира след Втората световна война\".", "date": "2018.12.21", "title": "The New York Times: Оставката на Матис прави Тръмп \"президент без ограничения\""}
{"url": "https://www.actualno.com/europe/sblysyci-mejdu-protestirashti-i-policija-v-barselona-news_713031.html", "text": "   предава испанската агенция EFE, цитирана от \"Фокус'.     Както се съобщава от агенцията, позовавайки се на службите за спешна медицинска помощ, четирима полицаи са сред 15-те пострадали. Повечето от нараняванията са натъртвания, получени при сблъсъци на три места в града, където ситуацията е най-напрегната. Трима души бяха отведени в болницата.   Най-радикалните протестиращи са хвърляли камъни и боя по полицията, обърщали са контейнери за боклук и са повредили светофарни уредби. В отговор полицията е използвала палки. Понастоящем 11 души са задържани, съобщиха от каталунската полиция\r\nСред пострадалите е и кореспондент за един от местните телевизионни канали, който беше нападнат от радикали и ударен в лицето по време на предаването на живо. Възможно е броят на пострадалите да расте. Сблъсъците в града продължават.   Подходите към самата сграда са блокирани от полицията. Затворен и парк „Сидадела“, където се намира сградата на парламента на Каталуния.\r\nПричината за протестите е провеждането на изнесено заседание на Министерския съвет на Испания в Барселона. На пресконференция официалният представител на испанското правителство Исабел Села призова протестиращите да не прибягват до насилие. Тя добави, че на срещата са взети \"важни решения за Испания и Каталуния\".   Снимка: Архив    ", "date": "2018.12.21", "title": "Сблъсъци между протестиращи и полиция в Барселона"}
{"url": "https://www.actualno.com/society/novinite-naj-vajnoto-za-denja-21-dekemvri-news_713002.html", "text": "  Редакционният екип на ви представя вечерния информационен бюлетин, посветен на най-важните акценти от днешния 21 декември, петък.      Подсъдимата бивша кметица на столичния район „Младост” Десислава Иванчева излиза под домашен арест. По-леката мярка получават и заместничката ѝ Биляна Петрова, както и третият подсъдим по делото за подкуп Петко Дюлгеров. Държавното обвинение обаче не е оттеглило като цяло протеста си заоставане в ареста. Това означава, че Апелативният специализиран съд ще излезе с окончателно решение по въпроса след 26 декември.   В последните години се създаде практика, при която задържането се използва за принуждаване на обвиняeмите да правят самопризнания и да сключват споразумения с прокуратурата. Това каза в предаването „Тази сутрин” по bTV Емануил Йорданов, адвокат на Биляна Петрова – заместничка на отстранения кмет на район „Младост” Десислава Иванчева. Парламентът одобри промени в Закона за вероизповеданията, според които държавата предоставя на регистрираните вероизповедания субсидия на базата на резултатите от самоопределилите се лица към съответното вероизповедание. Отпуснатата сума ще бъде по 10 лева на мирянин, а за такъв се счита всеки, който при последното национално преброяване (бел. ред. - от 2012 година) се е определил за вярващ и последовател на дадена религия.     Кандидатът на Воля Пламен Иванов оглави Националното бюро за контрол на специалните разузнавателни средства, а зам.-председател стана номинираният от ДПС Илко Желязков. Общо шестима бяха кандидатите за членове на бюрото, измежду които парламентът трябваше да попълни състава след изтичането на мандата му. Докладът за избор на нов многоцелеви изтребител за Военновъздушните сили препоръчва на правителството да се започнат преговори със САЩ. Това стана ясно от сумите на заместник-министъра на отбраната Ангел Запрянов. Предложението на Щатите е за F-16.    След очакваното поредно поскъпване на задължителната застраховка \"Зелена карта\" заради допълнителни гаранции, които българските компании трябва да осигурят, се задава увеличение и на застраховката \"Автокаско\". Това ще се случи, ако се реализират намеренията на земеделското министерство част от премийния приход на застрахователите от каското да бъде заделян за борба с градушките. От днес (21 декември) стартира обществената поръчка за изграждането на газовата инфраструктура в участъка от турско-българската до българо-сръбската граница. До момента е подготвена проектната процедура за избор на изпълнител за доставка на материали, проектиране, реализация и въвеждане в експлоатация на газовата инфраструктура. България е на 46 място в класацията авторитетното списание Forbes за  на най-добрите страни за правене на бизнес през 2018 година. В нея влизат 161 държави и тя е правена по данни на ООН, на Световната банка, \"Фрийдъм хаус\", \"Трансперънси Интернешънъл\". Г-жа Мария Николова, която допреди година се казваше Гъркова, беше изпълнителен директор на \"Елматех\" - друга фирма на Николай Банев. Ще я съдя за твърдението, че са дадени пари за фалирането на \"Елма\". Това заяви бизнесменът Борис Бояджиев в право на отговор на твърдения на Мария Николова отпреди две седмици. Започва голямото пътуване. Засилено полицейско присъствие ще има по пътищата на страната за празниците, предаде Нова телевизия. От петък МВР започва сериозен контрол на движението. Очакват се хиляди автомобили да тръгнат на път. Агенция пътна инфраструктура променя организацията за движение по някои основни трасета.", "date": "2018.12.21", "title": "Новините: Най-важното за деня, 21 декември"}
{"url": "https://www.actualno.com/sofia/na-27-dekemvri-se-ogranichava-dvijenieto-po-pytja-svoge-sofija-news_713017.html", "text": "   Това съобщиха от пресцентъра на Агенция „Пътна инфраструктура“.         - движението на тежкотоварните автомобили и автобусите в посока Северна България преминава по АМ „Хемус“;\r\n- за пътуващите от София за Своге маршрутът е: път ІІ-81 София – Костинброд – Бучин проход - път III-164 Искрец - Своге. Всички автомобили по направлението София – Своге ще могат да се движат без ограничение до отклонението за с. Радина.  - за пътуващите в посока София: всички тежкотоварни автомобили над 12 т не преминават по път II-16 Своге – София през Искърското дефиле, а се отклоняват по път I-1 Видин – София при с. Ребърково в посока Ботевград;\r\n- автобусите от Враца, пътуващи за София по път I-1 Видин – София продължават до Ботевград и АМ „Хемус“.   - за пътуващите от Враца в посока София са следните маршрути: транзитното движение в посока Своге по път I-1 Мездра - Ботевград - София се забранява за тежкотоварните автомобили над 12 т. Автобусите в посока София могат да преминават по АМ „Хемус“;    - лекотоварното движение до Своге е по път II-16 Своге - София, след което се отбива по път III-164 Своге - Искрец - Бучин проход и път ІІ-81 София - Костинброд;\r\n- локалното движение ще е на пропускателен режим от екипи на пътна полиция – Мездра при с. Ребърково.", "date": "2018.12.21", "title": "На 27 декември се ограничава движението по пътя Своге - София "}
{"url": "https://www.actualno.com/society/mashtabnata-programa-nestle-za-po-zdravi-deca-navleze-v-osnovnata-si-faza-news_713021.html", "text": "        Програмата „Нестле за по-здрави деца“ предизвиква засилен интерес в малките населени места. 2 000 деца от 39 училища от селски райони участват в програмата, а още 2 094 ученици са от градове с население под 10 000 души.\r\nОт големите административни области – София, Пловдив и Варна са взели участие над 50 училища, като пловдивските са най-много, а именно 30. Броят на децата от тези области достига до 6400 деца. Участниците в програмата „Нестле за по-здрави деца“ от южна България наброяват 75, а бройката на децата взели участие е 7895. В Северна България програмата също предизвика засилен интерес и там броят на участващите училища е 42, а децата, които са взели участие са 3925. Тази осезаема разлика се дължи на факта, че в Пловдив и София се наблюдава по-засилена активация от страна на заявления за участие.\r\nУчастие вземат средно 75% от децата между 1 и 4 клас в училищата, които са част от програмата. Отговорниците по прилагане на „Нестле за по-здрави деца“ в училищата споделят, че родителите радушно посрещат идеята и с интерес изпълняват заедно с децата някои от задачите.   „Децата, родителите и учителите са много вдъхновени от програмата и участват с огромен интерес във всички занятия. За малките всяка активност е много полезна и забавна и те нямат търпение до следващия урок“, споделят от ОУ „Иван Вазов“, гр. Русе.\r\nПрограмата включва шест модула за по-здрави български деца, повече информация, за които можете да намерите на следния линк:     С помощта на партньорите на програмата „Нестле за по-здрави деца“ - Министерството на образованието и науката, Регионалните управления на образованието в цялата страна, както и редица национални експерти по хранене и спорт и няколко неправителствени организации – Нестле България ще спомогне българските деца да растат здрави и щастливи.", "date": "2018.12.21", "title": "Мащабната програма „Нестле за по-здрави деца“ навлезе в основната си фаза"}
{"url": "https://www.actualno.com/society/a1-shte-predlaga-elektronnata-vinetka-v-svojata-tyrgovska-mreja-news_713025.html", "text": "        Електронната винетка заменя досегашните хартиени винетки, като вече няма да се изисква и залепянето на стикер на стъклото на пътните превозни средства и няма да е необходимо да се носи документ, удостоверяващ закупена е-Винетка.\r\nВ магазините на А1 потребителите ще могат да закупят своята е-Винетка както в брой, така и с дебитна или кредитна карта. С цел улеснение на клиентите на всички оператори, на те ще могат да направят покупката по електронен път по всяко време, без да е необходима регистрация в сайта.\r\nКлиентите, които са закупили винетка през регистрацията си на а1.bg,  ще имат достъп до история на покупки и информация за автомобила, които ще могат да се ползват и при следващи поръчки. се запазват без промяна, като за леките автомобили се добавя и възможност за закупуване на уикенд винетка на цена от 10 лева.  След стартирането на продажбите на електронните винетки, А1 ще предложи допълнителни функционалности като получаване на sms при активация на е-Винетка и при наближаване на крайния срок на нейната валидност.\r\nе-Винетка ще бъде достъпна в търговската мрежа на А1 в партньорство с „Интелигентни Трафик Системи” ЕАД, които са  единственият национален доставчик на услуги за електронно събиране на такса за изминато разстояние и партньор на АПИ. Допълнителна информация за електронните винетки може да се получи на     ", "date": "2018.12.21", "title": "A1 ще предлага електронната винетка в своята търговска мрежа"}
{"url": "https://www.actualno.com/health/dietolog-toksinite-se-izchistvat-chrez-priem-na-mnogo-technosti-news_713039.html", "text": "   Това каза диетологът проф. Донка Байкова пред \"Фокус\".     По думите й, за да приемаме повече течности може да консумираме и чайове.   „Природата е богата на билкови растения и в момента е добре да се използват. Може да пием по два литра на ден билкови настойки“, допълни диетологът.\r\nТя посочи, че може да си приготвим екстракти от мента, липа и всякакви билки, които ни харесват на вкус.  „Ехинацеята в зимния сезон ни предпазваот простудни заболявания“, каза проф. Донка Байкова.\r\nВажно е да се добавят само натурални подсладители като пчелен мед или пчелен прашец, които подсилват имунната ни устойчивост.   „Необходимо е да приемаме достатъчно течности през целия ден“, допълни специалистът.    ", "date": "2018.12.21", "title": "Диетолог: Токсините се изчистват чрез прием на много течности"}
{"url": "https://www.actualno.com/society/cacarov-njamam-namerenie-da-oglavjavam-vks-news_713042.html", "text": "  Точно година преди края на мандата  си главният прокурор Сотир Цацаров коментира, че очаква неговият  приемник на поста да отстоява независимостта на прокуратурата, a кандидатите да бъдат подложени на политически и лични атаки. В специално интервю за БНТ,  което ще бъде излъчено в събота, Цацаров отрича да се е запътил към  поста председател на Върховния касационен съд. \"Преди няколко седмици един  сайт, който пък преди няколко години обяви, че ЕК иска моята оставка,  написа, че по неофициална информация трябва да сменя този кабинет с  кабинета на Лозан Панов\", казва Цацаров.     Той обявява, че чрез ефира иска  да даде официален отговор -    \"Това първо и второ в една държава, която развива демократична съдебна  система, някак си не е много редно главен прокурор да бъде веднага след  приключване на мандата си председател на ВКС\", каза обвинител номер 1.", "date": "2018.12.21", "title": "Цацаров: Нямам намерение да оглавявам ВКС"}
{"url": "https://www.actualno.com/society/blok-v-studentski-grad-ojivja-news_713023.html", "text": "        Мястото на реализация, блок 36а в столичния Студентски град, е подбрано, за да потвърди мисията на инициативата – да бъде близо до младите и да ги мотивира за повече приключения. Представянето на новия графит, който ще радва студентите, събра множество младежи, които заедно с NESCAFÉ® 3in1 отпразнуваха първия реализиран проект в рамките на инициативата.\r\nВ 17:00 ч. фасадата на блок 36а оживя чрез вертикален танц във въздуха, изпълнен от професионални акробати. Впечатляващият стрийт арт предизвика множество положителни емоции. Жители и гости на Студентски град станаха свидетели как приказният графит оживя с красивото акробатично изпълнение върху фасадата на блока. Професионалните акробати пресъздадоха фееричната вълшебна приказка, която изобразява 24-метровата рисунка. Вълшебното и ефектно изпълнение, приятната компания, както и топлите NESCAFÉ® 3in1 напитки подариха едно незабравимо преживяване на хората, които се отзоваха, и ги заредиха за повече вдъхновяващи моменти заедно.  В събитието взе участие и младият изпълнител и танцьор Калоян Димитров – Ballan, който прегърна инициативата като своя. Според него NESCAFÉ® 3in1 усеща пулса на новия ден чрез младите и креативни хора, които искат да направят промяна, искат да намерят своето вдъхновение за едно по-добро бъдеще и да заразят с него всички около тях.\r\n„Осмелете се да вдъхновявате, осмелете се да бъдете пример за тези около вас. С NESCAFÉ® 3in1 направихме този невероятен проект, който се надяваме ще Ви радва всеки ден. Но се надяваме да Ви накара и да се замислите, какво Вие бихте могли да направите, за да живеем всички в един по-готин град“, споделиха и момчетата от 140 идеи.", "date": "2018.12.21", "title": "Блок в Студентски град оживя!"}
{"url": "https://www.actualno.com/america/13-ot-amerikancite-obmisljat-da-se-premestjat-v-chujbina-news_713027.html", "text": "  Американците, които не се чувстват \"много комфортно\" относно тяхната  национална идентичност, обмислят живот извън САЩ. 1/3 от американците, които са с  оригинален произход, мислят за заминаване и живеене другаде - извън  Съединените щати - но това може и да не е поради причината, за която си  мислите, цитира ново проучване Study Science. Изследователи от университета  „Кент“ в Обединеното кралство и университета \"Туфтс\" в САЩ твърдят, че най-разпространената причина (87,4%), заради която американците търсят  живот в друга страна, е простото желание да изследват света. Изненадващо, това дали един американец се идентифицира като либерален  или консервативен политически, няма връзка с надеждите му да се премести  в чужбина. \"Мислейки, че идеологическата  ориентация играе роля, поне в това проучване, което е  преди Тръмп,  разбрахме, че това не е така\", казва д-р Аманда Клековски фон  Копенпенфелс от Брюкселското училище по международни изследвания. Авторите установяват още, че сред склонните да напуснат страната си са и онези, които не се чувстват  много добре относно националната си идентичност, предава БГНЕС. \"Когато разгледахме основни  фактори, играещи роля във възприятието на американците за емиграцията,  установихме, че \"американската национална идентичност е важен фактор\",  казва Клековски. \"Други фактори са познаването на други американци,  които живеят в чужбина или нежелание за служба в американската армия. Изследователите са използвали  данни от национално представително проучване за родените в САЩ граждани,  които все още живеят в Америка и твърдят, че другите причини за живот в  чужбина включват пенсиониране (51%), бягство от лошо или разочароващо  положение в Америка (49%)  или работа (48%). По-ранно проучване на  Клековски установява, че повечето американци, които са емигрирали  другаде изтъкват и причини като приключения или изследователска цел,  както и поради сключване на брак. Това последно проучване е публикувано на 28 ноември 2018 г. в Международния анализ на емиграцията.     ", "date": "2018.12.21", "title": "1/3 от американците обмислят да се преместят в чужбина"}
{"url": "https://www.actualno.com/crime/ivancheva-i-petrova-izlizat-pod-domashen-arest-no-shte-prodyljat-da-chakat-okonchatelno-reshenie-news_713030.html", "text": "        Това става 8 месеца след ареста на Иванчева и Петрова в центъра на София – на 17 април.   Преди два дни съдът разпореди по-леката мярка да бъде контролирана с електронни гривни, които все още не се използват у нас. обаче не е задължително. , съгласно определението на специализирания съд, предава bTV.  Прокуратурата е оттеглила особеното си искане за спиране изпълнението на съдебното определение.     По-рано стана ясно, че на Иванчева, Петрова и Дюлгеров няма как да бъдат сложени ако бъдат пуснати под домашен арест, въпреки че в определението, с което на тримата беше определен \"домашен арест\", съдията по делото изрично записа, че мярката за неотклонение трябва да се контролира електронно.    \"Към настоящия момент съществува техническа невъзможност за прилагане на електронен мониторинг по отношение на лицата с наложена мярка за неотклонение домашен арест\", се казва в съобщение от Министерството на правосъдието.", "date": "2018.12.21", "title": "Иванчева и Петрова излизат под домашен арест, но ще продължат да чакат окончателно решение"}
{"url": "https://www.actualno.com/pazardjik/bezplatna-sinja-zona-v-pazardjik-v-osem-ot-praznichnite-dni-news_713046.html", "text": "   Това съобщиха от фирмата, отговаряща за платеното паркиране в областния град, предаде \"Фокус\".     На 24, 25, 26-ти декември 2018 година и на първи януари 2019-та, Синя зона няма да работи. Дните преди Бъдни вечер са събота и неделя, така че свободното паркиране започва от 22 декември. 29-ти и 30-ти декември също са събота и неделя и паркирането тогава ще е свободно.   Напомняме на гражданите, че 27, 28 и 31-ви декември са работни дни и според общинската наредба режимът за почасово платено паркиране е валиден. На Стефановден и денят след него Синя зона ще работи в часовия диапазон от 08:00 до 19:00 часа. По изключение само в последния ден на годината работното време ще е до 17:00 часа. В тази връзка апелираме към жителите и гостите на града да бъдат внимателни и в оставащите три работни дни до края на годината да спазват въведените правила, уточняват от фирмата.\r\nЦената за един час в „Синя зона“ е 1,50 лв. Тя може да се заплати чрез закупуване на талони или изпращане на SMS. Дори и в празничните дни шофьорите са задължени да спазват пътните знаци и правилата за престой и паркиране на автомобилите, така че да не пречат на движението и да не затрудняват придвижването на останалите превозни средства на пътя.  ", "date": "2018.12.21", "title": "Безплатна \"синя зона\" в Пазарджик в осем от празничните дни"}
{"url": "https://www.actualno.com/europe/otnovo-sprjaha-poletite-na-getuik-zaradi-dronove-news_713035.html", "text": "        Причината - още едно предполагаемо забелязване на дрон, след тридневно прекъсване преди Коледа в един от най-оживените летищни центрове в Европа, предават AFP и \"Фокус\".   Полетите бяха възобновени по-рано в петък, след като бяха изпратени военни ресурси, за да се справят с по-ранния проблем с безпилотни летателни апарати.\r\nГоворител обаче заяви, че пистата отново е затворена за кацане и излитане след нова поява на дронове.  ", "date": "2018.12.21", "title": "Отново спряха полетите на \"Гетуик\" заради дронове"}
{"url": "https://www.actualno.com/europe/sled-iztegljaneto-na-amerikanskite-vojski-nato-prodyljava-misijata-si-v-afganistan-news_712988.html", "text": "  НАТО заяви, че продължава мисията си в Афганистан след съобщението за изтегляне на значителна част от американския военен контингент от тази страна, предаде France Press.     Говорителката на алианса Оана Лунджеску отказа да коментира пряко това съобщение, но напомни, че на неотдавнашната среща на външните министри на НАТО е бил потвърден ангажиментът \"да си осигурят дългосрочната сигурност и стабилността на Афганистан\".\"Ангажиментът ни е важен, за да се гарантира, че Афганистан никога повече няма да е подслон за международните терористи, които ни застрашават у нас\", добави тя, цитирана от bTV.   Лунджеску освен това похвали подалия оставка министър на отбраната на САЩ Джеймс Матис, който напусна заради несъгласие с президента Тръмп за изтеглянето на всички американски военни от Сирия и подготовката за прекратяване на военното присъствие на САЩ в Афганистан.\r\nДжейм Матис изигра ключова роля \"за съхраняване на силна НАТО, която е готова да се бори с предизвикателствата за сигурността, пред които сме изправени. Той е високо уважаван като военен и като дипломат\", заяви говорителката на НАТО.  ", "date": "2018.12.21", "title": "След изтеглянето на американските войски: НАТО продължава мисията си в Афганистан"}
{"url": "https://www.actualno.com/smolyan/14-mln-leva-ot-tol-taksi-za-pyt-prez-vr-srednogorec-tri-podhoda-shte-sa-kym-gkpp-rudozem-ksanti-news_712984.html", "text": "  14 млн. лв. се предвиждат за през връх Средногорец, а обезпечаването на този обект ще е от тол таксите, които ще се въведат догодина. Това става ясно от изказване на министър Петя Аврамова в Народното събрание в отговор на депутата от левицата Дора Янкова.     Припомняме, че през октомври месец Агенция „Пътна инфраструктура“ (АПИ) обяви през връх Средногорец, където се намира паметникът на полк. Владимир Серафимов – Освободителят на Родопите. Началото на участъка е от кръстовището с второкласния път Средногорци – Рудозем – границата с Република Гърция. Краят е новото кръстовище с Главната пътна комуникация на Смолян в кв. Райково.  Общата дължина на участъка, подлежащ на проектиране, е 22.115 км. Прогнозната стойност за поръчката е , осигурени от бюджета на АПИ. Първият етап на отваряне на оферти е вече минал.\r\nАко този участък се изпълни до отварянето на бъдещия ГКПП „Рудозем-Ксанти“, достъпът до него от българска страна ще бъде обезпечен през три подхода, тъй като пътищата са високопланински и често се блокират през зимата. Единият подход е през второкласния път Смолян – Средногорци – Рудозем - ГКПП. Вторият е от Смолян през Смилян до Рудозем към граничния пункт, а третият ще е от Смолян през връх Средногорец и Рудозем до пункта.    „С въвеждането на тол системата не е заложена като приходи цялата стойност, която по принцип очакваме да получим чрез въвеждане на толове. Знаете, че през 2019 г. като определена дата за въвеждане на тол таксите е 16 август. Това означава, че половин година винетната система ще бъде в действие. В държавния бюджет са заложени приходи за шестте месеца на 2019 г., в които ще имаме тол такси и това ще бъдат средства в повече, които ние ще можем да използваме. В приоритизирането на обектите от Агенция „Пътна инфраструктура“ тези, които се предвиждат като приоритетни за 2019 г., голямата част от тях са третокласни пътища. Тъй като Вие сте от област Смолян, ще Ви кажа двата пътя в Смолян, които са приоритетни и са третокласни. Единият път е: Стояново – Ардино, на стойност 10 млн. 200 хил. лв. – с дължина около 20 км (пътят е в Кърджалийска област – бел. ред.), и другият е Рудозем – Смолян, около 22 км, на стойност малко над 14 млн. лв. Колегите от Агенция „Пътна инфраструктура“ са се опитали във всяка една област да приоритизират тези участъци и заедно да търсим средства – както целеви от държавния бюджет, така и със средствата на Агенцията, да успеем този план за 2019 г. да бъде реализиран така, че поетапно за няколко години да можем да рехабилитираме цялата пътна мрежа“, е посочила в Народното събрание министър Аврамова.\r\nПреди дни АПИ стартира обществена поръчка за изработване на технически проект и за друг път в Родопите. Това е участък с дължина 11,9 км от третокласния път Лъки-Джурково – местност Здравец – местност Момина вода – местност Рожен, на чийто връх се намира Националната астрономическа обсерватория. Прогнозната стойност за проектирането е 167 000 лева без ДДС.", "date": "2018.12.21", "title": "14 млн. лева от тол такси за път през вр. Средногорец, три подхода ще са към ГКПП „Рудозем – Ксанти“  "}
{"url": "https://www.actualno.com/ruse/policajka-ot-ruse-specheli-kupa-bylgarija-za-strelba-v-smoljan-news_712994.html", "text": "  Людмила Пенева от Областната дирекция на МВР в Русе спечели първо място в „Купа България“ за стрелба с пистолет. Деветият републикански турнир приключи днес, съобщиха от полицията в Смолян.     Второ място при жените е Бетина Блажева  от Академията на МВР, а третото място спечели Катя Василева от ОДМВР - Враца.\r\nНа първо място при мъжете е Динко Терзийски от Специалния отряд за борба с тероризма, следван от Явор Петков – ОДМВР в Габрово, и Любомир Любенов – СДВР.   В комплексното класиране за жени първо място завоюва ОДМВР-Пазарджик, втори са ОДМВР-Пловдив, а трети – СДВР. При мъжете на първо място е отборът на ОДМВР-Габрово, втори са стрелците от ОДМВР-Пазарджик, а трети – от ОДМВР-Перник. Отборно класацията води о ОДМВР-Пазарджик, следван от отбора на СДВР и Академията на МВР.  В тазгодишния турнир участие взеха 26 отбора от областните и специализираните дирекции в МВР и се отличава с най-голям брой участници в сравнение с други години. Около 150 служители на МВР премериха уменията си за стрелба с пистолет. Първенците в индивидуалната надпревара получиха медалите и грамотите си от директора на полицията в Смолян – ст.комисар Николай Димов, който ги поздрави за успеха, пожела светли Коледни и Новогодишни празници на всички.\r\nНа специална церемония по случай професионалния празник на „Гранична полиция“ министърът на вътрешните работи Младен Маринов награди с почетен знак III степен директора на РДГП комисар Стоян Мандажиев. \r\nЗа постигнати добри резултати в работата са наградени общо 262 служители от РДГП-Смолян.    ", "date": "2018.12.21", "title": "Полицайка от Русе спечели „Купа България“ за стрелба в Смолян"}
{"url": "https://www.actualno.com/varna/zatvoriha-zavedenieto-vyv-varna-kydeto-se-natroviha-97-deca-news_713037.html", "text": "   предаде БНТ.     Те са установени при четирима от персонала на фирмата за кетъринг и бармана, който е обслужвал децата в заведението. Инспекторите са установили още, че не са използвани прибори за еднократна употреба.   Затова са направени проби и на приборите в кафе-бара, но замърсяване не е открито. От Агенцията по храните са сезирали полицията във Варна заради несъответствия при подадената информация за използваните продукти.\r\n\"От предприятието твърдят, че не са ползвали и руска салата, не са ползвали и майонеза. Децата и учителите твърдят, че е имало такива храни\", заяви д-р Златина Димова, директор на Областна дирекция \"Безопасност на храните\".  Следващата седмица се очаква да излязат и резултатите от пробите, направени от Регионалната здравна инспекция на учениците.   ", "date": "2018.12.21", "title": "Затвориха заведението във Варна, където се натровиха 97 деца"}
{"url": "https://www.actualno.com/crime/uchenik-bil-nachelo-na-grupa-za-falshivi-diplomi-news_713036.html", "text": "   , предаде Нова телевизия.     Бандата фалшификатори беше разкрита от полицията в Шумен.   Задържани са 8 души на възраст между 17 и 48 години.\r\nПоръчването на диплома ставало с обява в интернет, а документът идвал с куриерска фирма срещу наложен платеж.  Иззети са над 30 дипломи, сред които за инженери, юристи и строители.\r\nФалшификаторите подправяли дипломи от учебни заведения в цялата страна.", "date": "2018.12.21", "title": "Ученик бил начело на група за фалшиви дипломи"}
{"url": "https://www.actualno.com/society/sedmicata-v-absurdi-17-21-dekemvri-news_712429.html", "text": "              Този път изпълнител е фирма \"Трейс\". Припомняме, че \"Трейс\" е компанията, извършила ремонта на пътя при Своге, където стана страшна и за което АПИ призна по-късно, че . : Дали така асфалтират и в двора вкъщи?      Премиите за постигнати резултати, които се дават на всеки три месеца в Агенцията по вписванията (както и във всички чиновнически институции по принцип), са се увеличили един път и половина през третото тримесечие на тази година. През юли, август и септември са дадени толкова пари за бонуси, колкото са раздадени за поне пет месеца. : За върхови постижения - върхови резултати!  Софийската градска прокуратура (СГП) внесе в Софийския градски съд обвинителен акт срещу двама от квесторите на Корпоративна търговска банка (КТБ) за умишлена безстопанственост в особено големи размери, представляваща особено тежък случай. Припомняме, че още на 10 май тази година прокуратурата привлече към наказателна отговорност въпросните лица.\r\nОказа се, че един от \"спасените\" от квесторите депозити е на бившия премиер Иван Костов - той е бил с 9,8% лихва и съответно Костов е спасил около 155 хил. лева. Дъщерята на Костов - Яна, също е в кюпа, със същата лихва и 115 хил. лева, които е спасила. А Мина, другата дъщеря на бившия премиер, е спасила влог за почти 180 хил. лева.   : След 80 години и делото ще бъде решено. После - обжалване!   Лицето , с която последният път се яви в съдебно заседание пред Апелативния специализиран наказателен съд, а е установен в питейно заведение намиращо се в кв. \"Драгалевци\", гр. София\", установи Апелативната специализирана прокуратура. : Огладнял е човекът, ниската кръвна захар се оправя с две-три тортички, както каза и той. Само диабетиците да внимават все пак, че това си е до индивидуален диабетизъм!  Попитан изрично от кого е купил \"Юлен\", Жирардели отвърна, че собственик преди него е бил \"един фонд\". Подписал съм декларация за конфиденциалност и не мога да кажа името на фонда, добави ски легендата, според когото фондът \"присъства на три континента\". Той предположи, че отрицателното настроение, което се създало през годините в Банско, накарало въпросния фонд да продава. : Бойко Борисов може скоро пак да каже!  Ловецът от Мисури Дейвид Бери трябва да гледа анимацията поне веднъж месечно по време на едногодишния му престой зад решетките. : Не може да се отрече, че е иновативно, само че дали пък няма да намрази повече сърничките?  Буренясал парцел земя в бургаския комплекс „Възраждане“ беше превърнат в красива детска площадка. Близо 25 години мястото е било празно и неизползваемо. : Простотията ходи по хората, не по животните.  Става дума за усвоените европейски средства по проект „Изграждане и внедряване на пилотна система за дистанционно електронно гласуване\" по оперативна програма „Добро управление\", приоритетна ос „Административно обслужване и е-управление\", който има за цел изграждането на пилотна система за дистанционно електронно гласуване. Бенефициент по проекта е Държавна агенция „Електронно управление\", неговата стойност е 1 499 959.00 лв. със срок 21 месеца. : Безспорен успех е това - пазарна практика, заслужаваща признание!  Става въпрос за актове за общинска земя, които не са преактувани от години. Въпросът е колко точно са такива случаи? : Абсурдът тук е, че прокуратурата хич и не я е еня. Или това беше \"стабилност\" ...   Съвсем скоро общинските съветници де факто няма да са обект на Закона за противодействие на корупцията. Това личи от нов законопроект за поправка на т.нар. Антикорупционен закон. : в крайна сметка - за догодина, не вечно.  Да, отишъл е на зъболекар – доколкото знам докъм 18:30 часа, и пътьом е преминал през прословутия ресторант – не за да празнува, а за да си вземе нещо за храна. Има диабет, режим на хранене – чакал е да му я опаковат. Това заяви жената на бившия кмет на село Галиче Ценко Чоков – Цветелина Нелова. : И колкото и да е абсурдно, като нищо на зам.-главния прокурор Иван Гешев са си поиграли на фотографи, че да има с какво да се занимават медиите - а не например с Иванчева и Петрова.   във връзка със ситуации с арест на непълнолетен, Александър Стефанов, член на Съвета по законодателството към Министерството на правосъдието, даде интересно обяснение - на въпрос на Нова телевизия как ще разбере майката или бащата на тийнейджър защо не се прибира, отговорът беше - би следвало да направи преценката да се обади в полицията и от там да кажат, ако преценят. : С такива закони се развива аналитична мисъл!  Ако едно дете е задържано, това не е дете, което е послушно и добро. Това дете е с мярка за неотклонение „задържане по стража”. Тя се взема в изключителни случаи при тежки престъпления, каза Евгени Стоянов. : Необорима логика си е това - чичко Милиционер знае  Депутатите окончателно приеха на второ четене промени в Закона за противодействие на корупцията, според които прекратяването на наказателно производство и признаването на невинност няма да бъдат пречка за отнемане на незаконно придобито имущество. : За благото на народа е така!  Според природозащитната организация \"За да остане природа в България\", промяната се прави, за да има претекст да се осигури вода за машини за изкуствен сняг, защото сега за такова нещо не са разрешени водохващания. : Така става - като не ги сурвакахме, ами цяла година на \"пърформанси\" си играем ...  Няма нито една причина за дългото забавяне при възлагането на участъка между Белица (обл. Пловдив) и Загражден (обл. Смолян). До 2014 година трябвало да приведем тунелите в европейски вид, но не всички са оправени. Процедурата бе обявена през септември месец 2017-та година. Не е обжалвана изобщо и въпреки това договорът е сключен едва в началото на месец декември 2018-та. Той е на стойност 3 406 500 лв. без ДДС и срок за изпълнение 365 календарни дни. : Няма да смятаме кога ще го построят!  Столична РЗИ обяви, че наема три електрически автомобила за срок от пет години с прогнозен наем 190 000 лева без ДДС. В поръчката е включена опция за наемане и на още един електромобил. С него общата прогнозна стойност на поръчката става 253 333 лева без ДДС. На такава цена ще се сключи бъдещият договор. Средната наемна цена на кола е изчислена на 63 333 лв. Справка в сайтовете за продажба на електрически автомобили обаче сочи, че средната цена на тип автомобил, който иска Столична РЗИ, е около 58 хиляди лева без ДДС – чисто нов. : Объркали се малко хората, пък и трябва за Коледа подаръци да има!   Отпуснатата сума ще бъде по 10 лева на мирянин, а за такъв се счита всеки, който при последното национално преброяване (бел. ред. - от 2012 година) се е определил за вярващ и последовател на дадена религия. Според Искрен Веселинов от ВМРО позитивното в закона е, че чуждите духовници ще съгласуват присъствието си в България с дирекция Вероизповедания. : Много загрижени \"патриотите\" за парите, а за чуждото финансиране и духовници - хубаво е, че има дирекция, то и ДАБЧ така вървеше ...  \"Барометър България\" е стигнал до този извод. : Добре, че не ни питаха нас. А Вас?  Макар от полицията да се похвалиха, че кражбите на автомобили намаляват през последните години, един от последните случаи е леко куриозен, защото става дума за автомобила на шефа на агенцията за подслушвания Цветан Китов. : Това е от тези случаи, в които статистиката е 100%! ", "date": "2018.12.21", "title": "Седмицата в абсурди (17 - 21 декември)"}
{"url": "https://www.actualno.com/vraza/vyv-vraca-razdadoha-nagradite-rabotodatel-na-2018-news_713001.html", "text": "  Областният управител Малина Николова връчи днес  наградите на фирми  в конкурса  „Работодател на 2018“. За втора поредна година работодателските организации номинират най-успешните предприятия в област Враца, които Областният съвет за безопасни условия на труд предлага. Категориите, в които се номинират работодателите от област Враца са: „Инвестиция в подобряването на работната среда, с цел опазване живота, здравето и работоспособността на работниците и служителите“, „Обучение на персонала за познаване и спазване на здравословните и безопасни условия на труд“ и „Въведена иновация в подобряването на условията на труд“. Оценяването на предложенията се извършва по утвърдени от Областния съвет по условия на труд критерии – целесъобразност, ефективност, икономичност и възможност за мултиплициране на идеята или дейността в друга фирма или сфера на дейност.     „Заедно с Вас, уважаеми работодатели, можем да постигнем всичко, което мечтаем за Враца, защото можем да предвидим бъдещето, само, ако го създадем. Вашият потенциал, подкрепата на националната, регионалната и местната власт в създаването на условия за качествена бизнес и житейска среда носят синергията на успеха. С това убеждение създадохме Конкурс „Работодател на годината като оценка и признание за Вашия труд, като благодарност за активността, отговорността и съзидателността на фирмената Ви политика. Присъждането на наградите представя фирмата като добър работодател. Това не е просто приз за изминалата година, а стимул следващата да бъде по-добра и успешна. Благодаря Ви за социалната и обществена отговорност. За мен е чест да сте тук, за да получите нашето признание в края на годината“, заяви при награждаването областният управител Малина Николова.\r\nНа заседание на Областния съвет по условия на труд бяха обсъдени и одобрени постъпилите предложенията от КРИБ – Враца, номинираща „ХОЛСИМ БЪЛГАРИЯ“ АД, „Лесто Продукт“ ЕООД - Враца и „Инекс Трейд“ ЕООД - Враца, както и комплексната номинация на  ТПП - Враца  за „РОМТЕХ 3 ЕС“ ООД - Враца.\r\nВ Категория: „Обучение на персонала за познаване и спазване на здравословните и безопасни условия на труд“, областният управител Малина Николова награди „ХОЛСИМ БЪЛГАРИЯ“ АД. Фирмата е част от световния лидер в производството на цимент, инертни материали и бетон „ЛафаржХолсим“. Обединената компания има комбиниран 180-годишен опит в производството на цимент, инертни материали и бетон и е новият световен лидер в сектора на строителните материали.  В категорията  „Инвестиции в подобряването на работната среда, с цел опазване живота, здравето и работоспособността на работниците и служителите“ отличени тази година са двама работодатели, съобразно критериите за оценка.\r\nЗаместник областният управител Мирослав Комитски връчи наградата на „Лесто Продукт“ ЕООД - Враца - компания с над 25 години опит в изработката на метални изделия за машини и съоръжения, намиращи приложение в различни сектори на промишлеността.\r\nВ същата категория приз „Работодател на 2018“ за инвестиции за безопасна работна среда бе присъдена и на фирма „Инекс Трейд“ ЕООД - Враца. Наградата бе връчена от заместник областния управител Робертино Маринов. Фирма „Инекс Трейд“ ЕООД - Враца работи в сферата на качественото строителство и е специализирана във всички видове дейности, които са свързани с високото и ниско строителство, всички фази на изграждането на обекта от неговото проектиране до въвеждане в експлоатация на готовия обект.    Главният секретар на Областна администрация – Враца Мариана Каменова връчи наградата в категория: „Въведена иновация в подобряването на условията на труд“, присъдена на „РОМТЕХ 3ЕС“ ООД - Враца. Фирмата е с дългогодишен опит в развитието и производство на електронни и електромеханични продукти. Ръководният екип създава успешно електрониката на утрешния ден, базирана на знания, нови технологии и качество.\r\nНа финала на церемонията по награждаването областният управител Малина Николова благодари на представителите на бизнеса, работодателските организации, синдикатите, медиите и всички партньори за коректното отношение и пожела здраве и късмет, светли празници, мирна и благодатна 2019 година.", "date": "2018.12.21", "title": "Във Враца раздадоха наградите „Работодател на 2018“"}
{"url": "https://www.actualno.com/crime/bez-elektronni-grivni-za-ivancheva-i-kompanija-v-kiliite-im-njamalo-vyzduh-news_712995.html", "text": "  На Десислава Иванчева, Биляна Петрова и Петко Дюлгеров няма как да бъдат сложени електронни гривни, ако бъдат пуснати под домашен арест, въпреки че в определението, с което на тримата беше определен \"домашен арест\", съдията по делото изрично записа, че мярката за неотклонение трябва да се контролира електронно.     \"Към настоящия момент съществува техническа невъзможност за прилагане на електронен мониторинг по отношение на лицата с наложена мярка за неотклонение домашен арест\", се казва в съобщение от Министерството на правосъдието.   Повече от две години електронният контрол е изрично записан в Наказателно-процесуалния кодекс, но въпреки това гривните все още не са влезли в употреба. Съвсем наскоро те бяха демонстрирани публично, с уточнението, че до влизането им в употреба ще минат поне още няколко месеца.\r\nМеждувременно бившият пиар на \"Младост\" и бивш пиар на БАН Петър Кърджилов съобщи, че вчера е внесъл в Министерство на правосъдието жалба от Иванчева и Петрова относно отказа да се ремонтира вентилационната система в килията им. Според него вентилацията в килията на Иванчева и Петрова нарочно стои повредена.  ", "date": "2018.12.21", "title": "Без електронни гривни за Иванчева и компания, в килиите им нямало въздух"}
{"url": "https://www.actualno.com/europe/4000-frenski-policai-shte-sledjat-za-reda-po-vreme-na-porednija-protest-news_713044.html", "text": "   предават TACC и \"Фокус\".     Бройката на мобилизираните пазители на реда е двойно по-малък, в сравнение с миналата седмица, когато бяха изкарани 10 хиляди полицаи.   Значително по-малко ще бъдат в Париж – 1225 души, вместо 4-те хиляди от миналата седмица.\r\nЖандармерията възнамерява да използва бронирани машини по време на своите действия. Те ще бъдат разположени по улиците на Париж, Тулуза, Бордо и в градовете на южния регион Буш дьо Рон.  Точно в трите града радикалните демонстранти изградиха барикади и извършиха многобройни погроми и палежи на магазини.", "date": "2018.12.21", "title": "4000 френски полицаи ще следят за реда по време на поредния протест"}
{"url": "https://www.actualno.com/healthy/58-237-rajdanija-u-nas-prez-2018-g-polovinata-chrez-sekcio-news_712957.html", "text": "   Те са осъществени в 108 болници в цялата страна. Това показват изводите на „Индекс на болниците“, направени на база данните на НЗОК за дейността на лечебните заведения през 2017 г.     11 са болниците в страната, в които са се извършвали раждания, въпреки че броят на тази дейност е бил под санитарния минимум от 80 за година. Най-малко са били ражданията в Ардино – 3, Кубрат – 19, и Каварна - 26. Най-много  се осъществяват в три специализирани болници в столицата „Майчин дом“ – 3730, „Св. София“ („Тина Киркова“) - 2491, Шейново – 2296, показват данните.   Общо 17 са лечебните заведения в цялата страна, в които има над 1000 раждания а година. Те са разположени в големите областни градове – София, Пловдив, Бургас, Русе, Варна, Плевен, Ст. Загора, Сливен. Сред тези болници има както държавни, така и частни и общински.   Почти половината от ражданията у нас се извършват не по нормален път, а чрез секцио, сочат още цифрите. От всички 58 237 раждания 45% са направени чрез Цезарово сечение. Делът му в различните болници обаче не е еднакъв. Той варира от 0 до близо 90% в някои лечебни заведения. Като цяло процентът на ражданията със секцио е по-висок в частните лечебни заведения.\r\nОсвен Цезарово сечение в страната са се извършили и 428 раждания с форцепс. Броят им е по-голям в публичните лечебни заведения.        Общо 7486 са били недоносените бебета, които са се родили през 2017 г. у нас. Тяхното тегло е било под 2500 гр. Въпреки че броят на болниците с отделения по Неонатология у нас е над 80, грижи за най-малките бебета – под 1499 гр., могат да се полагат в 38 от тях.\r\nБлизо една трета от ражданията у нас са завършили с някакви усложнения и се е наложило полагането на допълнителни грижи за бебета, показват още данните. Над 19 хил. са били бебетата над 2500 гр., за които се е наложило осъществяването на диагностика и лечение. Под един процент – 0.57%, са били бебетата, починали при раждането.", "date": "2018.12.21", "title": "58 237 раждания у нас през 2018 г., половината чрез секцио"}
{"url": "https://www.actualno.com/football/polovinata-naselenie-na-sveta-e-gledalo-mondiala-v-rusija-news_713006.html", "text": "   Това сочат данни от проучване на ФИФА, предава bTV.     Рекордните в историята 3,57 милиарда души са следили на живо мачовете от шампионата. Аудиторията само на финала между Франция и Хърватия (4:2) е надхвърлила 1 милиард.   Докладът показва още, че безпрецедентен брой зрители са гледали двубоите на дигитални платформи.\r\n\"Феновете по цялото земно кълбо са привлечени от качествения футбол. Очевидно твърденията, че Мондиал 2018 бе най-добрият досега, са напълно основателни\", посочват от ФИФА.  ", "date": "2018.12.21", "title": "Половината население на света е гледало Мондиала в Русия"}
{"url": "https://www.actualno.com/pernik/kmet-na-pernishko-selo-e-obvinen-v-ukrivane-na-danyci-za-nad-800-000-leva-news_712993.html", "text": "  Кметът на пернишкото село Дивотино Румен Сергиев е обвинен от Софийската градска прокуратура за .     Сергиев, в периода 13 февруари 2008 г. - 12 февруари 2011г., е избегнал установяване и плащане на данъчни задължения в размер на .   От съобщението на прокуратурата става ясно още, че Сергиев е , в които отразявал сделки, без те да са реално осъществени. В годишните си декларации кметът на Дивотино , както и дължимия за съответната година корпоративен данък.\r\nСлед това, при подаване на изискуемите от закона декларации пред ТД на НАП,   В посоченият 3-годишен период, Румен Сергиев бил , занимаващо се с вътрешна и външна търговия, посредническа маркетингова, рекламна, информационна и издателска, туристическа, транспортна, строителна и селскостопанска   дейност, хотелиерство и ресторантьорство. Спрямо него е взета мярка за неотклонение „парична гаранция“ в размер на 10 000 лв.\r\nАко бъде признат за виновен Сергиев може да получи наказание лишаване от свобода за срок от и глоба от пет хиляди до двадесет хиляди лева.", "date": "2018.12.21", "title": "Кмет на пернишко село е обвинен в укриване на данъци за над 800 000 лева"}
{"url": "https://www.actualno.com/bgfootball/levski-izhvyrcha-ot-evroturnirite-za-dve-godini-news_713007.html", "text": "   за следващите два сезона, съобщиха от европейската централа на страницата си!     \"Сините\" няма да имат право да участва в турнирите под егидата на УЕФА през сезон 2019/20 и 2020/21 година.   Клубът ще бъде наказан и с глоба в размер на 100 хиляди евро заради нарушаване на финансовия феърплей. \r\nПо последна информация, все пак изглежда има надежда \"Левски\" да играе в евротурнирите. Каква е тя разберете в   ", "date": "2018.12.21", "title": "Левски изхвърча от евротурнирите за две години?"}
{"url": "https://www.actualno.com/politics/demokratite-iskat-veto-vyrhu-izmenenijata-na-antikorupcionnija-zakon-news_712970.html", "text": "  \"Демократична България\", настоява президентът на Република България да упражни своето правомощие по чл. 101, ал. 1 от Конституцията на Република България и да наложи вето върху Закона за изменение и допълнение на Закона за противодействие на корупцията и отнемане на незаконно придобито имущество (ЗПКОНПИ), приет от 44-то Народно събрание на 20 декември 2018 г., съобщиха от пресцентъра на .     Народното събрание на Република България абсолютно арогантно, демонстративно и в нарушение на фундаментални правни принципи създаде законови норми, с които се отрече едновременно от нашата принадлежност към ЕС, към общочовешките ценности, утвърдени в Европейската конвенция за правата на човека (ЕКПЧ) и от основни елементи на правовата държава, каквито са независимостта на съдилищата, неприкосновеността на частната собственост и презумпцията за невинност. Резултатът от това безпардонно поведение е създаването на инструмент, който позволява българските граждани, които не са извършили никакво закононарушение да бъдат лишавани от права по начин, който е неприложим дори към установени престъпници във всички други държави-членки на ЕС. Всичко това се случва, защото у нас политическото статукво отказва да реформира прокуратурата, поради което конфискацията в рамките на наказателното производство не работи, пише в позицията на партията.   Оттам считат, че с приетия закон се създава възможност за политически репресии на неудобните лица. Освен това според Демократите това законодателство нарушава правото на Европейския съюз. Те считат, че Законът драстично проваля стандартите за защита на неприкосновеността на частната собственост и на правото на защита, установени от Конституцията и Европейската конвенция за правата на човека\r\n\"Законът е приет в нарушение на всички минимални стандарти на принципа за прeдвидимост на законовите норми, присъщ на правовата държава [...] Цялата процедура по приемане на този Закон не оставя съмнение за преследваната цел – пълно подчиняване на гражданите и бизнеса на интересите на управляващите. Самият закон се превръща във властови произвол облечен във формално-правен камуфлаж\", казват още от \"Демократична България\".  ", "date": "2018.12.21", "title": "Демократите искат вето върху измененията на Антикорупционния закон"}
{"url": "https://www.actualno.com/society/bylgarinyt-shte-poharchi-sredno-mejdu-200-i-300-leva-po-praznicite-news_713047.html", "text": "        Съветът на финансистите е преди да започнем голямото харчене, да отделим парите за сметките, които със сигурност ще трябва да платим в началото на новата година. Оказва се, най-често некупеният подарък е за нас самите.   Да се намери място за паркиране около търговските центрове днес се оказва, ако не невъзможно, то поне доста трудно. Освен да купят подаръци, хората идват и да отбележат последния работен ден преди Коледа, предава bTV.\r\nИ тази година мнозина са оставили купуването на подаръци за последния момент.  Финансовите експерти съветват да овладяваме поривите си за харчене. Ако се наложи да търсим заем – по-добре е да ползваме кредитна си карта, вместо бързи кредити например. При картата, ако върнем парите в посочените срокове, няма да плащаме сериозни лихви. съветва финансовият анализатор Деси Николова.   И още един съвет от експертите – през януари стоките често са доста намалени и подаръкът може да ви излезе много по-евтин, ако го отложите.    ", "date": "2018.12.21", "title": "Българинът ще похарчи средно между 200 и 300 лева по празниците"}
{"url": "https://www.actualno.com/politics/karadajy-lideri-kato-ahmed-dogan-na-sto-godini-vednyj-se-rajdat-news_712972.html", "text": "   . Това каза пред журналисти в парламента председателят на ДПС Мустафа Карадайъ, предаде агенция „Фокус\".     „Мисля, че всяка година думите на господин Доган се очакват и от медиите, и от анализаторите, и от обществеността. И това е нормално и е разбираемо. Ние от ДПС много сериозно работим върху програма за ускорено догонващо развитие на страната. Това е и нашият призив към системните партии – да направим нужното и необходимото за ускореното догонващо развитие на страната. Ние сме говорили и говорим за предсрочни избори, но в наши декларации сме казвали, че системните и национално отговорните партии трябва да си свършат работата. Личности и лидери като Ахмед Доган на сто години веднъж се раждат и ние като държава имаме нужда от тях“, каза още Карадайъ и посочи, че тепърва предстои да се правят анализи на ситуацията.   Във връзка с твърдения на депутати от „Обединени патриоти“, че има сделка между ГЕРБ и ДПС по Закона за вероизповеданията, Карадайъ посочи, че националистите са преекспонирали темата. „Но ние, патриотите и национално отговорните партии, направихме една много сериозна крачка със Закона за вероизповеданията“, заяви още той.", "date": "2018.12.21", "title": "Карадайъ: Лидери като Ахмед Доган на сто години веднъж се раждат"}
{"url": "https://www.actualno.com/smolyan/zam-kmet-na-nas-ni-se-iska-oshte-utre-da-smenim-pechkite-na-tvyrdo-gorivo-v-smoljan-no-procesyt-e-slojen-news_712953.html", "text": "  На нас ни се иска още утре да подменим сменим печките на твърдо гориво с такова, което е щадящо за околната среда, но не става така бързо. Трябва да бъдем честни с гражданите, да знаят те, че не раздаваме котли и климатици, заяви зам.-кметът на Смолян Марин Захариев пред журналисти.     В общината ежедневно питали след като стана известно, че Смолян е одобрен за финансиране по мерките за подобряване качеството на атмосферния въздух към Оперативна програма „Околна среда“ (ОПОС).\r\n„В интерес на истината община Смолян , който беше предвиден в началото - под 8 милиона лева. В момента за Смолян е одобрена сумата  9,6 млн. лева. Отворена е програмата за кандидатстване буквално от две седмици. Ежедневно хора ни търсят и питат: \"Дават ли се климатици?\", каза Захариев.\r\nТой обясни, че е отворена програмата за кандидатстване на общините по ОПОС и не е дошло още време общината да раздава уреди. ще могат да се възползват от опцията да сменят вида гориво, с което се отопляват през зимата, за да не се замърсява в такава степен въздухът.  Смолян е един от градовете в България с особено чести превишения на нормите за фини прахови частици през зимата, тъй като е в котловина, а над 90% от домакинствата се отопляват на дърва.   „Ние сме поели ангажимента да кандидатстваме още януари или февруари месец. Имаме уверението на програмата, че тези, които кандидатстват преди май месец, ще започнат и по-рано изпълнение“, допълни той.\r\nПроцедурата обаче е разделена на два етапа. Първият е подготвителен и той включва проучване нагласите на хората - кой какъв уред иска за отопление - на газ, на електричество или на пелети, провеждане на разяснителна кампания, изготвяне на анализи, оценки и и изследвания, изчисляване колко цени за продуктите, които ще се купуват, подготовка на тръжна документация, изготвяне на проектно предложение.    Първият етап завършва с процедура за доставка. Вторият етап е самата доставка и монтаж на новите уреди.\r\n„Ние ще опитаме максимално да ускорим процеса, така че през 2019-та да завършим първия етап и евентуално да търгуваме отоплителните уреди. Трябва да сме честни с гражданите - всичко това трябва да се случи през 2020-та година. Ние ще опитаме в края на 2019-та да сме в много напреднала фаза и да приключваме процедурата. Никой никъде не раздава климатици, в януари месец започваме първи етап, за да може максимално бързо да пристъпим към същинската част“, подчерта Захариев.", "date": "2018.12.21", "title": "Зам.-кмет: На нас ни се иска още утре да сменим печките на твърдо гориво в Смолян, но процесът е сложен"}
{"url": "https://www.actualno.com/montana/montana-shte-izgrajda-biznes-centyr-po-cheshki-model-news_712999.html", "text": "  На заключителна пресконференция в община Монтана бяха представени резултатите от проект „Адаптиране и въвеждане на иновативен модел за насърчаване на самостоятелната заетост от община Храдец Кралове в община Монтана”.     Координаторът на проекта Мая Димитрова разказа за мерките за насърчаване на самостоятелната заетост и на създаването и развитието на микро, малък и среден бизнес в Община Монтана. След анализ на опита на побратимения чешки град, както и на данните от емпирични проучвания в Монтана, експертите препоръчват създаване на Бизнес център – „БИ-АКТИВ“.\r\nБизнес центърът ще работи за повишаване на икономическата активност в региона, насърчаване на стартиращия бизнес (включително самонаемането) и осъществяване на обучения за предприемачи. Двете препоръчани мерки са Инкубиране на стартиращи и развиващи се фирми (Бизнес инкубатор) и Провеждане и предоставяне на обучения за предприемачи в рамките на Бизнес центъра – БИ-АКТИВ (Предприемачески обучения).\r\nЧрез мерките се цели да се отговори на комплекс от нужди на стартиращия и малкия бизнес в общината. „Това включва подобряване на общата бизнес култура (вкл. чрез разработване на бизнес планове и предоставяне на обучения); достъп до консултантски услуги; предлагане на гъвкава подкрепа на малки и стартиращи фирми, в зависимост от техните нужди и с оглед на очертания икономически профил на региона; създаване на условия за реализиране на бизнес-партньорства с по-големи фирми от региона.” – уточни заместник-кметът Станислав Станоев.  Общата стойност на проекта е ., от които . е европейско финансиране и 7 762,90 лв. национално съфинансиране. Проектът стартира на 01.11.2017 г. и завършва в края на тази година. Партньор на Община Монтана е Технологичният център в побратимения град Храдец Кралове, Република Чехия. Общата цел на проекта е да се създаде трайно работещ модел за обмяна на опит и трансфер на добри практики в сферата на насърчаване самостоятелната заетост, на създаването и развитието на микро, малък и среден бизнес в Община Монтана.", "date": "2018.12.21", "title": "Монтана ще изгражда бизнес център по чешки модел "}
{"url": "https://www.actualno.com/plovdiv/zrelishtna-katastrofa-v-plovdiv-kato-po-chudo-ne-vze-jertvi-news_712975.html", "text": "  Поредна зрелищна катастрофа стана тази сутрин в Пловдив. Лек автомобил се обърна по таван в центъра на града.     Инцидентът е станал на улица \"Родопи\" около 8 часа тази сутрин. По първоначални данни лекият автомобил марка \"Пежо\" се е ударил странично в бордюр на тротоар и се обърнал по таван. Колата управлявала 46-годишна жена, която за щастие не е пострадала. . По случая е взето административно отношение от служители на Пътна полиция.    Това е поредната подобна катастрофа в Пловдив. В сряда лек автомобил се обърна по таван на булевард \"България\" до колелото на Панаира. Возилото отново бе управлявано от жена, която пострада леко при инцидента.  ", "date": "2018.12.21", "title": "Зрелищна катастрофа в Пловдив като по чудо не взе жертви"}
{"url": "https://www.actualno.com/vidin/za-edin-den-vidinchani-sybraha-1700-leva-za-remont-na-mladejkija-dom-news_713003.html", "text": "  Стартът на благотворителната кампания  „ “ бе даден вчера, по време на фолклорния фестивал „Бъдник“. Средствата, събрани през първия ден, са от дарители и от продажбата на сувенири и кулинарни продукти, изработени от читалищни дейци и изложени на Коледния базар.     Старт на инициативата даде кметът на Община Видин Огнян Ценков, като направи лично дарение. Той призова гражданите да подпомогнат благородната кауза, чиято цел е да се осъществят належащи ремонтни дейности на сградата на Младежкия дом и той отново да бъде преобразен в център за култура и творчески дейности.   Кампанията е съвместно благотворително дело на Община Видин и Сдружение „Видински фонд „Читалища“. Тя ще продължи и през 2019 г., когато организаторите предвиждат да бъдат инициирани и други знакови събития в подкрепа на Младежкия дом.  ", "date": "2018.12.21", "title": "За един ден видинчани събраха 1700 лева за ремонт на Младежкия дом"}
{"url": "https://www.actualno.com/business/petkova-uveri-kupihme-neobhodimite-kvoti-emisii-za-tec-marica-iztok-2-news_712997.html", "text": "  Държавата е закупила необходимите квоти емисии, за да може спокойно да работи ТЕЦ „Марица Изток“ 2. Закупени са 6,5 млн. квоти, чиято единична средна цена за е около 21 евро. Общо са платени 324 млн. лева. Платената сума гарантира стабилно функциониране на централата и няма да се стига до спиране на мощностите, каквито опасения имаше. Това заяви енергийният министър Теменужка Петкова по време на пресконференция, предаде БГНЕС.     Енергийният министър съобщи още, че са осигурени средствата за строежа на газовата връзка с Гърция. Компанията, която е ангажирана със строежа, „Ай Си Джи Би“ ще получи средства по ОП „Иновации и конкурентоспособност“. Договорът е подписан с Министерството на икономиката. Ще бъдат осигурени 39 млн. евро безвъзмездна финансова помощ. До няколко месеца ще тръгне строителството.   Министър Петкова каза и, че КЕВР днес излезе с решение за одобрение на третата фаза на пазарния тест, който „Булгартрансгаз“ обяви и ще даде отговор дали е на лице интерес към новата тръба и доколко проектът е икономически целесъобразен.Срокът на процедурата е до 31 януари 2019 г.\r\n\"Булгартрансгаз\" обяви днес и обществена поръчка за изграждането на нова газова тръба от българо-турската граница до Сърбия. Обществената поръчка е под условие и зависи от това дали има кандидати, които желаят да ползват капацитета. Стойността на обществената поръчка е 2,286 млрд. лева без ДДС, каза още енергийният министър.  ", "date": "2018.12.21", "title": "Петкова увери: Купихме необходимите квоти емисии за ТЕЦ \"Марица Изток\" 2"}
{"url": "https://www.actualno.com/sciencelogy/s-gripen-bylgarija-osven-naj-modernite-samoleti-poluchava-i-ogromni-shvedski-investicii-v-ikonomikata-news_712865.html", "text": "   В началото на ноември тази година стана ясно, че три държави предлагат на България нови изтребители. Офертите са част от проекта за превъоръжаване на ВВС, като за 8 многоцелеви изтребители парламентът одобри 1,8 млрд. лева. Сформирана е специална работна комисия, която да оценява офертите, а след подаването им вече има и предложени отстъпки - от шведската SAAB, която кандидатства с изтребителите \"Грипен\", но и от очертаващите се като техни най-големи конкуренти в процедурата F-16, разработка на Lockheed Martin. Какви са предимствата на \"Грипен\" пред F-16 - ето какво казаха от производителя SAAB.       Офертата за \"Грипен\" включва 10 нови изтребителя, които отговарят на абсолютно всички изисквания, които България е поставила. Освен това, те са в рамките на поставения от парламента бюджет и могат да бъдат доставени в рамките на определеното за доставка време. Също така, офертата включва и пакет за индустриално сътрудничество, който ще гарантира създаването на стотици високотехнологични работни места в България, както и ще укрепи българската отбранителна индустрия. Предстои и изграждането на два нови хангара във въздушната база в Пловдив. Тоест това, което Грипен поема като ангажимент по отношение на сроковете за доставка, останалите го декларират само като намерение.   Чрез оптимизирането на логистичния пакет и чрез обвързването на България с други потребители на \"Грипен\" в Европа, включително и с Швеция, успяхме да предложим 10 самолета, вместо 8. В същото време запазваме и пълната  функционалност на самолетите – т.нар. air to air и air to ground. Това ще даде на България много по-високи оперативни възможности. Преди всичко Грипен е изключително способна платформа с най-новите радарни технологии и единственият, който може да предложи на България най-модерната ѝ ракета - \"Метеор\". \"Грипен\" е единственият нов самолет, предлаган на България, който съществува днес и който не е във фаза на разработване, което минимизира непознатите рискове и разходи. Освен това, оптимизираната оферта включва 10 \"Грипен\" самолета, вместо 8 и все още е под необходимия бюджет. Това е огромен позитив  за българските данъкоплатци. България ще плаща по-малко за повече. Увеличеният брой самолети, заедно с факта, че избирайки \"Грипен\", България би могла да спре разходите по обслужване на МиГ-29 няколко години по-рано, ще доведе до ползи за държавния бюджет на България в рамките на до половин милиард лева.     Нека бъде съвсем ясно: \"Грипен\" е доказано напълно оперативно съвместим с НАТО за всеки тип операции! Той се използва в Чехия и Унгария - членове на НАТО, които са напълно ефективни и надеждни партньори в колективната сигурност на Алианса. Швеция е една от малкото страни, които увеличават своите преки чуждестранни инвестиции в България. Шведските компании са разкрили работни места за около 10 000 българи. Също така, заедно с българската индустрия, SAAB ще създаде Регионален център за подкрепа на \"Грипен\" в България. Това всъщност е голямо събитие. Центърът за поддръжка има потенциала да поддържа и обслужва и други страни потребители на Грипен. Това са още нови работни места, технологичен обмен и допълнителни приходи за българската икономика. SAAB ще се погрижи да предаде реални знания и технологии на България, като това ще създаде нови висококвалифицирани работни места.   Близките отношения и на България, и на Швеция, със САЩ имат своята дълга и стабилна история. Те не биха се влошили от това, че България би избрала най-доброто за своята авиация, икономика и разход за данъкоплатците. Напротив - просперитетът на България е ключов компонент на националната сигурност и това би трябвало още повече да развие двустранните  отношения с партньор като САЩ.  ПЛАТЕНА ПУБЛИКАЦИЯ ", "date": "2018.12.21", "title": "С \"Грипен\" България освен най-модерните самолети получава и огромни шведски инвестиции в икономиката*"}
{"url": "https://www.actualno.com/smolyan/oblastnijat-upravitel-na-smoljan-vsjaka-forma-na-decentralizacija-e-v-polza-na-regioni-kato-nashija-news_712944.html", "text": "   , заяви областният управител на Смолян Недялко Славов в отговор на журналистически въпрос.     По думите му тя предвижда инструментите за регионална политика да бъдат доста по-съществени, регионалните съвети за развитие да се натоварят с още правомощия.\r\n„Дебатира се дори част от ресурса, който България ще получи след 2020 година, да бъде . Всичко това е добро като инициатива и считам, че ще даде възможности за проекти с регионално значение не да се търси финансиране единствено и само от София, а да се търсят и възможности през регионалните съвети“, обясни Славов. Според него въпросът е в какъв вид концепцията ще излезе като законодателство от Народното събрание.  \r\n„Подобен подход наблюдаваме и в съседна Гърция, като една от най-централизираните държави в ЕС. На практика Гърция прилага много по-активна регионална политика и понеже имам лични впечатления как работи този модел, аз ще настоявам той да бъде реализиран поне приблизително по този начин. Считам, че всяка форма на децентрализация както на правомощия, така и на ресурс и възможности за провеждане на регионална политика е в полза на региони като нашия“, допълни областният управител на Смолян.     Припомняме, че е в ход обществено обсъждане на Закона за регионално развитие, според който се предлагат промени в статистическото райониране на страната, предвиждащо обособяване на четири района за планиране от ниво 2.\r\nСпоред новото райониране област Смолян попада в нов Тракийско-Родопски район, който включва и областите Пазарджик, Пловдив, Стара Загора, Хасково и Кърджали.\r\nДунавският район включва областите Видин, Монтана, Враца, Плевен, Ловеч, Габрово, Велико Търново, Русе, Разград, Силистра и Търговище. В Черноморския влизат Шумен, Добрич, Варна, Бургас, Ямбол и Сливен, в Югозападния са областите Софийска, София-град, Перник, Кюстендил и Благоевград.    При представянето на промените зам.-министърът на регионалното развитие и благоустройството Деница Николова обясни, че новото райониране ще даде предпоставки за целенасочен модел на въздействие върху регионите, съобразен със спецификите и населението на всеки район и потенциалите за развитие.", "date": "2018.12.21", "title": "Областният управител на Смолян: Всяка форма на децентрализация е в полза на региони като нашия"}
{"url": "https://www.actualno.com/smolyan/pyrvo-zasedanie-po-deloto-za-etnicheska-omraza-sreshtu-efrem-mollov-news_712979.html", "text": "  На днешно заседание на Смолянския съд, което реално беше и първото заседание по делото за насаждане на етническа омраза и радикален ислям срещу Ефрем Моллов, представители на ВМРО се събраха пред съда и по този начин дадоха подкрепата си за институцията.     \"За пореден път лицето Ефрем Моллов разпространител на езика на омразата не присъства на делото. Моллов не се яви пред българския съд, при положение че е с мярка за неотклонение. Това е недопустимо. Неявяването му е пореден акт на неуважение към съда и към държавата\", казват от ВМРО в позиция, изпратена до медиите.   Адвокатът на Моллов е поискал делото да се гледа по съкратената процедура и е заявил, че довереникът му си признава вината. Насаждането на религиозна омраза и нетърпимост представлява престъпление по чл. 164, ал. 1 от НК, а наказанието е лишаване от свобода до четири години или пробация, както и с глоба от пет хиляди до десет хиляди лева.\r\nЗа да бъде уважен този иск за съкратена процедура обаче е необходимо обвиняемият да присъства лично. Смолянският съд е дал ход на делото. \"Опасенията на ВМРО са, че на следващото заседание този българофоб ще поиска то да се води по съкратената процедура, което автоматично ще му докара присъда под минимума\", твърдят от партията.  Следващото заседание ще бъде на 12 февруари 2019 г.\r\nПрипомняме, че историята на прокурорската преписка започва през 2013 г. и е образувана по сигнал, че лицето Ефрем Моллов, който чрез книгата си „Има ли бъдеще Велика Булгария или защо бе скрита историята на помаците“, е проповядвал дискриминация и етническа омраза спрямо българите.   \"Ефрем Моллов е добре познат в Смолян и областта със своята открита нетърпимост и агресивни проповеди срещу християнската религия и българския етнос\", коментират още от формацията на вицепремиера Красимир Каракачанов.    ", "date": "2018.12.21", "title": "Първо заседание по делото за етническа омраза срещу Ефрем Моллов"}
{"url": "https://www.actualno.com/business/sobstvenikyt-na-vivacom-spas-rusev-e-spechelil-tyrga-za-telecom-albania-news_713004.html", "text": "  Собственикът на Vivacom Спас Русев е спечелил търга за покупката на Telecom Albania. Това съобщава албанската телевизия Top Channel, цитирана от БГНЕС. До момента компанията бе собственост на Deustche Telecom. Не се съобщава сумата за сделката. Теlеkоm Аlbаnіа e пъpвият в Aлбaния мoбилeн oпepaтop, зaпoчнaл дeйнocт пpeз 1995 гoдинa. Kъм днeшнa дaтa тoй e втopият пo гoлeминa в cтpaнaтa oт oбщo тpи нa пaзapa, ĸaтo тe cи paзпpeдeлят 4,87 милиoнa ĸлиeнти.     Πpeз 2000 гoдинa Теlеkоm Аlbаnіа cтaвa чacт oт гpyпaтa нa гpъцĸaтa ОТЕ Grоuр, извecтнa c мapĸaтa cи Соѕmоtе. 9 гoдини пo-ĸъcнo гepмaнcĸaтa Dеutѕсhе Теlеkоm ĸyпyвa ОТЕ Grоuр и тaĸa и aлбaнcĸaтa ĸoмпaния влизa в нeйнoтo пopтфoлиo.   Сега обаче гepмaнcĸaтa ĸoмпaния плaниpa дa ce изтeгли oт пaзapa в Aлбaния и дa ce фoĸycиpa въpxy дpyги пpoeĸти.", "date": "2018.12.21", "title": "Собственикът на Vivacom Спас Русев е спечелил търга за Telecom Albania"}
{"url": "https://www.actualno.com/society/bylgarite-imali-useshtane-che-prez-2019-g-jivotyt-im-shte-se-podobri-news_712950.html", "text": "   Кои значими събития в България ще наблюдават през следващата година и кои международни събития ще следят с интерес през 2019 г.? Отговорите дава проучване на \"Барометър България\", проведена в периода 12-19 декември т.г., сред 832 пълнолетни български граждани.      от участниците в проучването. 20,8% не очакват промяна през следващата година, а 16,6% смятат, че животът им ще се влоши. Само 2,4 % от анкетираните не могат да преценят и да дадат отговор.    Отиващата си 2018 година беше емоционална и наситена със събития, като българите ясно открояват и позитивните сред тях. , което премина в изцяло положителен тон и помогна дори на по-скептично настроените да приемат, че България е активен член на Европейския съюз.  Въпреки позитивното отношение към ЕС, голяма част от българите дават положителна оценка 43,9% на отхвърлянето на т.нар. . Също така 38,7% посочват като положително събитие твърдата държавна позиция спрямо .\r\nСпоред проучването законодателните промени, засягащи , също се нареждат сред списъка с положително оценени събития, според 14,8% от анкетираните.       Обществено-политическият живот през следващата година ще вълнува българите, като 38,2% от анкетираните заявяват, че ще следят с интерес кампанията и резултатите от предстоящите местни избори, а 36,1% се интересуват и от изборите за Европейски парламент през 2019. 25,7% пък ще следят предстоящи международни спортни събития, на които страната ни е домакин. , според отговорите на 32,2% от анкетираните. Натискът над Европа от мигранти пък ще е във фокуса на тревожното внимание на 31,3%. – както заради влиянието, което би имал върху ЕС и България в частност, така и заради значимия брой на български емигранти на острова, е събитие, което представлява интерес за 25,5% от участниците в анкетата. Оказва се, че и политическите събития в държавите от ЕС вълнуват анкетираните, като 16,8% посочват, че ще следят новините, свързани с .", "date": "2018.12.21", "title": "Българите имали усещане, че през 2019 г. животът им ще се подобри"}
{"url": "https://www.actualno.com/plovdiv/ochakvat-se-blizo-40-000-dushi-na-otkrivaneto-na-plovdiv-evropejska-stolica-na-kulturata-news_713009.html", "text": "  Текат вече срещите на институциите, заети с охраната и обществения ред по време на очакваното мега-събитие на - откриването на Европейската столица на културата. Уточнените засега мерки съобщи днес на брифинга директорът на ОД на МВР Пловдив ст. комисар Атанас Илков. Той призова пловдивчани свързани с подготовката на събитието. Съобщи, че достъпът до него на многохилядната публика- по прогнозни цифри около , ще бъде контролиран, а ограниченията ще бъдат същите, които важат при рисков футболен мач. Ще има КПП-та на всички улици, влизащи в площад Централен. В охраната и опазването на обществения ред ще участва целият състав на пловдивската полиция плюс подкрепления от Специализирани сили- София, националната жандармерия, полиция. Точната цифра не беше назована. Поне пет екипа на Спешна помощ и пет пожарни ще бъдат на места, откъдето бързо ще могат да реагират, каза още той. Детайлите на обезопасяването на събитието все още се уточняват, ще има още комисии до датата 12 януари.     Недовършеният подлез на ул. \"Гладстон\" и затварянето на участъка около кулата на централния булевард \"Цар Борис Трети Обединител\" за 20 дни ще създадат проблеми в трафика, това ще причини дискомфорт на пловдивчани, каза още ст. комисар Илков, но избегна отговор на въпрос дали като директор на полицията е можел да не одобри идеята на общината огромната сцена- кула да не се строи точно на това възлово място. На брифинга днес бяха обяснени подробности по промяната на движението. Достъп до Стария Пловдив ще има, днес се отваря нова улица до Понеделник пазара, а от другата страна на блокирания участък преминаването ще е през ул. \"Цанко Дюстабанов\". Ще бъдат променени светофарите, постоянните пътни знаци там, където временно няма да важат, ще бъдат покрити. Двупосочно става временно движението по ул. \"Леонардо да Винчи\". Очаква се силно натоварване на двата успоредни булеварда извън зоната на блокадата- \" Източен\" и \"Руски\". Екипи на Пътна полиция ще контролират задръстванията, които неминуемо се очакват.   ", "date": "2018.12.21", "title": "Очакват се близо 40 000 души на откриването на Пловдив - Европейска столица на културата"}
{"url": "https://www.actualno.com/varna/zatvoriha-zavedenieto-i-firmata-za-ketyring-zaradi-natravjaneto-na-decata-vyv-varna-news_712976.html", "text": "  Областна дирекция по безопасност на храните – Варна (ОДБХ-Варна) издаде и връчи вчера (20 декември) заповеди за спиране експлоатацията на заведението и фирмата за кетъринг, свързани със случая с хранителното отравяне на ученици от гимназия с преподаване на чужди езици „Йоан Екзарх“ във Варна. Те вече са запечатани. Това съобщиха от пресцентъра на Българската агенция по безопасност на храните (БАБХ).     На собствениците на двата обекта ще бъдат съставени актове за административно нарушение по Закона за храните, след открити несъответствия при предлагането и доставянето на храната.   Екипът от инспектори от Областна дирекция по безопасност на храните – Варна (ОДБХ-Варна) и Регионална здравна инспекция – Варна (РЗИ-Варна) извърши епидемиологично проучване. Лабораторните анализи от взетите проби за изследване от работната среда и персонала са установили, че отривките от ръцете на персонала и от заведението (в което се е провело коледното тържество) и от производственото предприятие (външната кетъринг фирма, която е приготвила и доставила храната), са положителни за стафилококи и отрицателни за ешерихия коли и ентеробактерии.\r\nНа 17 декември след подаден сигнал от родител до РЗИ-Варна за случай с ученици със симптоми на хранително отравяне регионалната здравна служба уведомява ОДБХ-Варна. Постъпилата информация е за хранителен взрив при деца от 9-и клас, които на 15 декември са били на коледно тържество в заведение във Варна. От 96 ученици, 58 са с прояви на стомашно-чревни оплаквания. Едно дете е хоспитализирано по желание на родителите.  Областната структура на БАБХ извърши същия ден проверка на мястото, на което е проведено училищното събитие, регистрирано като кафе-аперитив. След като инспекторите на областната дирекция обследват пътя на доставка на кулинарната продукция и предполагаемото заразяване, се установява, че за сервиране не са използвани прибори за еднократна употреба. Хигиенното състояние на обекта е задоволително, осигурени са миещи и дезинфекционни средства, личните здравни книжки са редовно заверени. Взети са проби от работни повърхности и от обслужващия персонал на заведението.\r\nНа 18 декември е извършена проверка в производственото предприятие, от където е доставена храната. Извършена е проверка на произведените и доставени храни за мероприятието. Като суровини за приготвяне на продуктите са използвани маргарин, сирене, кашкавал, луканка и шунка. Те са въведени във входящ дневник, представени са придружителни документи. Продуктите са в срок на годност и правилно съхранени. Взети са отривки от работни повърхности и от ръцете на персонала.   За случая са уведомени и органите на реда във Варна.    ", "date": "2018.12.21", "title": "Затвориха заведението и фирмата за кетъринг заради натравянето на децата във Варна"}
{"url": "https://www.actualno.com/europe/strelba-v-centyra-na-viena-ima-zaginal-i-ranen-news_712987.html", "text": "  Полицейска операция е в ход след стрелба в центъра на Виена, съобщиха световните агенции.     По първоначални данни изстрелите са били произведени в ресторант в австрийската столица. Към момента става ясно, че   Стрелецът се издирва. Той е открил огъня от ресторант \"Фигелмюлер\", определян като \"дома на шницела\" във Виена.    На място са пристигнали медицински екипи, както и Специализираната австрийска единица за борба с тероризма \"Кобра\".\r\nПолицейски хеликоптер патрулира над центъра на града. Подсилени са полицейските патрули,а много улици са блокирани.     ", "date": "2018.12.21", "title": "Стрелба в центъра на Виена, има загинал и ранен"}
{"url": "https://www.actualno.com/society/gospodari-na-efira-ostava-bez-dogovor-s-nova-televizija-za-2019-godina-news_713011.html", "text": "  Едно от най-популярните предавания в българския телевизионен ефир - \"Господари на ефира\", е пред угрозата да остане без телевизионна платформа или поне платформата да не е Нова телевизия. Това научи от свои вътрешни източници.     Според информацията ни, екипът е предупреден, че може да си търси нова работа, ако желае.   Засега от \"Господари на ефира\" не потвърждават, но и не отричат официално новината. разговаря с един от юристите на предаването - Янко Касабов, който беше лаконичен: \"Не знам и нямам правомощия да коментирам\", на изрично зададен въпрос какво се случва. От ръководството на Нова телевизия също няма официално потвърждение на новината, като не е ясно и дали ще се водят още преговори или предаването ще опита да се премести в другата голяма частна телевизия - bTV.\r\nПрипомняме, че през тази година \"Господари на ефира\" претърпя сериозен удар по реномето си. Причината - скандалът с репортера , след като стана ясно, че той симулира побой при свое разследване.  ", "date": "2018.12.21", "title": "\"Господари на ефира\" остава без договор с Нова телевизия за 2019 година?"}
{"url": "https://www.actualno.com/dobrich/kavarna-mesti-istoricheskija-muzej-v-piramidata-news_712982.html", "text": "  Историческият музей в Каварна ще бъде позициониран в Пирамидата в центъра на града. Това съобщи на пресконференция кметът на морската община Нина Ставрева. Тя уточни, че имотът е общинска собственост и в момента не се използва.     Акцентът и през следващата година в работата на местната власт ще туризъм. Но за ефективното развитие на туризма се изисква и инфраструктура, и културен календар, и спортен календар, и условия за настаняване. Вече се работи по два големи инфраструктурни проекта –единият обхваща 13 км общинска пътна мрежа и обновяване на две улици в Каварна и Божурец, а другият е насочен към водопроводната мрежа на четири селища в общината.   Очакванията на кмета Ставрева са за 30% ръст на туристите следващата година спрямо 2018 г. Позитивната ѝ прогноза е подплатена от растящия интерес към почивка в района – както в курортните комплекси и голф игрището на територията на общината, така и в общинския център Каварна. Броят на туристите през 2015 г. е бил 24 800, а през този година достига 57 409, без тук да влизат предстоящите посещения за Нова година. Общо за 2018 г. реализираните нощувки са 274 664, което е ръст от 120%. От чуждите туристи най-многобройни са румънците – близо 82 000.", "date": "2018.12.21", "title": "Каварна мести историческия музей в Пирамидата"}
{"url": "https://www.actualno.com/balkani/johanes-han-2025-g-ne-e-nerealistichna-za-prisyedinjavaneto-na-zapadnite-balkani-news_712980.html", "text": "  „2025 година е амбициозна, но не и нереалистична цел за присъединяването на Западните Балкани към ЕС“. Това заяви в интервю за германския вестник Handelsblatt еврокомисарят по разширяването Йоханес Хан.     \"По отношение на условията на приемане в момента Сърбия и Черна гора са най-напреднали. Но Македония също има добри шансове да се изравни с тях след разрешаването на спора за името с Гърция\", заяви Хан, като добави, че \"2025 е амбициозна, но не и нереалистична цел за членство в ЕС на първите страни от Западните Балкани\".   \"Не искам да споменавам дати\", каза Хан. Той обаче призна, че \"2030 г. ще бъде твърде далеч, за да могат страните кандидатки да се мотивират да увеличат усилията си\".\r\n\"Става дума и за доверието в ЕС\", добави Хан. \"Когато кандидатките напредват, ние също трябва да отговорим\", коментира още той, пише агенция \"Фокус\".  „Бивша югославска република Македония има \"добри шансове\" да навакса в преговорите за членство в Европейския съюз, след като се приложи споразумението за името с Гърция“, заяви комисарят по разширяването Йоханес Хан.", "date": "2018.12.21", "title": "Йоханес Хан: 2025 г. не е нереалистична за присъединяването на Западните Балкани"}
{"url": "https://www.actualno.com/society/dokladyt-za-novija-iztrebitel-preporychva-kabinetyt-da-zapochne-pregovori-sys-sasht-news_713013.html", "text": "   . Това стана ясно от сумите на заместник-министъра на отбраната Ангел Запрянов по време на прескоференция.     Той уточни, че се предлага и министър-председателят да създаде организация, като при изготвяне на проекта на международен договор да участват министрите на отбраната, на икономиката, на външните работи и на финансите.   В общата част на доклада съвместната работна група е констатирала, че на изискванията за административно оформяне отговарят предложенията на Италия – Eurofighter1 , и Швеция с JAS – 39СD „Gripen“, предава \"Фокус\".\r\nЗапрянов поясни, че извършената проверка е показала, че предложенията на САЩ за F-18 не отговарят на изискваната структура и не съдържат необходимата информация, която позволява анализ и оценка. Зам.-министърът посочи, че във втория раздел са обобщени следните изводи.  „Предоставяните предложения не съдържат достатъчна информация за оценка на разходите за жизнения цикъл, което да позволи прилагането в пълен обем на методика за избор на оптимален вариант за реализация на проект – придобиване на Второ, независимо от усилията на политико-военната група и на съвместната работна група – голяма част от липсващата информация, въпреки проведените разговори, водените преписки, включително проведените на 14 декември в МО срещи, не позволи да съберем изцяло необходимата информация“, допълни той.\r\n„И при трите предложения необходимата инфраструктура остава ангажимент на българската страна“, заяви заместник-министърът. По думите му за две от предложенията на Италия и Швеция страните обвързват доставката на самолетите по време и способности с доставка от Република България по договори с трети страни. „За да се сключи договор с Италия или Швеция ние трябва предварително да имаме договори с трети страни за липсващите в пакетите въоръжение и оборудване“, каза още Запрянов.   Междувременно     „Оттук нататък МС, ако вземе под внимание това предложение в доклада, следва решение на НС и следват преговори със САЩ. При постигане на резултатите, които нас ни интересуват като авиация и МО, следва предложение за подписване на договор, който трябва да бъде изготвен от четирима министри. Ако то бъде одобрено от МС, следва ратификация на този договор от НС“, уточни Каракачанов.", "date": "2018.12.21", "title": "Докладът за новия изтребител препоръчва кабинетът да започне преговори със САЩ"}
{"url": "https://www.actualno.com/politics/plashtame-poveche-pari-za-religiite-bez-da-se-spira-i-chujdoto-im-finansirane-news_712974.html", "text": "  Парламентът одобри промени в Закона за вероизповеданията, според които държавата предоставя на регистрираните вероизповедания субсидия на базата на резултатите от самоопределилите се лица към съответното вероизповедание. Отпуснатата сума ще бъде по 10 лева на мирянин, а за такъв се счита всеки, който при последното национално преброяване (бел. ред. - от 2012 година ) се е определил за вярващ и последовател на дадена религия.     Сумата представлява основата на договорката между лидера на парламентарната група на ГЕРБ Цветан Цветанов и председателя на ДПС Мустафа Карадайъ по Закона за вероизповеданията, още преди той да мине на второ четене. За вероизповедание, на което е определена субсидия в по-малък размер от размера, който се полага съгласно определения критерий /не по-малко от 10 лв. на глас/ държавната субсидия не може да бъде по-малка от 15 млн. лв.\r\nТози и предходният текст скараха патриотите и ГЕРБ. \"Обединени патриоти\" напуснаха пленарната зала след като техните искания бяха отхвърлени.\r\n\"Подчинихме се на инерцията и даваме милиони на вероизповеданията\", обясни в кулоарите Искрен Веселинов. ОП са против вероизповедание да взема пари от Турция, което и притеснява патриотите. \"Не можем да раздаваме държавни милиони и да не искаме насреща никакво отговорно поведение и да няма забрана за финансиране отвън. Сега даваме милиони, а същевременно вземат и от Турция, на кого ще бъдат лоялни тези хора\", попита риторично Веселинов.     Според него позитивното в закона е, че чуждите духовници ще съгласуват присъствието си в България с дирекция Вероизповедания.\r\n\"Излязохме от залата, защото не искаме да участваме в уговорен мач\", ядоса се и Валери Симеонов. Той критикува поведението на левицата, която стояла встрани от казуса. \"Ние имаме едно малцинство, с което нищо не можем да променим, затова напуснахме залата\", коментира лидерът на НФСБ. Той е недоволен и че няма да се върнат вакъфските имоти.\r\nПрипомняме, че в Народното събрание бяха внесени два законопроекта, като единият законопроект за вероизповеданията е съвместно от ГЕРБ, БСП и ДПС, а другият от Искрен Веселинов и група депутати от ОП.    Досега имаше таван на държавната субсидия за религията - не повече от 15 млн. лева. В стария проект бяха предвидени пари само за двете религии с най-много последователи - православните християни и мюсюлманите. След редакцията на законопроекта са заложени и средства за останалите - протестанти, католици, грегорианци и други, които бяха пренебрегнати в предходния. Сумите за тях ще се определят всяка година със Закона за държавния бюджет.\r\nСтарият вариант на проекта за изменение на Закона за вероизповеданията предвиждаше от бюджета да се плащат около 16 млн. лв., сега с новите редакции сумата набъбва над 3 пъти. Има и вратичка за отпускане на допълнителни пари над годишната субсидия, ако има обществен интерес за това.   Държавата и общините при възможност ще подпомагат изграждането на гробищни паркове на съответните вероизповедания чрез безвъзмездно предоставяне на поземлени имоти - държавна или общинска собственост, за тази цел.\r\nДуховните училища от системата на предучилищното и училищното образование, както и висшите духовни училища, може да се финансират от регистрираното вероизповедание, по чието искане са открити. Финансирането е за издръжка на дейности по обучение, за стипендии на учениците, за ученици, настанени в общежитие и за поддръжка на материалната база. МОН чрез своя бюджет може да финансира и утвърдени от него образователни програми, които вероизповеданията да осъществяват извън училищната среда.\r\nМаксималните размери на основните месечни заплати, които се изплащат от държавната субсидия на свещенослужителите и служителите на религиозните институции, с изключение на заплатите на лицата в ръководните органи на вероизповеданията, не могат да надвишават средната основна месечна заплата за педагогически специалист.   Вероизповеданията могат да организират публична дейност извън молитвените си домове като в тези случаи не могат да бъдат използвани технически средства или звукови устройства, служещи за увеличаване силата на звука, освен при провеждане на обществени прояви.\r\nНС прие за задграничните епархии или митрополии в диоцеза и юрисдикцията на БПЦ-Българска патриаршия, държавната субсидия да се предоставя в размери, одобрени ежегодно със Закона за държавния бюджет.", "date": "2018.12.21", "title": "Плащаме повече пари за религиите, без да се спира и чуждото им финансиране"}
{"url": "https://www.actualno.com/society/zaedno-sreshtu-nasilieto-v-uchilishte-news_712969.html", "text": "  Насилието и тормозът в училище са проблем за децата в цял свят. Според проучване на УНИЦЕФ, над половината тийнейджъри по света са били поне веднъж обект на насилие от страна на връстници във и около училище. Физическото насилие и тормозът пречат на образованието на над 150 милиона деца на възраст 13-15 години.     България е сред челните десет от общо 43 изследвани страни, засегнати от проблема „училищен тормоз“. Затова УНИЦЕФ стартира кампанията „Заедно срещу насилието в училище“ (#ДаСпремНасилието в училище), която се реализира съвместно с МОН. Основната цел е да се повиши разбирането и чувствителността по темата за насилието, да се намали толерантността към различните му проявления и да се подкрепят училищата в ефективната превенция на насилието и тормоза. Ще бъде разработена и тригодишна програма за сигурна учебна среда. Началото бе поставено с младежки дебат в Националната финансово-стопанска гимназия в София. В присъствието на представителя на УНИЦЕФ за България д-р Джейн Муита и заместник-министърът на образованието и науката Деница Сачева, учениците представиха своята гледна точка и се поставиха на мястото на родителите, учителите, политиците и журналистите, като предложиха конкретни мерки за справяне с проблема. Децата препоръчаха повече комуникация по проблема между всички въвлечени страни, поправки в правилниците за училищния ред, въвеждане на специални часове с психолог и осигуряване на държавна подкрепа за превенция на насилието в училищата с предоставяне на повече средства за реализиране на конкретни мерки.  Кампанията продължи със специално разработен открит урок за безопасна учебна среда в столичното 119 училище. Ученици от 7-ми клас пресъздадоха пред петокласници постановка, която да ги запознае с различните форми на тормоз в училище и да ги предизвика да ги различат. Децата коментираха какви действия би следвало да се предприемат в такива ситуации и какви мерки трябва да се предприемат, за да се ограничи разпространението на проблема.\r\nВ края на ноември бе проведен и регионален младежки дебат в общинския младежки дом в град Монтана с участието на родители, учители, представители на УНИЦЕФ и на местните управленски  институции.    Следващата стъпка бе пресъздаването на различните форми на насилие в училище чрез интерактивна инсталация с виртуална реалност в Националния дворец на културата. Сред първите посетители, поставили се в позицията на децата жертва на тормоз в училище, бе вицепрезидентът Илияна Йотова. Инсталацията ще бъде отворена за посетители по време на Хенд Мейд Фест в НДК на 21 декември (петък) от 16:00 до 19:00 ч., както и на 22 и 23 декември (събота и неделя) от 11:00 до 15:00 ч. След това, от 4 януари „Синята стая“ ще може да бъде видяна всеки ден в Mall of Sofia. Инсталацията е отворена за всички, които искат да се поставят на мястото на стотици деца у нас, които ежедневно са жертва на различни форми на насилие в училище – физическа или вербална агресия, тормоз, кибертормоз и др. Самото видео може да бъде видяно и на някои от най-оживените и посещавани локации в София – точна информация за тях се публикува на сайта на УНИЦЕФ, както и в каналите на организацията в социалните мрежи.\r\nИнтервенцията в училищата ще започне от следващата учебна година и ще бъде реализирана съвместно от УНИЦЕФ и МОН. В програмата са предвидени анализ на ситуацията във всяко училище и разработване на план за действие; повишаване на познаването на видовете тормоз и насилие, начините за сигнализиране и реакция; повишаване на уменията за предотвратяване и реакция на тормоза и насилието в училище; активно участие на учениците, родителите и учителите. Повече информация можете да намерите на Ако се чувствате съпричастни към мисията на УНИЦЕФ за осигуряване на безопасна и сигурна среда, можете да помогнете в събирането на средствата за осъществяване на планираните мерки като посетите ", "date": "2018.12.21", "title": "Заедно срещу насилието в училище "}
{"url": "https://www.actualno.com/koledenduh/kraljat-na-valsa-sam-kupuva-podarycite-za-koleda-news_712978.html", "text": "   „Пътувам из целия свят и работя здраво, за да дарявам музика и радост на хората, но за Коледа винаги съм си вкъщи” , казва Андре Рийо. “Никога не съм бил далеч от семейството си по време на тези празници – особено сега, когато мога да виждам озарените лица на внуците си и тяхното възхищение, когато видят коледната елха и подаръците под нея”. Рийо и жена му Марджъри имат двама сина и петима  внука.     Великолепният маестро на цигулката, който събира стотици хиляди зрители на концертите си, може да живее където си поиска – от Майями до Австралия. Но избира да остане в родния си Маастрихт, където винаги се прибира при Марджъри, в романтичния замък от 15-век - при колекцията си с пеперуди, великолепните градини и часовниковата кула. Там събира и семейството си за Коледа, където е основен организатор на уютния и топъл празник. За коледната трапеза Рийо пазарува по дълъг списък на жена си Марджъри, а подаръците избира сам. Обикаля из магазинчетата на Маастрихт, където всички го познават и му говорят на „ти”. Отбива се при местния лютиер Мартин, при когото винаги има работа, и през пекарната с ухаещите сладки да занесе вкъщи любимия на цялото семейство малинов тарт.  За своите музиканти – второто му голямо семейство, Андре също избира подаръци. За Ману Конинг, чаровната фаготистка, купува специално шампанско, за саксофониста Рут – цветя. А за целия оркестър „Йохан Щраус” – ароматно и кокетно пакетирано кафе от магазин, който продава кафе на краля. „Искам моят оркестър да е бодър през цялото време”.\r\nМалцина знаят, че Кралят на валса е и крал в кухнята. Често обича да слага престилката и да готви на жена си. Майстор е на италианската паста, но разбира също и от сладкарство и дори сам може да приготви коледния плодов пай. „Първият ми спомен от Коледа е, естествено, беше от църковния хор. Пеех сопрано. Бях на 6 години и бях най-високото сопрано в хора”.      Години след това Кралят на валса изнася своите традиционни Коледни концерти в световните столици - Лондон, Париж, Виена. Репертоарът му включва 26 от най-прочутите мелодии за празника White Christmas, Jingle Bells,  The Christmas I Love, Свята нощ.  Но винаги завършва с празничен концерт за своите съграждани в църквата „Св. Павел” в Маастрихт и в неговите снежни, пищно декорирани градини. Заедно със своите музиканти от „Йохан Щраус” оркестър, хор и солисти Андре разкава Коледни приказки и за това как вижда той значението на празника. „Скъпи приятели, опитайте се да бъдете вкъщи. Опитайте се да бъдете добри един с друг, да бъдете близо един до друг, да се забавлявате, танцувайте!” , е посланието  на Андре Рийо към нас.\r\nНа 8 юни 2019, в ,  Кралят на музиката отново ще свири в София, за да танцуваме на неговите валсове и да ни покаже, че животът е прекрасен не само по Коледа.   ", "date": "2018.12.21", "title": "Кралят на валса сам купува подаръците за Коледа"}
{"url": "https://www.actualno.com/business/babh-zasilva-proverkite-na-pasishtata-news_713008.html", "text": "  Със заповед на изпълнителния  директор на БАБХ д-р Дамян Илиев надзорът се засилва с цел проследимост и  контрол на животновъдните обекти – пасище в страната, в това число  установяване на хуманно отношение към животните и здравен статус,  осигуряване на условия за отглеждане на животните, превенция на  заболявания и отчитане на броя и вида на животните. Действията на  инспекторите ще започват в края на този месец и ще продължат до 8 март  2019 г. Директорите на регионалните  структури на Агенцията ще организират предстоящите проверки. Те трябва  да създадат условия за поетапното извършване на физически и документални  проверки на обекти и на пасища за спазване изискванията на действащото  законодателство в областта на хуманното отношение, идентификацията и  здравеопазването на селскостопанските животни, съобщиха от БАБХ. При необходимост ще се търси  съдействие от общинската администрация. Директорите на Областните  дирекции по безопасност на храните ще докладват всяка втора седмица от  месеца на изпълнителния директор за всички констатирани нарушения в  действащото законодателство и за предприетите от тях действия за  отстраняване на констатираните несъответствия. При неспазване на  ветеринарномедицинските изисквания при отглеждането на животните в  пасища, инспекторите от отдел „Здравеопазване на животните“ ще  предприемат действия по изготвяне на предписания за отстраняване на  несъответствията и при необходимост за транспортиране/придвижване на  животните до постоянния им животновъден обект, съставяне на актове за  установени административни нарушения при наличие на такива по  разпоредбите на Закона за ветеринарномедицинската дейност.     ", "date": "2018.12.21", "title": "БАБХ засилва проверките на пасищата"}
{"url": "https://www.actualno.com/crime/otkradnaha-kolata-na-direktora-na-agencijata-za-podslushvanija-news_713010.html", "text": "        Автокрадците задигнали служебния Land Rover от столичния кв. „Св. Троица”, където живее Китов преди няколко дни. Информацията потвърди директорът на „Национална полиция” Христо Терзийски, който увери, че случаят се разследва както всяко друго престъпление, предаде \"Дарик\".   Чисто новият Land Rover Discovery е потърсен във вторник сутринта от ползвателя му, но него вече го е нямало.\r\nРазследващи от 3-то районно издирват колата, коментира Христо Терзийски.  „Откраднат е автомобил, служебен, който е собственост на Държавна агенция технически операции (ДАТО). Това е станало за времето от 17:00 ч. на 14-ти до сутринта на 17 декември. Отнет е автомобил, който е собственост на юридическо лице - ДАТО, и е образувано досъдебно производство, което се води и се разследва в трето районно. Точно в района на местопроизшествието няма охранителни камери, но колегите работят по установяване на такива в района. Знам, че по случая се работи, както по всеки случай. Мога да ви кажа, че в София може би за първа година ще бъдат отнети толкова малко на брой автомобили и това е за цялата страна“, допълни той.", "date": "2018.12.21", "title": "Откраднаха колата на директора на агенцията за подслушвания"}
{"url": "https://www.actualno.com/plovdiv/shefyt-na-plovdivskata-policija-nagradi-chetirima-shestoklasnika-vyrnali-goljama-suma-pari-news_713015.html", "text": "  В деня на дербито Ботев - Локомотив на 5 декември, когато охраната в Пловдив беше засилена заради агитките, четири момчета от шести клас от ОУ \"Душо Хаджидеков\" в града намират разпиляна . Сумата е голяма, както стана ясно днес, когато директорът на пловдивската полиция похвали и награди с грамоти Виктор Йончев, Александър Найденов, Георги Дойков и Димитър Бозов.     Пръв видял банкнотите Виктор, показал ги на останалите. Без много да му мислят, веднага ги събрали и предали на първия срещнат полицай, а наоколо имало доста униформени. Лични документи не са открити, а още никой не се е обадил в полицията да търси загубените пари. Затова и днес не бе уточнено нито колко са, нито в какви банкноти, само че става дума за сериозна сума.", "date": "2018.12.21", "title": "Шефът на пловдивската полиция награди четирима шестокласника, върнали голяма сума пари"}
{"url": "https://www.actualno.com/kustendil/strojat-nov-hotelski-kompleks-v-kustendil-news_713014.html", "text": "  Бившето военно поделение в Кюстендил ще се превърне в модерен хотелски и спортен комплекс, обяви Виктор Янев - Областен управител на Кюстендил. Строителството на комплекса от хотели и вилни къщички, басейн с 50 метра дължина, спортна зала за около 3 000 души, игрища и паркова зона, се очаква да започне през март 2019 година. “След като идейният проект е готов, очакваме да бъдат подготвени работен и технически проект, за да се реализира инвестиционното намерение. Надявам се, че през март-април следващата година, ще можем да направим първата копка на териториите на бившите казарми“ - обясни Виктор Янев.     “За момента мога да кажа, че стойността на проекта не е никак малка и вече има договорено финансиране.“- допълни още Областния управител, като изрази надежда той да се завърши в рамките на следващите 2-3 години, предаде кореспондент от града, за .", "date": "2018.12.21", "title": "Строят нов хотелски комплекс в Кюстендил"}
